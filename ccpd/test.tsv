label_0	label_1	label_2	label_3	label_4	label_5	label_6	label_7	label_8	label_9	label_10	label_11	text_a
0	0	0	0	0	0	0	0	0	0	0	1	芦花,江畔洲前白渺茫，萧萧摵摵斗秋光。轻风乱播漫天雪，斜月微添隔岸霜。半夜雁群清避影，数声渔笛淡吹香。琼枝玉树分明见，愁绝怀人水一方。
0	0	0	0	0	0	0	0	0	0	0	1	答李牛山,紫垣昔日愧金鱼，青琐当年负谏书。雅淡祇宜三径菊，疏狂不羡故乡鲈。匡时有志师君实，投老无心赋子虚。借问牛山栖凤竹，万竿烟雨近何如。
0	0	0	0	0	0	0	0	0	0	0	1	夜过皖城作,天涯倦鸟几时还，千里江程未得闲。瓶里茶香秋浦水，枕边镫影皖公山。烽烟淮甸犹传檄，鼓角严城早掩关。为想十年征战苦，至今猿鹤怨刀环。
0	0	0	0	0	0	0	0	0	0	0	1	其三,今年喜色倍寻常，尊酒天涯对季方。自撷寒花随剑佩，何如春草梦池塘。饫闻闾井多新语，醉认长安作故乡。海上云窝无恙在，相携归去好徜徉。
1	0	0	0	0	0	0	0	0	0	0	1	徂暑山行过临江宿熊氏池馆留题五首 其一,天南土风暖，入夏火云偏。游子忆赐冰，倦马思饮泉。高城俯清江，山路蜿以蜒。何不息尘鞅，愧彼衡门贤。
0	1	0	0	0	0	0	0	0	0	0	1	其六,独饮不成醉，闲吟兴亦阑。乡心归梦杳，春意落花残。未便幽栖好，还忧行路难。江州风雪满，何处着征鞍。
0	0	0	0	0	0	0	0	0	0	0	1	其三,我所思兮在医闾，欲往从之路崎岖。凄凄霜露临丘墟，鹿场町疃依吾庐。妻兮抱子愁独居，昨闻边关飞羽书。胡儿杀人如匹雏，将军敛兵不敢驱。思之不见心踌蹰。
0	0	0	0	0	0	0	0	0	0	0	1	其二,苍山老木涧声长，入眼分明似故乡。把酒赠君东郭路，不堪心逐雁南翔。
1	0	0	0	0	0	0	0	0	0	0	0	寄静佳朱明府,伤心独立旧池台，日日西风送雨来。别后思君无限事，一封书发两番开。
0	0	0	0	0	0	1	0	1	0	0	0	故人赵昌甫久不相闻寄三诗皆杰作也辄以长句奉酬,海内文章有阿昌，数能著句寄龟堂。就令觌面成三倒，未若冥心付两忘。道义极知当负荷，风波那得易禁当。相思命驾应无日，且约陶然寓醉乡。
0	0	0	0	0	0	0	0	0	0	0	1	雨后闻蝉,一雨生凉思，羁人感岁华。蝉声初到树，客梦不离家。海北人情异，江南去路赊。故园儿女在，夜夜卜灯花。
0	0	0	0	0	0	0	0	0	0	0	1	赠綦大将军（晋，叔达） 其一,将军早学万人敌，从父行军十六七。上马如飞海东青，大羽劲弓轰霹雳。直欲生擒彼不庭，天山之北北复北。总兵王子设危阱，陷阵先锋沦异域。时或偶违心转壮，身可暂縻膝不屈。夜驱汗血还汉朝，万里沙场如咫尺。臣父以死报国家，澡雪父冤见天日。
0	1	0	0	0	1	0	0	0	0	0	1	秋夜,忽忽故园梦，悠悠滁上城。一夜耳不息，水边疏柳声。开门月如画，十里秋盈盈。中心乱无执，散上冈头行。吴山望不际，眼角柔云生。男儿志遗世，物故难为情。
1	1	0	0	0	1	0	0	0	0	0	1	其二,四月探春春已过，他乡行乐莫蹉跎。诗家文酒娼家会，弦索全抛翰墨多。
1	0	0	0	0	0	0	0	0	0	0	1	春思,春色二分过，花枝一半开。天涯芳草遍，游子几时回。
0	0	0	0	0	0	0	0	1	0	0	1	阿那曲 春闺,春烟无力穿帘幕，花朵盈盈随意落。倚遍阑干不了愁，晚来更觉春衫薄。
0	0	0	0	0	0	0	0	0	0	0	1	自淮阳还里中抵舍一夕即为通川之行,喜得归来席未安，又携书剑上江干。莫陪亲戚话情愫，空指溪山说肺肝。客路几程来杳杳，天涯一棹去漫漫。故乡又被江云隔，写得诗成欲寄难。
0	0	0	0	0	0	0	0	0	0	0	1	辛卯十月归次浒山铺,墨王亭畔荻芦删，放眼湖天旷莽间。渔艇远横衰草岸，人家低占夕阳山。残香寂寂荷千顷，秋色年年柳几弯。却叹征车待明发，故园空得暂时还。
0	0	0	0	1	1	0	0	0	0	0	1	其三,潦倒南冠顾影惭，残生得失忏瞿昙。君恩未许誇前席，世路谁能脱左骖。雁去雁来空塞北，花开花落自江南。可怜庾信多才思，关陇乡心已不堪。
0	0	0	0	0	0	0	0	0	0	0	1	衡南秋夕有怀陈仪翔年丈却寄,楚水枫林带晚霞，谁怜为客近长沙？峰前雁阵三秋断，天上鹓行万里赊。愁绝懒调湘女瑟，梦回犹听蓟门笳。思君更忆同游地，为问玄都几度花。
1	0	0	0	0	0	0	0	0	0	0	1	渡江,风打潮舂铁瓮城，禁江犹复剪江行。片帆未可凭忠信，三桨真堪寄死生。路险孰怜游子苦，家贫渐觉此身轻。自来归计诚难料，莫怪东坡负昔盟。
1	1	0	0	0	0	0	1	0	0	0	1	赠普恩寺隐山上人 其二,忆昔乘骢过上方，题诗应遍赞公房。当年莲社仍无恙，别业柴桑己尽荒。宿草凄迷伤往事，征衫寥落滞他乡。重来不尽低徊意，古树寒花旧讲堂。
0	0	0	0	0	0	0	0	0	0	0	1	兴福寺次常少府韵,昔闻破山寺，今践古丛林。野鸟唤行客，路旁秋草深。回溪抱人影，落日系乡心。送我碧山下，寒泉空好音。
0	0	0	0	0	0	0	0	0	0	0	1	湖上寓居杂咏十四首 其一,荷叶披披一浦凉，青芦奕奕夜吟商。平生最识江湖味，听得秋声忆故乡。
0	0	0	0	0	0	0	0	0	0	0	1	小舟游近村舍舟步归四首 其一,数家茅屋自成村，地碓声中昼掩门。寒日欲沉苍雾合，人间随处有桃源。
0	0	0	0	0	1	0	0	0	0	0	1	重阳日寄浙东诸从事,野人多病门长掩，荒圃重阳菊自开。愁里又闻清笛怨，望中难见白衣来。元瑜正及从军乐，宁戚谁怜叩角哀。红旆纷纷碧江暮，知君醉下望乡台。
0	0	0	0	0	0	0	0	0	0	0	1	夜行舟中闻笛,白露青枫夜色寒，何人吹笛向江干。风回浦溆滩声合，月落关山客梦残。金殿几时闻旧吹，画楼何处倚危栏。天涯早已难为听，况复怀人泪不乾。
0	0	0	0	0	0	0	0	0	0	0	1	其六,深炷一炉香，孤吟夜正长。山虚风落木，云破月窥房。老骥志千里，越禽思故乡。羁栖两寂寞，坐叹鬓毛霜。
0	1	0	0	0	0	0	0	0	0	0	1	西湖曲,侬家生长西湖住，画舫红窗日来去。不识干戈战四夷，良辰歌舞酣朝暮。越王怀愤攻城来，士卒失守城门开。娇容如花惜不得，一旦零落同蒿莱。百年气运如过电，头白眼昏那忍见。商山路杳云雾深，桃源不假渔郎便。钱王宫阙草树荒，景灵台榭风雨凉。孤山梅花幸无恙，父老含悲辞故乡。
0	0	0	0	0	0	0	0	0	0	0	1	乌江道中闻杜鹃有感,麻叶蓬蓬小麦肥，杨花风里杜鹃啼。故园尚阻归来赋，惭愧东坡雨一犁。
0	0	0	1	0	0	0	0	0	0	0	1	重过钱子愚园中用壁间韵（四月廿八日）,重来却怪旧游稀，绿满郊原杏子肥。翠幄晴骄微雨色，青溪阴借夕阳辉。花藏数蝶惊人散，燕领双雏傍客归。一夜乡心生白发，越王台下杜鹃飞。
0	1	0	0	0	0	0	0	0	0	0	1	归泛明湖宿汇泉寺感寄故人,郁郁羁怀渺渺春，春归欲挽重伤神。江湖满地愁孤客，花雨高寒梦故人。慷慨论交逾骨肉，艰难时事况风尘。忧伤莫道儒冠误，浩荡乾坤未死身。
0	0	0	0	0	0	0	0	0	0	0	1	其四 蓟门行五首,边城十一月，雨雪乱霏霏。元戎号令严，人马亦轻肥。羌胡无尽日，征战几时归。
0	0	0	0	0	0	0	0	0	0	0	1	蜀中元夕,京华西蜀两元宵，总去家山道路遥。来岁乞归逢此夕，故乡灯火沸笙箫。
0	0	0	0	0	0	1	0	0	0	0	0	送刘安道指挥副使还都兼寄李士弘学士,昔来雨雪正霏霏，今去春鸿向北飞。王事便应歌杕杜，家人未用叹蛜蝛。据鞍横槊军威壮，把酒论文雅志违。为问瀛洲李学士，相思何故信音稀。
1	0	0	0	0	1	0	0	0	0	0	1	其十五 秋笛,一曲关山泪满衣，思乡游子欲何依。波翻辄恐龙宫震，云暗偏怜月色微。谩说垂杨堪蚤折，惊看独鹤故南飞。胡床三弄谁相识，惆怅柯亭知者希。
1	0	0	0	0	0	0	0	0	0	0	1	约二同年游虎丘,兼旬闭户耐寒威，起视晴空碧四围。黄鸟啼边忽游子，白龙去后渐单衣。年时尚记寻芳约，老境仍怜得醉希。红影幽香虎丘路，杖藜携酒莫相违。
0	1	0	0	0	0	0	0	0	0	0	0	途中寄徐录事（比以王书见赠）,落日风雨至，秋天鸿雁初。离忧不堪比，旅馆复何如。君又几时去，我知音信疏。空多箧中赠，长见右军书。
0	0	0	0	0	0	0	0	0	0	0	1	汶上客店偕同人作端阳,抱蔓瓜黄槽酒碧，相偕客里度端阳。愁心草草看长日，风物依依话故乡。别店歌残花气午，当轩树密枕阴凉。薄酣高卧得微适，落照荒城又雁翔。
1	0	0	0	0	0	0	0	0	0	0	1	其二,秋色苍茫归雁急，客心摇落大江横。断碑无复三唐物，曲槛多屯百粤兵。衰草衡门高士里，西山返照落霞城。思乡易作登临赋，急浪长风日夜鸣。
0	0	0	0	0	0	0	0	0	0	0	1	下诏狱,落照犴门西，槐风拂面凄。夕葵行蚁散，秋草露螀啼。捧日心还北，看云首复低。居然动幽思，何必故园栖。
1	0	0	0	0	0	0	0	0	0	0	1	其二,杜鹃何处血流殷，细逐溪声断续间。双袖数行游子泪，好凭流水到君山。
0	0	0	0	0	0	0	0	0	0	0	1	天竺寺送坚上人归庐山,锡杖登高寺，香炉忆旧峰。偶来舟不系，忽去鸟无踪。岂要留离偈，宁劳动别容。与师俱是梦，梦里暂相逢。
0	0	0	0	0	1	0	0	0	0	0	1	其二,况味年来薄，书音寄亦稀。乱离多病后，人物故园非。潮揭当年会，朋侪几旐归。悲心那听此，生理念依微。
0	0	0	0	0	0	0	0	0	0	0	1	杭州还乡和尚唱①,还乡寂寂杳无踪，不挂征帆水陆通。蹋得故乡回地稳，更无南北与西东。
0	0	0	0	0	0	0	0	0	0	0	1	春日田园杂兴四首 其一,莫羡春城景物华，故园耕读自传家。饧箫吹起风初暖，禊席归来日半斜。闲看儿童调燕雀，时邀亲友话桑麻。蜂针渐老莺簧涩，遍地黄金簇菜花。
0	0	0	0	0	0	0	0	0	0	0	1	题姚澹如画扇寄梁彦思大尹,青山深处白云多，茅屋依然在涧阿。借问隐君归去后，故园秋色近如何。
0	1	0	0	0	0	0	0	0	0	0	0	江村杂诗十首 其一,吴城十里雾，破暝出林梢。水气星辰湿，江光日月交。舟昏鸡失曙，树暗鹊翻巢。渐觉渔村近，炊烟起白茅。
0	1	0	0	0	0	0	0	0	0	0	1	桂村秋日杂感（三首选一）,谁教词客为秋伤，故故凄清结寸肠。烟岫有时随意紫，井梧无赖尽情黄。闲思曲部真知我，漫认并州当故乡。奉倩年年此时节，有人同立稻花香。
0	0	0	0	0	0	0	0	0	0	0	1	其二,得官荣与故乡看，初佩鱼符日下还。内相远孙真太守，海南佳郡是连山。
0	0	0	0	0	0	0	0	0	0	0	1	冬夜同梁彦国宿永光寺禅房怀故园诸子得来字,江南词赋有群才，曾共高僧社里来。人忆歌骊辞粤峤，客疑招骏上燕台。寒翻贝叶斋前诵，香识梅花雪后开。惟与许询禅此夕，故园书待雁飞回。
0	0	0	0	0	0	0	0	0	0	0	1	看菊寄同社,风摇菊朵泛窗棂，也放寒香出户庭。楚客醒来餐不尽，陶潜归去种还生。春花岂得同开落，清赏无何几变更。折赠故人无驿使，天涯秋晚独关情。
0	0	0	0	0	0	0	0	0	0	0	1	采石矶怀古,姑孰江头暂置邮，凉风萧飒胜三秋。燃犀韵事归何处，披锦诗人迹尚留。广济刹边松树古，峨嵋亭畔晚烟浮。六朝霸业成残垒，惟见茫茫水北流。
0	0	0	0	0	0	0	0	0	0	0	1	江行杂感,江边水落涨虚沙，望里迢遥去路赊。岸柳未青前度眼，山梅应白故园花。关津多阻如留客，魂梦频惊不到家。野鸟闲鸥飞不定，身随一叶寄天涯。
0	0	0	0	0	0	0	0	0	0	0	1	花,今年轻作东风客，愁紫愁红满故园。邂逅妖娆成一笑，待归端有几枝存。
0	0	0	0	0	0	1	0	0	0	0	1	寄吴宜之,罨画溪头老诗伯，夜榜仙槎郁林石。要令南斗避文星，却归北辰捧天极。顷逢桂江双鲤鱼，殷勤两寄尺素书。山长水远到不到，未必韦郎迹也疏。书中只有相思字，更及融州一寒士。泮水曾参冷似冰，等待春风放桃李。
0	1	0	0	0	0	0	0	0	0	0	1	哭澹归,人生莫不死，既死安可伤。形役一百年，终归无何乡。况已六十七，讵足论短长。所伤法运衰，死者皆贤良。法眼在一时，岁月多荒唐。波旬入人心，善观其向方。狂者中以名，狷者与世忘。忘世非佳士，徇名岂道望。名反以利终，菽林杂兰芳。斯人向予言，相对生悲凉。已矣无真人，少壮犹茫茫。掩户坐晨夕，泪血沾巾裳。
1	0	0	0	0	0	0	0	0	0	0	1	宿范水,行人倦游宦，秋草宿湖边。露湿芙蓉渡，月明渔网船。寒机深竹里，远浪到门前。何处思乡甚，歌声闻采莲。
0	1	0	0	0	0	0	0	0	0	0	0	韦氏园林,韦曲曾闻动彩毫，名园依旧傍林皋。燕惊花落飞难定，鱼触萍开跃自高。楚客停觞看属玉，燕姬牵袂摘含桃。亦知洵美非吾土，肠断吴阊醉浊醪。
0	0	0	0	0	0	0	0	0	0	0	1	从军行,烽火连幽并，匈奴屡入寇。抚剑出飞狐，君命所不受。铁铠被飞龙，黄金饰载胄。大小七千战，虏酋每首授。功成奏未央，天子嘉绩茂。但恐忌功者，矫制比延寿。
0	0	0	0	0	0	1	0	0	1	0	0	春闺曲 其一,小小比肩时，春来忍别离。不须烧鹊脑，已使妾相思。
0	0	0	0	0	0	0	0	0	0	0	1	荅崔十八见寄,明朝欲见琴尊伴，洗拭金杯拂玉徽。君乞曹州刺史替，我抛刑部侍郎归。倚疮老马收蹄立，避箭高鸿尽翅飞。岂料洛阳风月夜，故人垂老得相依。
0	0	0	0	0	0	0	0	0	0	0	1	雨,好雨濯枝清，天涯尽洗兵。夭乔看物理，淡荡适予情。莫问商羊舞，欣听戴胜鸣。农人得珠玉，万国贺升平。
0	0	0	0	0	0	0	0	1	0	0	1	其二 三首,东归羡尔去承颜，送别长亭忍独还。到日故园多乐事，应怜王粲滞江关。
0	0	0	0	0	0	0	0	0	0	0	1	社日饮乌衣园,夜夜桃花雨，年年燕子春。同倾社日酒，还忆故园人。孤塔苍烟迥，空堂翠草新。醉归还自笑，吾亦素衣尘。
1	0	0	0	0	0	0	0	0	0	0	1	湖上菡萏盛开游人如织抵暮皆入郭余独往坐堤畔命小奚拨阮为吴歌,仲秋出湖阴，众芳亦未歇。袅袅垂杨疏，翳翳浮萍合。红蕖递芳馥，绿蒲可揽结。游子饰金羁，美人竞罗袜。笙歌夹岸起，箫鼓临流发。日入息群嚣，长谣待新月。
0	0	0	0	0	0	0	0	0	0	0	1	偶晴,半月不出户，青苔没齿痕。乍暄虫出树，斜照马嘶村。刈穫空寒水，樵苏带夕垣。故乡知此候，山色满江门。
0	0	0	0	0	0	0	1	0	0	0	1	瓜洲遇洪稚存即次见赠韵,东风吹我过萸湾，邂逅先生水石间。不系身同江上艇，无家梦绕越中山。经翻贝叶人将去，衣拂梅花客乍还。准拟故乡栅笋后，归来共逐野鸥閒。
0	0	0	0	0	0	0	0	0	0	0	1	江行见鸬鹚,江畔鸬鹚鸟，迎霜处处飞。北看疑是雁，南客更思归。岭上行人绝，关中音信稀。故园今夜里，应为捣寒衣。
0	0	0	0	0	0	0	0	0	0	0	1	其三 山秋,记得秋高太华过，振衣绝顶瞰黄河。金沙风疾青盘鹗，玉女烟销翠拥螺。久客方知歧路险，閒情毕竟故园多。何年学种陵巅黍，长柄重携扫绿萝。
0	0	0	0	1	0	0	0	1	0	0	0	游蜀山挽陈振春,桴鼓言行海上编，鸿邻待拯去欣然。眉间精悍方山子，春尽欢谈麻步川。沘水涧槃君啸傲，蜀峰阿阁我流连。经秋重过鹿门月，云散烟销已矣贤。
1	1	0	0	0	0	0	0	0	0	0	1	偶书,病骨岩岩怯早衰，月枝三绕寄身危。避风宁望鶢鶋享，出卜频遭偻句欺。烟糁蔽江怀隐伴，雨苗颓垄负耕期。开年几许他乡泪，尽付穷途与素丝。
0	0	0	0	0	0	0	0	0	0	0	1	游山（由二峰尖至西坑原头而归） 其一,为爱云山深复深，筋骸粗健强登临。一般真意谁能辨，矫首苍茫独咏心。
0	0	0	0	0	0	0	0	0	0	0	1	和元汝功元日感怀,少时喜节物，常恨春来迟。而今新年至，怀抱不胜悲。儿童荐椒酒，未饮增长欷。陜洛果何罪，半世戎马嘶。坐令冠盖流，星散鸟择栖。回头望乡国，泪雨秋悽悽。我公关中豪，志气青云齐。誓当剪豺狼，不复问狐狸。夫何丘壑间，从事酒与诗。烟尘要一扫，櫜弓卧鼓鞞。天下维泰山，置器安不危。廓廓大丈夫，功勋千载奇。
0	0	0	0	0	0	0	0	0	0	0	1	寄主客张郎中,年长方慕道，金丹事参差。故园归未得，秋风思难持。蹇拙公府弃，朴静高人知。以我齐杖屦，昏旭讵相离。吟诗红叶寺，对酒黄菊篱。所赏未及毕，后游良有期。粲粲华省步，屑屑旅客姿。未同山中去，固当殊路岐。
0	0	0	0	1	0	0	0	0	0	0	0	咏雪,城上寒云满翠微，四郊雨雪晚霏霏。忽惊万树梅俱放，转觉千门絮乱飞。高阁夜阑斜映烛，疏帘风入细沾衣。歌钟处处留欢赏，谁念袁安卧掩扉。
1	1	0	0	0	0	0	0	0	0	0	1	元夕,序入初元夕，灯分太乙光。钥鱼閒警柝，火树照流觞。月皎春增色，歌残夜未央。去年忆此日，驱马正他乡。
0	0	0	0	0	0	0	0	0	0	0	1	春日闲居忆江南旧业,杜门朝复夕，岂是解谋身。梦不离泉石，林唯称隐沦。渐谙浮世事，转忆故山春。南国水风暖，又应生白蘋。
1	1	0	0	0	0	0	0	0	0	0	1	其六,当门一脉透长安，游子空嗟行路难。不是人前誇俏措，金锤击碎万重关。
0	0	0	0	0	0	0	0	0	0	0	1	和新友黄太安见寄韵,便佳楼上忆凭观，万里风尘正渺漫。拟谓江湖长结社，岂知京国久为官。华勋未上麒麟阁，白笔叨簪獬豸冠。几度怀君清不寐，乌台霜月五更寒。
0	1	0	0	0	0	0	0	0	0	0	0	其八,汉家击匈奴，调发不停轨。战骨窴颜山，流血疏勒水。度幕愁单于，奏凯喜天子。茅土锡有功，丹书曜连玺。独惜飞将军，无能建尺咫。白首失期会，塞下饮恨死。遗腹有门风，吁嗟輮戎垒。军败鼓不鸣，空拳何能耳。期展曹柯盟，竟作莫敖祀。彼苍良不仁，祖孙厄如此。
0	0	0	0	0	0	0	0	0	0	0	1	酬张伯常朝议,郢人兰雪有馀风，尽在君家七字中。白发尘缨深念我，青郊藜杖不如公。乡心正想千年鹤，老计终须一亩宫。不讳求田并问舍，景山何必晚为通。
1	0	0	0	0	0	0	0	0	0	0	1	其二,一曲清歌月满林，小栏斜倚玉森森。好将苦竹哀弦调，谱入思乡出塞吟。好友渐如秋叶散，老怀常学古灰沈。年来时入渔樵梦，辜负名山直到今。
0	0	0	0	0	0	0	0	0	0	0	1	陇西行 其一,一别家山万里长，多年白骨委沙场。游魂已逐边尘散，空有高台筑望乡。
0	0	0	0	0	0	0	0	0	0	0	1	写怀,朝回憩公馆，残阳坐来暝。疏雨过高林，华月出东岭。流光晨复晡，朱颜岂吾永。故园归何时，悠然发深省。
0	0	0	0	0	0	0	0	0	0	0	1	雨雪,阴山征战地，雨雪夜霏霏。冻缩胡儿马，寒凝汉将衣。范恭疏勒返，苏武漠南归。颇怪关门柳，春前作絮飞。
0	0	0	0	0	0	0	0	0	0	0	1	次韵赠吴羽士月湖大椿①,万事平生大道杯，恍然曾过望乡台。荣华外物毛端细，飘忽阳神顶上回。罗殿堪思蛮峤瘴，郁仪永谢劫池灰。何□乞我刀圭剂，同见蟠桃几度开。
0	0	0	0	0	0	0	0	0	0	0	1	中书夜直寄赠,通籍在金闺，怀君百虑迷。迢迢五夜永，脉脉两心齐。步履疲青琐，开缄倦紫泥。不堪风雨夜，转枕忆鸿妻。
0	1	0	0	0	0	0	0	0	0	0	0	庆似村一枝书屋看竹 其一,幽人抱劲节，读书不干禄。釜内虽无粮，园中却有竹。不惜培护勤，博此一窗绿。不剪亦不锄，生意青郁郁。
1	1	0	0	0	0	0	0	0	0	0	1	其二,谋生计不就，决策思长征。双剑倚天表，五丁严客程。丝萝原有定，卵翼竟何成。莫说他乡好，家山亦锦城。
0	1	0	0	0	0	0	0	0	0	0	0	闺中月令诗 其一,正月晴和风气新，玉颜红烛忽惊春。凌晨并作新妆面，百福香奁胜里人。
0	0	0	0	0	0	0	0	0	0	0	1	其二,故乡未解识清容，却在金陵阙下逢。中禁曾分斋钵饭，上方时叩讲筵钟。一帆细雨迢迢浦，半塔斜阳霭霭峰。相送师归忽多感，飞云亦恋旧依松。
0	0	0	0	0	0	0	0	0	0	0	1	鹦鹉,幽禽兀自啭佳音，玉立雕笼万里心。只为从前解言语，半生不得在山林。
0	0	0	0	0	0	0	0	0	0	0	1	清河县,客久归程近，乡心益不禁。春波高泗水，暝色下淮阴。漠漠寒林树，萧萧枉渚禽。黄河流不到，禹德叹弥深。
0	0	0	0	0	0	0	0	0	0	0	1	怀归西国,此世为何世，吾身亦幻身。固应常邈邈，其可效频频。饯日怀乡国，闻莺忆故人。得归方始乐，久客厌风尘。
0	0	0	0	0	0	0	0	0	0	0	1	予客莆中同登壶山真净岩访古道了堂二师,松扉深入白云中，蹑蹬扪萝路可通。结社几人从惠远，登山何处觅壶公。五更客梦茅檐雨，六月秋声木叶风。独倚阑干望江海，故乡应在海门东。
0	0	0	0	0	0	0	0	0	0	0	1	詹司理过访并邀集寺中夜谭司理家去余邑百里而近,驷马骖驔碣石东，持杯萧寺问飞蓬。无论客思孤航外，何限乡心一座中。说剑春云流绮户，抽毫晴雪照丝桐。尘埃暂试空群足，荏苒黄金出汉宫。
0	1	0	0	0	0	0	0	0	0	0	1	秋夜有感,泽国秋来夜气凉，飘零犹自未还乡。蟪蛄泣露梧桐井，络纬缫风薜荔墙。咫尺故园千里梦，乱离华发十年霜。仲宣楼上长回首，烽火连山欲断肠。
1	0	0	0	0	0	0	0	0	0	0	1	其二,清秋最可乘，游子兴还胜。渭水流如线，莲峰倚作屏。夜凉人独酌，云净月初升。欲问仙源路，陵风及早登。
1	0	0	0	0	0	0	0	0	0	0	1	题龚泽山诗草,早岁声华过洛阳，才多玉尺未堪量。十年传食如轮转，一曲高歌笑铗长。阅世渐同秋意淡，思乡愈觉月痕凉。琴书入幕怜漂泊，閒买村醪洗侠肠。
0	0	0	0	0	0	0	0	0	0	0	1	途中,故园回首雁初来，马上千愁付一杯。惟有新诗似相识，暮山吟处共徘徊。
0	0	0	0	0	0	0	0	0	0	0	1	咏梅,黄沙万里塞云闲，腊尽交河戍未还。但见梅花飞落尽，不知羌笛满关山。
0	1	0	0	0	0	0	0	0	0	0	0	哭金子有,后来骐骥群，金生千里驹。云衢虽未骋，剪剔毛骨殊。一经发乡荐，俊气盖九区。穆穆孝友姿，允为邦国模。造物常忌才，玉树望秋枯。颜渊竟短命，黄宪乃先殂。异地空泣血，何由奠生刍。
0	0	0	0	0	0	0	0	0	0	0	1	山游即事,微风送轻寒，薄云不成雨。幽讨事近游，路出枫江浦。小艇泊溪湾，短杖策云坞。花繁贤相祠，崖悬化人宇。剑壁喷飞泉，甘冽清肺腑。峰回境益幽，气怯力仍努。抚兹林壑美，转念风尘苦。客梦黄金台，事过悔莽卤。故乡殊可娱，碌碌将何补。出处判险夷，贤愚审去取。愿携买山钱，傍石开蓬户。运甓惜分阴，吾怀在千古。
0	1	0	0	0	0	0	0	0	0	0	1	自石城往宁都道中作,穷冬风露晓凄其，倦客何时息马蹄。山合忽疑前路断，峰高翻觉宿云低。丹枫翠竹攒幽涧，绿蔓黄茅没古蹊。谩说闽疆近相接，故园千里望中迷。
0	0	0	0	0	0	0	0	0	0	0	1	京口访郭义山出示陆丞相遗墨,宝祐丙辰榜，季世尚词章。功业已衰谢，气概犹堂堂。壮士死海岛，尤胜死雒阳。遗翰落人间，姓字透纸香。甲子行一周，复见文运昌。遗黎存一二，往事空茫茫。寒灯客窗梦，飞堕碙山洋。留眼看中原，且勿悲故乡。
0	0	0	0	0	0	0	0	0	0	0	1	月,月是钓愁钩，钩来无数愁。月愁有密约，相见五更头。
1	0	0	0	0	0	0	0	0	0	0	1	古意,所亲在四方，飘萍无定处。非不数寄书，游子渺难遇。岁晚多疾风，黄叶落枯树。望远无人归，乌鹊故相误。
0	0	0	0	0	0	0	0	0	1	0	1	初至郡斋书事（到处州已后）,地去京华远，年逢旱暵馀。群胥同黠马，比户甚枯鱼。煦妪心空切，澄清志莫舒。棼丝殊未治，错节讵能除。听讼棠阴密，行春柳影疏。宾筵求婉画，僧舍问真如。踰月窥除目，经时绝传车。素餐徒自饱，投刃岂曾虚。盈耳嫌敲扑，堆床厌簿书。故园无数舍，长日叹归欤。
0	1	0	0	1	0	0	0	0	0	0	1	哭金怡静,忆君空使泪潸然，诗酒无情又一年。肠断楚云愁不尽，夕阳疏柳自鸣蝉。
0	0	0	0	0	1	0	0	0	0	0	1	盆梅,素盎疏枝岭外传，幽香岁晚挹来偏。贮从官阁风帘下，韵夺山桥野店前。映雪清寒浑欲笑，张灯的皪倍增妍。故园回首无消息，每到花时几怅然。
0	0	0	0	0	0	0	0	0	0	0	1	其七,送郎莫过琵琶洲，琵琶本出韩凭愁。妾自有心防触着，那知郎意在东流。
0	0	0	0	0	0	0	0	0	0	0	1	舟次横江,凌晨发江门，其夕抵东渚。西流下崩湍，方舟逆相拒。危樯牵巨缆，十步九回顾。滩声怒如雷，杂以萧骚雨。游人终夜叹，大半思乡土。却望猪头山，三朝又三暮。
0	0	0	0	0	0	0	0	0	0	0	1	追和朽庵和尚乐归田园十咏 其四 乃瞻衡宇至有酒盈尊次韵,僮稚憙我归，舒雁却前望。眼明记旧宇，身闲去宿恙。看松绕荒径，采菊泛新酿。英英南山云，庶与我心况。
0	0	0	0	0	0	0	0	0	0	0	1	登金山望长江,烟云清处晓霞飞，万里滔滔映紫微。灵液渺茫浮淑气，孤峰峍崒照晴晖。花翻浪涌疑天色，风动帆张共德威。昼夜如斯莫间歇，体乾勉已识璿玑。
0	0	0	0	0	0	0	0	0	0	0	1	其六,巩华台上漾朝晖，天寿山南望翠微。白马吴阊看不得，乡心秋雁一行归。
1	0	0	0	0	0	0	0	0	0	0	1	山中怀旧游,书剑论交两不成，思君愁剧尉佗城。人逢故里空分手，梦绕寒林恍隔生。逝者苦多存者少，中年堪念少年情。时来赖有忘怀处，月共川潮夜夜平。
0	0	0	0	0	0	0	0	0	0	0	1	立春日与瞿允同县宰饮酒,故人昨日故乡来，春日今朝春酒开。鲑菜新盘还饤饾，莺花旧梦重徘徊。情知老至抛书册，怕见容衰掩镜台。子起为吾歌肮脏，出门一笑谩怜才。
0	0	0	0	0	0	0	0	0	0	0	1	斗米滩①,粥饭都来一斗粮，滩前吃了倍苍黄。把如立作山头石，何似急行归故乡。
0	0	0	0	0	0	0	0	0	0	0	1	登东楼次春元高文山韵,老檞吟风病叶飞，山楼登望四熹微。佳辰遇酒公须醉，屏曲可人谁共归。老圃秋香团玉露，晚田新鹤下晴晖。黄冠野服真随分，九日何人未授衣。
0	0	0	0	0	0	0	0	0	0	0	1	其二,敢云胸内夙藏兵，一局因思百局赢。老马授御犹可策，敝车推毂尚堪征。一河昼定千秋界，二士能支万里城。夜静月明烽不试，将军坐令泰阶平。
0	0	0	0	0	0	0	0	0	0	0	1	边上,夜夜三边动鼓鼙，辽阳烽火达关西。风吹马勒寒初起，尘暗龙城日未低。原上饥兵攒草卧，碛中新鬼望乡啼。李陵一去胡天渺，愁见黄云锁沷溪。
0	0	0	0	0	0	0	1	0	0	0	1	宿村庄,阴风漠漠冷孤村，寥落天涯忆故园。劲草也知难偃地，芳兰何意忌当门。梦回旅帐神犹奋，泪洒征衫血有痕。愁绝鸡声催戍角，不堪清夜舞刘琨。
1	1	0	0	0	0	0	0	0	0	0	1	端午舟中述怀,凌冬辞乡邑，盛夏滞京师。戒途理舟楫，行行赴郊圻。水宿淹宵晨，我思如渴饥。江流汩滔天，逆浪愆还期。况及陶嘉节，怅焉念旧畿。游子自有怀，明发心不怡。哀哀我二人，何由见容仪。揆辰双讳届，旬日乃于兹。沿流撷芳芷，欲荐不能持。弥恨亘终天，悠悠当告谁。怀禄既不逮，浮名空尔为。誓将理素业，馌饷耕东菑。
0	0	0	0	0	0	0	0	0	0	0	1	登落雁山,倚杖趋危磴，扪萝上翠微。水穿山腹出，云拥石门归。日落松杉瘦，年荒鹿豕肥。郢南天一角，零落雁孤飞。
0	0	0	0	0	0	0	0	0	0	0	1	寄虞衡王郎中,倏忽三载别，故园春又残。因风数问信，见月每凭阑。野服从相笑，尘冠未许弹。惟余千里梦，夜夜绕长安。
0	0	0	0	0	0	0	0	0	0	0	1	其五,强邻牧马下阴山，西塞诸军永不还。万里角声悲岁暮，三边烽火直函关。浸淫已入襟?里，桴鼓深防霄汉间。闻道凶门屡推毂，总戎何日斩楼兰。
1	1	0	0	0	0	0	0	0	0	0	1	元夕休宁道中遥忆乡里,陌上双双结袂频，翩如飞燕蹴轻尘。一年乐事花流水，几夜他乡月照人。驿路酒家留去马，溪桥梅色弄新春。相随惟有孤龙剑，会向囊中笑客贫。
0	0	0	0	0	0	0	0	0	0	0	1	送罗先辈书记归后却还闽中留别,同是越人从小别，忽归乡里见皆惊。湖边访旧知谁在，幕下留欢但觉荣。望岭又生红槿思，登车岂倦白云程。况当季父承恩日，廉问南州政已成。
0	0	0	0	0	0	0	0	0	0	0	1	关山月,苍茫明月上，夜久光如积。野幕冷胡霜，关楼宿边客。陇头秋露暗，碛外寒沙白。唯有故乡人，沾裳此闻笛。
1	1	0	0	0	0	0	0	0	0	0	1	废宅叹,兹为何人宅，桂柏犹苍苍。楼阁已倾卸，下有室与堂。窗户半拆卸，髹漆留馀光。釜去存破灶，画剥攲颓墙。想见全盛时，日夜崇豆觞。书塾在其左，子弟声琅琅。问今安所往，岂不有死丧。死丧则不然，避兵移他乡。他乡亦不远，深阻踰涧冈。自古有避地，兵来尚可避。惟有避役难，追逮穷所至。昔住大宅人，今为忍冻民。
1	1	1	0	0	0	0	0	0	0	0	1	卧病述怀二首 其一,短日悲年促，他乡苦病侵。疏砧偏傍耳，归雁忽惊心。塞柳犹含冻，江梅正满林。衰羸难自强，早晚合抽簪。
0	0	0	0	0	0	0	0	0	0	0	1	秋怀,天清玉露下寒河，连骑萧萧薄暮过。万里风高鹰羽健，千家月落杵声多。故园锄草留残菊，古陌输租刈晚禾。不是秋深贪习静，畏闻野老说干戈。
0	0	0	0	0	0	0	0	0	0	0	1	上水道中闻莺,人间七月火云升，碧树黄鹂亦可人。哑咤一声行道外，不知身在故园春。
0	0	0	0	0	0	0	0	0	0	0	1	青龙桥,崎岖卵石路延缘，雁齿平桥望渺然。十里长堤虹影落，一湾浅碧縠纹圆。午窗翠袖调笙地，夜栅青帘斗酒天。想像故园真在眼，沿流只少橛头船。
0	0	0	0	0	0	0	0	0	0	0	1	建炎丞相成国吕忠穆公退老堂 其一,云水郊深退老堂，公来野服换龙章。四朝尽瘁身犹健，一德同寅福未央。小隐聊堪供放浪，神州终倚致平康。功成他日归休地，海表家风有故乡。
0	0	0	0	0	0	0	0	0	0	0	1	分少陵诗句寿渔乐先生七十 其六 来字,新秋绂麟期，清风自天来。烹龙且炰凤，华堂寿筵开。有客海上至，自云出蓬莱。喜君寿且康，为献流霞杯。主人心孔欢，须臾玉山推。遥遥故乡心，何当一追陪。
0	0	0	0	0	0	0	0	0	0	0	1	褫亭闻边事用壁间李川甫韵川甫大梁人,北来烽火震边州，春兴无聊客鬓秋。得丧此身真是马，姓名与世任为牛。晴天乱雪吹空壑，落日黄云暗道周。但有乡心随处似，题诗人满驿前楼。
0	1	0	0	0	0	0	0	0	0	0	0	寒夜怀罗岐,客舍清寒处，悠悠动所思。故人经岁别，尺牍隔年期。杯酒谁同醉，梅花独赋诗。寥天鸿雁尽，霜月夜眠迟。
0	0	0	0	0	0	0	0	0	0	0	1	食荔枝后作,杨梅酿丹液，荔枝流玉浆。晶丸与紫颗，信美均甘芳。翻思故乡味，难与分低昂。惟轮猩壳艳，一一豳朱房。乃知苏公语，未免多夸张。因兹远相访，吾兴良已狂。
0	0	0	0	0	0	1	0	0	0	0	1	寄陈子兼提学,寒食江风黄鸟斜，故人蓬鬓各天涯。巴中父老相如谕，峡里星河博望槎。剑阁梦悬千里月，锦城人醉四时花。独怜方朔长安米，西望经年尺素赊。
0	0	0	0	0	0	0	0	0	0	0	1	梅花,晴雪四山白，新年驿马蹄。灯明上元夜，香泛小桥西。流水淡无影，野云寒更栖。师雄方被酒，愁听暮禽啼。
0	1	0	0	0	0	0	1	0	0	0	1	饮马长城窟行,饮马长城窟，城边多白骨。征马嘶不前，战士愁难越。秦皇筑紫塞，万里空流血。汉祖围白登，三军困饥渴。马邑夜萧条，龙沙风惨慄。十去七不还，一札九叹息。男儿誇健少，妇女哭呜咽。凯歌何时唱，旄头何日灭。善守在四方，王者无奇烈。
1	1	0	0	0	1	0	0	0	0	0	1	其四,客意伤春似感秋，墓田寒食忆松楸。少年衣马矜三月，游子悲歌起四愁。天远孤鸿来岭表，风轻片角落城头。烟尘万里迷双眼，惆怅乡关倦倚楼。
1	1	0	0	0	0	0	0	0	0	0	1	九日,醉来风帽半欹斜，几度他乡对菊花。最苦酒徒星散后，见人儿女倍思家。
0	0	0	0	0	0	0	0	0	0	0	1	晚次宿预馆,乡心不可问，秋气又相逢。飘泊方千里，离悲复几重。回云随去雁，寒露滴鸣蛩。延颈遥天末，如闻故国钟。
0	0	0	0	0	0	0	0	0	0	0	1	牡丹,尤物开何晚，馀香贮小亭。繁华愁日暮，富贵自天成。花合隋时宠，根疑宋末生。拂衣寻古色，屋角老松青。
0	0	0	0	1	0	1	0	0	0	0	1	寄见甫弟,历尽巴山白发新，西风何处不伤神。马曹蹭蹬官难起，鸟道艰危老更贫。九派长江春后雁，一年芳草梦中人。相思况是无消息，徙倚天涯涕泪频。
0	0	0	0	0	1	1	0	0	0	0	1	请告弗允后寄蔡比部道卿,无才岂料乞身难，强学城东且闭关。世事浮云机久息，故园芳草梦空还。春栽药品因多病，日理图书转觉閒。不得自矜年少壮，相思一夕损红颜。
0	0	0	0	0	0	0	0	0	0	0	1	舟泊龙湾寄孙仲衍,吴樯楚柂十年间，又度秦淮虎豹关。眼底故人成寂寞，梦中尘业负高闲。九州风雨东南会，七泽波涛日夜还。江上思君云路杳，掀篷愁对蒋陵山。
1	0	0	0	0	0	0	0	0	0	0	1	其十一,红草东连白草沟，紫河西入黑河流。无边觱篥吹斜日，动尔思乡一片愁。
0	0	0	0	0	1	0	0	0	0	0	1	九日许当世以诗见率登高,霜云明净海山隈，一岁登临始此回。堂上寿觞淋浪满，栏边佳菊似疑开。故乡情味人人好，今日荣恩节节来。正是秋风洗烦暑，力将衰飒上高台。
0	0	0	0	0	0	0	0	0	0	0	1	其二,军人莫采芑，佳人莫梦兰。采芑地不生，梦兰徵验难。即戎有简书，内私置若干。城边戈可枕，塞上雪可餐。寄衣是何日，缩肉且忍寒。烽火时一红，泪落山鬼间。重气自轻生，而暇忧摧残。君看交河水，万马饮不乾。愿河向东流，东流近长安。
0	0	0	0	0	0	0	0	0	0	0	1	送子南归二首① 其一,离情于汝倍多愁，相顾无言只泪流。旧业未知还可葺，边城犹恐不宜留。冻云衰草横沙碛，落月悲笳起戍楼。叹我归期难预卜，好将诗礼袭箕裘。
1	1	0	0	0	0	0	0	0	0	0	1	秋夜,薄醉难禁漏点长，几回支枕向空床。凉风动竹夜三鼓，明月点花时半墙。新梦不成如昨梦，故乡无主似他乡。芙蓉欲寄何由采，白雁一声山水苍。
0	0	0	0	0	0	0	0	0	0	0	1	书声斋即事,书声斋底有新凉，行李挑诗上夜航。月色满襟随我去，秋花如玉为谁香？十年客路知今日，百里胥门尚故乡。朝□太平沾寸禄，不愁白首未为郎。
0	0	0	0	0	0	0	0	0	0	0	1	战城南,胡马犯金微，将军出塞飞。艰难青海战，辛苦白登围。坐作随金鼓，驰驱拥铁衣。羌胡无尽日，乡国几时归。
1	1	0	0	1	0	0	0	0	0	0	1	上已与故人,他乡既度清明节，客里重逢上已天。当此暮春将尽日，不知归国是何年。可怜修褉兰亭侣，正值流觞洛水边。洛城游骑行春晚，曲洧晴沙荡日曛。客子采兰纡紫佩，女儿赠药洗红裙。途中制得甄神曲，读与陈王不忍闻。
0	0	0	0	0	0	0	0	0	0	0	1	再阅江村图不胜归与之感得诗二首 其一,绿暗红蔫村路长，如闻杏粥麦饧香。今年又负归耕约，却为丹青忆草堂。
0	0	0	0	0	0	0	0	0	0	0	1	春日和韵,新晴天气好，老去倦寻芳。桃李自春色，园林又夕阳。捲帘通燕入，扫径惜花香。寒食清明近，松楸忆故乡。
0	0	0	0	0	0	0	0	0	0	0	1	城中晚夏思山,葛衣沾汗功虽健，纸扇摇风力甚卑。苦热恨无行脚处，微凉喜到立秋时。竹轩静看蜘蛛挂，莎径闲听蟋蟀移。天外有山归即是，岂同游子暮何之。
0	0	0	0	0	0	0	0	0	0	0	1	经方升氏,难兄客邸共乡心，令弟高居辱爱深。问讯若逢南雁使，春风早寄白头吟。
0	0	0	0	0	0	0	0	0	0	0	1	吊都督汤贞悯公和杨西华作 其一,又是重阳近，登高感昔年。将军真死难，我辈愧生全。风雨灵旗壮，星辰碧落悬。故园何日返，重访旧林泉。
1	1	0	0	0	0	0	1	0	0	0	1	胡笳第十九拍,去年骨肉悲□□。不似今年苦为客。失土翻□落水瓶，归蕃永作投河石。他乡人物稀相识。独有夫君沉怜惜。岁暮态情生百端，不觉愁牵加一拍。
0	0	0	0	0	0	0	0	0	0	0	1	寄赠马良卿归九江,尚忆临仙琪树秋，故人经岁独淹留。千峰雨色侵林屋，十里滩声绕县楼。王粲早应怀北返，马卿未必困南游。江亭杨柳青如染，谁遣朝来重别愁。
0	0	0	0	0	0	0	0	0	0	0	1	舟中忆邵景说寄张子退,登临泽国半荆榛，战伐年年鬼哭新。一水晴波青翰舫，孤灯暮雨白纶巾。何时壮志酬明主，几日浮生哭故人。万里飞腾仍有路，莫愁四海正风尘。
0	1	1	1	0	0	0	0	0	0	0	1	思补堂为毕知县赋,淮树何苍苍，淮流下汤汤。水木相荏苒，中有君子堂。眷彼堂中人，意气如圭璋。金榜昔高捷，花县方回翔。不愿縻好爵，幡然归故乡。閒居二十载，鬓发惊沧浪。平生君父心，一饭宁敢忘。清梦绕庭阙，遐思在羹墙。孤云起复止，春草萋以长。令德幸加勉，桑梓流其芳。城东节孝心，郁郁遥相望。
0	0	0	0	0	1	0	0	0	0	0	1	和邹忠介赠姜太常诗,卅载归来恋旧庐，故园松菊胜璠玙。如何棋局犹争墅，胡不衡门自读书。已误虚名收末路，勉酬知己废闲居。余生惟有冰渊凛，深愧前贤赋遂初。
0	0	0	0	0	0	0	0	0	0	0	1	宿灵山院,灵山未是别乡山，回首吾庐咫尺间。明日出山家渐远，乡心从此上愁颜。
0	0	0	0	0	0	0	0	0	0	0	1	其十,雨洗芭蕉叶上诗，独来凭槛晚晴时。故园虽恨风荷腻，新句闲题亦满池。
1	1	0	0	0	0	0	1	0	0	0	1	其四,瀑布雨中长千丈，踏歌缘溪今又来。忽觉衣襟生冰雪，更聆林壑回风雷。十月草木悲游子，千峰云雾昏酒杯。悠悠我岂尘埃客，元鹤欲下还相猜。
0	0	0	0	0	0	0	0	0	0	0	1	乐乡次唐陈伯玉韵,驻马寻遗迹，愀然共远征。黄沙迷旷野，白日暗荒城。旧国猿声杳，新村戍鼓平。故园回首处，烟树万鸦鸣。
1	0	0	0	0	0	0	0	0	0	0	1	其四,荒坟极十顷，上有柏树根。高碑止留趺，文字已不存。茫茫今古殊，地尚名孙墩。百步绝采樵，没世若有神。千年倘思乡，魂登望齐门。
0	0	0	0	0	0	0	0	0	0	0	1	其二,锦秋湖边稻花凉，锦秋亭下鲈鱼香。垂虹秋色一千里，秋到吴淞思故乡。
0	0	0	1	0	0	0	0	1	0	0	0	燕,春昼花明映柳纤，燕归胜事始能兼。争梁谇语惊幽梦，掠地斜飞避画帘。雏食得虫应自喜，巢泥经雨更频添。去来要是知时节，常怪人嘲作附炎。
0	0	0	0	0	0	0	0	0	0	0	1	处厚游杭作诗寄之,江村摇落暂逢秋，况是闻君独远游。浙水风烟思吊古，楚乡人物赋登楼。书沈寒雁云边影，梦绕清猿月下愁。念我故人劳碌久，不如投老卧沧洲。
0	0	0	0	0	0	0	0	0	0	0	1	赠授业刘先生致仕还吉水,秋到梧桐暑气清，抠衣随步出都城。五千里外思乡梦，二十年前立雪情。栗里有人邀社饮，海鸥何事傍舟行。从今不上红尘路，坐看诸郎学凤鸣。
0	0	0	0	0	0	0	0	0	0	0	1	二月一日次利州见桃李盛开,蜀天寒破让芳晨，雪蘤霞跗次第新。解把清香与行路，教人长忆故园春。
1	0	0	0	0	0	0	0	0	0	0	1	其二 柳浪闻莺,雨后翻空一派青，苏公堤畔系鱼舲。只藏莺鸟春声滑，不起鱼龙夜气腥。游子爱闻停玉勒，佳人倦听倚银屏。待看三月歌喉老，又见浮波絮作萍。
0	0	0	0	0	0	0	0	0	0	0	1	春日感怀,春风三月景依然，弱柳游丝触处牵。家远隔年无信到，官閒镇日枕书眠。林鸠逐妇晴还雨，沙燕将雏去复旋。遥忆故园春更好，江楼背郭看锄田。
1	0	0	0	0	0	0	0	0	0	0	1	游北湖,一月不来湖上路，湖边桃李已成阴。苍苍山色故人面，荡荡风光游子心。沽酒楼高斜欲堕，卖茶船小巧相寻。自怜鹦鹉洲中客，手撚江蓠和楚吟。
0	0	0	0	0	0	0	0	0	0	0	1	寄李雨村（调元）,故人与我尚人閒，曾傍金羁玉笋班。地势风烟难蜀道，天涯云水各江关。偶将文笔传消息，竟谢簪缨孰往还。衰鬓不妨论事业，发挥潜德又诛奸。
0	0	0	0	0	0	0	0	0	0	0	1	田家即事二首 其一,方塘跃潜鱼，春鸠鸣桑枝。远烟纷漠漠，绿畴生华滋。农人荷锄归，稚子候荆扉。春醪与园蔬，绻然慰式微。世事难与期，寸心宁自知。明晨有幽兴，持竿看浴鹚。
1	0	1	1	0	0	0	0	0	0	0	1	秋晚忆子求弟长安无信,万家砧杵动孤城，物候堪悲梦也惊。蟋蟀半墙秋有韵，芭蕉一榻雨无情。风生易水歌难继，雪下梁园赋可成。汀柳渚芦云漠漠，不知游子滞何程。西亭别酒醉斜曛，何日临觞不忆君。晓对好山难远寄，夜拈险韵与谁分。故园芳草更衰草，客路秋云又冻云。落月半帘寒未梦，一声悲雁怆离群。
0	0	0	0	0	0	0	0	0	0	0	1	罢郡归洛阳闲居,十年江海守，旦夕有归心。及此西还日，空成东武吟。花间数杯酒，月下一张琴。闻说功名事，依前惜寸阴。
0	0	0	0	0	0	0	0	0	0	0	1	题富山汪王庙,虬髯人出鹿归唐，多少英雄失故乡。昔日六州曾捲土，此邦千载尚尊王。高陵夜雨鸣弓剑，原庙春风洁豆觞。灯火万家元夕夜，谁悲狐兔满连昌。
0	0	0	0	0	0	0	0	0	0	0	1	次韵王介甫金陵怀古四首 其一,虎踞群山带绕江，为谁为国为谁降。高台麋鹿看无数，废沼凫鹥去自双。万里朝云随逝水，百年西月过虚窗。白门酒美东风快，笑数英雄尽一缸。
0	0	0	0	0	0	0	0	0	0	0	1	其二,帝里年将换，乡心不自聊。故人开斗酒，深夜惬清招。朔雪催传柏，春风欲颂椒。更阑休问寝，共谒紫宸朝。
0	1	0	0	0	0	0	1	0	0	0	1	赠朋诗①,孤坟临清江，每睹白日晚。松影摇长风，蟾光落嵓甸。故乡千里馀，亲戚罕相见。望望空云山，哀哀泪如霰。恨为泉台客，复此异乡县。愿言敦畴昔，勿以弃疵贱。
1	0	0	0	0	0	0	0	0	0	0	1	上元夜和江方伯,春宵爱晴暖，灯火灿然明。南国行春地，东风游子情。高门珠翠贵，小袖舞衫轻。铁骑驰横道，书生胆欲惊。
0	0	0	0	0	0	0	0	0	0	0	1	寄韦有夏郎中①,省郎忧病士，书信有柴胡。饮子频通汗，怀君想报珠。亲知天畔少，药味峡中无。归楫生衣卧，春鸥洗翅呼。犹闻上急水，早作取平途。万里皇华使，为僚记腐儒。
0	0	0	0	0	0	0	0	0	0	0	1	寄郯九成即事自述,竖儒无术善飞钤，镜里形容亦自嫌。忧世不堪才力弱，告归方畏简书严。风沙惨淡寒吹帽，星斗光芒夜近帘。此际思君倍愁绝，何山容得老夫潜。
0	0	0	0	0	0	0	0	0	0	0	1	少傅赵公斋头烹供虎丘新茗适侯家以紫牡丹至清香艳色应接不遑即席二首 其一,杨花飘落遍天涯，十二雕阑散曙鸦。玉碗坐邀阳羡月，金盘驰送洛城霞。清香恍坠幽人席，艳色偏归上相家。入梦故园红紫遍，千峰寒瀑漱灵芽。
0	0	0	0	0	0	0	0	0	0	0	1	寄李烟客黄逢吉,惜别时闻雁，思君正倚楼。月高帘不夜，风细树宜秋。影落千山远，声来九塞愁。频年羁客梦，曾否到罗浮。
0	0	0	0	0	0	0	0	0	0	0	1	南粤闺辞,香貂双覆锦衾齐，雨洒船窗梦戍西。潮水未曾生夜半，长鸣恨杀九真鸡。
0	0	0	0	0	0	0	0	0	0	0	1	山村,渔艇沿溪棹，江村绕屋鸦。飘零去戎马，信宿寄田家。草白新经烧，芦枯尚带花。寒山萦树出，苦竹过邻斜。野老思天宝，中原乱永嘉。生还甘橡栗，央路混龙蛇。行在居空卜，归心鬓有华。故林招屈子，莫复赋怀沙。
0	0	0	0	0	0	0	0	0	0	0	1	其二十二 结意,河朔朝闻警，平津夜戍营。将军空健饭，壮士枉长缨。烽火夷三省，流亡满四纮。吾侪都爱国，揽辔志澄清。
0	0	0	0	0	0	0	0	0	0	0	1	其二,黄菊初花未有霜，锦袍归带御炉香。自缘白首怀桑梓，不为莼鲈忆故乡。
0	0	0	0	0	0	0	0	0	0	0	1	题金牛洞,故乡江吴多好山，笋舆篾舫相穷年。春风吹入江南陌，叠障双峰如旧识。闻道金牛更孱颜，古来铁锁高难攀。自从仙伯弭芝盖，凤舞鸾歌开洞天。新诗剩说山中妙，我不曾游先梦到。从渠弱水隔蓬莱，云山何处无瑶草。
0	0	0	0	0	0	0	0	0	0	0	1	偶作,片月衔山远，归云傍树横。江城吹玉笛，日夜故园情。
0	0	0	0	0	0	0	1	0	0	0	1	游山归遇雨呈仲灵冲晦,九里松门雪过时，篮舆袅袅碍松枝。雨留宿客还斜落，风送行人亦倒吹。华表忽惊黄鹤反，耳中犹带白猿悲。来朝弗著登山屐，可避君呼谢客儿。
1	0	0	0	0	1	0	0	0	0	0	1	罗山甫自晋徂齐见困盐官暂诣京师携家南还遂有此赠,十载青云迹渐疏，风尘作客意何如。服车垂老偏知骥，弹铗从工不为鱼。游子千金堪买赋，佳人五色漫裁书。江南蓟北俱摇落，那得樽前忆故庐。
0	0	0	0	0	0	0	0	0	0	0	1	送孟孺卿落第归济阳,献赋头欲白，还家衣已穿。羞过灞陵树，归种汶阳田。客舍少乡信，床头无酒钱。圣朝徒侧席，济上独遗贤。
0	0	0	0	0	0	0	0	0	0	0	1	其七,夙抱尚林壑，浮荣非素谋。一命已七载，伐檀诚自羞。晨出北郭门，浩然思清秋。黄虞翳榛莽，落日驰耕丘。惟馀故乡念，慷慨兴悲讴。
1	0	0	0	0	0	0	0	0	0	0	1	月,素魄云中起，抽毫忆谢庄。寒生金掌露，影动玉钩霜。半夜悬清汉，三更落故乡。还将游子意，机上照流黄。
0	0	0	0	0	1	0	0	0	0	0	1	资政入村造寿器谩赋,功成身退从来少，绿野超然洗俗埃。闲出西畴营六槚，胜传南极映三槐。迎门村妇携儿拜，遮道田翁带犬回。竞喜鸣珂归旧隐，争如鸥鹭不相猜。
0	0	0	0	0	0	0	0	0	0	0	1	合肥捷,合肥城边鼓三下，将军乘舆不跨马。麾幢伞扇沿河堤，兵不贵多还贵寡。三关关北增高楼，将军闭垒征人愁。征人谁知法中法，法在用强还用怯。百战孰比将军功，将军岂数曹景宗。原头射猎师不竞，行路空歌霍去病。
1	0	0	0	0	0	0	0	0	0	0	1	菊,日丽秋霜白，天清野菊黄。亦知甘隐逸，偏得近壶觞。屡折元因醉，斜簪一任狂。乾坤传舍耳，节赏莫思乡。
1	1	0	0	0	0	0	0	0	0	0	1	晓行,我行九月晦，闻鸡起晨装。驰驱入铜城，明星正光长。马首挂参井，虎宿森开张。诸象列天河，薄照征袍黄。翻翻叶上露，拂剑寒且苍。行人断四郊，游子心独伤。简书怀遣畏，岂不念风霜。悠悠向远道，征人事徬徨。江南无使来，音书就谁将。
0	0	0	0	0	0	0	0	0	0	0	1	夜坐杂书寄舜卿 其二,别居城东隅，矮屋绿板扉。洗瓶插梅蕊，当户亚桃枝。扫地辄如镜，琴几宜参差。小妻甚能贫，煮茗不更炊。斗室自广大，安心常在兹。西宅虽隘湫，聚族免恒饥。大男就塾归，青灯对唔咿。中男岁病尪，慧能解声诗。长女剪云鬋，稚子牵裳衣。缘法故尔尔，苦乐皆不辞。但忧干戈急，未敢鬓发窥。作诗告故人，委运从推移。
0	0	0	0	0	0	0	0	0	0	0	1	退朝左掖闻莺追和郑纪善之作,帝城春早觉春和，朝罢莺声送佩珂。文羽不随天仗散，调音偏傍上林多。娇连茝石花前听，响杂云韶柳外过。却忆故园芳树底，停杯为尔罢狂歌。
0	0	0	0	0	0	0	0	0	0	0	1	寄马介堂高州 其一,莽莽罗浮别旧封，将台移筑武坛峰。乡心万里怀金马，军令三秋肃石龙。
1	1	0	0	0	0	0	0	0	0	0	1	山行杂诗发湓浦出蒲亭西渡上豫章十首 其一,彭湖波正急，驱马涉江浔。沙雁先秋到，溪猿傍晚吟。川明收霁色，云至改松阴。谁谓寒山好，他乡思转深。
0	0	0	0	0	0	0	0	0	0	0	1	郊外,暖云过日不作雨，客子郊外寻春光。野花朵朵红间白，堤柳丝丝青尚黄。不贪马上得新句，正忆天涯非故乡。流莺飞燕自来往，底事归途芳草长。
1	0	0	0	0	0	0	0	0	0	0	1	答问游庐山日子,欲游庐山恨不遍，游子先须两脚健。山中浪走不知方，逢人问路空徬徨。人言五老山水窟，半是神仙半是佛。独行直待西风高，未可议我无仙骨。
0	0	0	0	0	0	0	0	0	0	0	1	田家即事,东村鞭牛耕未已，西村车水愁秧死。可怜番人长苦辛，旱乾水溢年年事。旱乾水溢天之为，天意如回一弹指。所愁郡县无良吏，不得辛勤住田里。
0	0	0	0	1	0	0	0	0	0	0	0	汴州怀古,花石今何在，孤城涕泪中。金梁桥上月，偏照宋遗宫。
0	0	0	0	0	0	0	0	0	0	0	1	自京口至建康一路不见梅花慨然有作,尽日经行不见梅，竹篱茅屋漫徘徊。无时得遣愁怀去，有底能教诗思来。遥想故园应好在，不知今岁为谁开。何时花下还如旧，一笑相看把酒杯。
0	0	0	0	0	0	0	0	0	0	0	1	游道林岳麓寺 其一,幕府日多暇，而无簿书劳。唤渡涉湘西，鼓枻歌离骚。今日湖南山，领览归我曹。颇觉叶舟稳，夷涂自风涛。
0	0	0	0	0	0	0	0	0	0	0	1	村姑二首 其一,翠鬟双妥未梳头，纺纬车边坐欲羞。几度采桑归较晚，阿娘疑看落花愁。
0	0	0	0	0	0	0	0	0	0	0	1	其二,经德凛端右，致身在虞唐。言可当人监，行久作士坊。瑞气炳六符，道精涵三光。私语秘温室，公绩留太常。维彼宣圣言，善用不废藏。召奭别姬旦，伊尹辞成汤。都人恐公归，旦夕瞻绣裳。衔诏汎太液，载酒游林光。桥虚接瑶版，洞曲流羽觞。须臾洒宸翰，云汉回天章。使官卫前途，乘传还故乡。借问西苑游，如何东门张。
0	0	0	0	0	1	0	1	0	0	0	0	寄章彦才,不见故人三十年，偶闻近况客谈边。生涯牢落身犹健，壮志蹉跎发已宣。昔日孩提今跨灶，暮年伉俪续调弦。旧游踪迹都如梦，觅纸题诗意惘然。
0	1	0	0	0	0	0	0	0	0	0	1	哭祝京兆希哲二首 其一,绝代才华海上居，白头才得谒公车。为文可作千金卖，倚马真誇七纸书。但使有怀同阮籍，不妨无路荐相如。柴桑人去空开径，愁见新杨绕故庐。
0	0	1	1	0	0	0	0	0	0	0	0	其四,先帝恩深一死轻，将军怒发请长缨。朝餐直待□儿灭，夕枕须惊圣主明。塞雨如闻声哽咽，夷氛莫使势纵横。拟城抚顺今曾否，胡马骄嘶春草生。
0	0	0	0	0	0	0	0	0	0	0	1	塞下曲,寒塞无春不见梅，边人吹入笛声来。夜深惊起思乡梦，月满阴山百尺台。
0	0	0	0	0	0	0	0	0	0	0	1	秋杪奉命行赈淮徐偶于村舍壁上见无名氏二绝佳甚次韵漫和三首 其三,月上茅檐欲二更，天涯岁晚不胜情。清诗谁写黄泥壁，未许人间识姓名。
0	0	0	0	0	0	0	0	0	0	0	1	其二 闺情，集唐诗,破得东风恨。畏人相借问。还恐是愁中。银床一半空。倘随明月去。月满门前路。犹有万重思。归心梦独知。
0	0	0	0	0	0	0	0	0	0	0	1	真定道中遇伯承户曹,滹沱冰合大风鸣，马上寒云护北征。我自朝天称四岳，君还谒帝入承明。黄金结客樽前尽，白发先春雪里生。握手不须悲物役，梅花摇落故园情。
0	0	0	0	0	0	0	0	0	0	0	1	和杨炯伯见赠,种瓜何地是青门，愁见濛濛八表昏。芳草故乡春闭户，落花寒食夜开樽。荒鸡鸣处谁能舞，旧燕来时我尚存。雨后不知山径滑，迟君双屐印苔痕。
0	0	0	0	0	0	0	0	0	0	0	1	其三,鳌矶胜与鹤洲邻，双桨莼香下钓纶。祗是金陀扶病叟，不曾孤负故园春。
0	0	0	0	0	0	0	0	0	0	0	1	花马池口外,马嘶风壮出边城，千里川原一望平。白日鼯鼪跳客路，斜阳驼马走荒程。遥岑影与云天合，极塞光分沙水明。大地渺如江海阔，远来车骑若帆轻。
0	0	0	0	0	0	0	0	0	0	0	1	哭许崧老右丞二首 其一,夫子相知一纪前，定交握手自忘年。长松老鹤骨格古，粹玉精金操守坚。出入三朝昭大节，漂流万里正华颠。皇天不整遗元老，空使苍生共黯然。
1	1	0	0	0	0	0	0	0	0	0	1	龙潭,今夕他乡月，遥看正上弦。金波殷地涌，玉镜待时圆。水宿频推枕，长歌独扣舷。微微风露下，秋意已泠然。
0	0	0	0	0	0	0	0	0	0	0	1	其二,共此香山下，翛然水一方。诗书消岁月，贫贱老风霜。柳色随行路，梅花渺故乡。别时无限意，濡笔竟难详。
1	0	0	0	0	0	0	0	0	0	0	1	燕中集西宁侯邸第观菊,一曲凉州振木飞，五陵游子夜忘归。陶然醉杀黄花下，月满垆头露满衣。
1	0	0	0	0	0	0	0	0	0	0	1	咏史二十四首 其二十三,槐柳罗甲第，松柏荫丘园。丘园长寂寂，飞盖自过门。朝游子威宅，暮入圣卿里。结托要路津，自谓长如此。繁华如激箭，祸患无停波。衣裾一轻撇，悔来当奈何。始信蒋诩径，求羊可以过。
0	0	0	0	0	0	0	0	0	0	0	1	舟中晨坐彝陵作,边马嘶寒急，霜风割面来。空垂去国泪，何处望乡台。形影亲孤剑，波涛送一杯。荒残今更甚，不必问秦灰。
0	0	0	0	0	0	1	0	0	0	0	1	答栗轩周立德先生见寄,园林对芳菊，慊慊增别怀。游人在远路，欢燕不得偕。俯听蝼蛄鸣，仰视鸿雁飞。气候忽复易，敛衽起裴徊。寓形一世间，离合固难齐。清尊沈绿醑，采芳欲遗谁。叩门有远客，言从海上来。赠以瑶华音，谕以长相思。相思两意然，杳杳各天涯。嘉会良有日，崇德以为期。
0	0	0	0	0	0	0	0	0	0	0	1	其四,遣日将诗也自宜，故乡犹幸有新知。吟成自漉炉头酒，权当黄龙痛饮时。
0	0	0	0	0	0	0	0	0	0	0	1	咏怀古迹五首 其一 黄陵庙,遗庙凄凉越鸟悲，云山九点望中疑。肝肠雨断随虞辇，桂酒千秋奠楚词。斑竹雨来还酒泪，洞庭烟净见修眉。行人莫问愁深浅，湘水滔滔未有期。
0	0	0	0	0	0	0	0	0	0	0	1	春日郊行杂感,回首频年意绪违，车尘道上感芳菲。东风懒送斜阳过，春意浓随野蝶飞。长路人行花后发，故园尘冷燕来稀。悬知白首严亲健，西望门闾未忍归。
0	0	0	0	0	0	0	0	0	0	0	1	其三 闺情,祗今桃李正堪攀，所恨枝高引手难。原君垂下方便叶，袖卷将归看复看。
1	0	0	0	0	0	0	0	0	0	0	1	九月七日作,弓月悬星汉，寒光落万家。蛩吟清露重，雁带碧天斜。父母怜游子，关山感物华。徘徊明镜里，举首望浮槎。
0	0	0	0	0	0	0	1	0	0	0	0	芭蕉,秋风鸣玉雨疏疏，嫩绿临窗半卷舒。似是相知慰牢落，朝来肯寄一缄书。
1	0	0	0	0	0	0	0	0	0	0	0	春日田园杂兴,绕畦晴绿弄潺湲，倚杖东风却黯然。往梦更谁怜秀麦，閒愁空自托啼鹃。犁锄相踵地力尽，花柳无私春色偏。白发老农犹健在，一蓑牛背听鸣泉。
0	0	0	0	0	0	0	0	0	1	0	0	闺怨一百二十首 其九十五,欲扫鸾笺写彩云，惟将心事怨夫君。蜀山花竹湘潭雨，杜宇春深独不闻。
0	0	0	0	0	0	0	0	0	0	0	1	其二 忆故园诸友,闻道毗陵诗酒兴。何事经年断书信。相期共斗管弦来，今日知音一留听。玉漏声长灯耿耿。星汉渐移庭竹影。寒林晓际别生春，暗数残更不成寝。
0	0	0	0	0	0	0	0	0	0	0	1	秋望,千里郊原俯莽苍，三江烟水接微茫。横林虫镂无全叶，新雁风惊有断行。神禹祠庭遗剑佩，先秦金石古文章。一尊莫恨盘餐薄，终胜登楼忆故乡。
0	1	0	0	0	0	0	0	0	0	0	1	闻岢岚被兵,三冬几烽火，诸将亦豪雄。月冷胡笳断，云低汉垒空。勋名身后别，边议眼前同。枯木惟啼鸟，凄其向晚风。
0	0	0	0	0	0	0	0	0	0	0	1	乡征有感,五日来回自楚门，清晨直至月黄昏。短亭去去长亭到，红帽呵呵黑帽喧。海渡风来白浪亟，山颠雨过黑云奔。何年脱却追呼吏，洗尽尘嚣返故园。
0	0	0	0	0	1	0	0	0	0	0	0	游护圣寺分韵得共字,散员绳检宽，暇日得放纵。天明风发屋，飞盖怯掀弄。朋簪诺已宿，驾言盍不勇。幽禅远城郭，伉壮塔庙涌。华鲸三击罢，僧众肃如拱。香粳撩鼻观，馋沫出流湩。三生石上歌，浩劫几丘冢。失脚今悔深，弹指昔缘重。联裾玉连环，谈端豁烦壅。草木自臭味，雨露元一垄。摩挲老瓦盆，此酌宜数共。已无系日绳，但有思家梦。
0	0	0	0	0	0	0	0	0	0	0	1	村居夜坐读王右丞山中与裴迪书爱其清婉有魏晋风味因集其语作诗一首亦老坡哨遍之义也,景气既和畅，故园殊可依。远山映清月，曲水涵沦漪。寒犬吠如豹，村舂闻自机。因思曩昔友，携手同赋诗。
1	0	0	0	0	0	0	0	0	0	0	1	雨后,前朝呼蜥蜴，今雨跳虾蟆。听罢僧钟击，停闻庙鼓挝。长饥逭游子，乐岁慰田家。未得江东信，频看天外鸦。
0	0	0	0	0	0	0	0	0	0	0	1	游茶园山,危峰高矗立，俯瞰白云流。雾重晴疑雨，山寒夏亦秋。狖猿缘屋叫，魍魉逐人游。转忆逃秦日，萧萧木叶愁。
0	0	0	0	0	0	0	0	0	0	0	1	徐州,人语辨微异，雍门近可登。山城飞远溜，楼阁闪疏灯。酒力天寒减，乡心岁暮增。卸鞍投驿馆，窗外月初升。
0	0	0	0	0	0	0	0	0	0	0	1	读《三子合稿》,十五成童解章句，每从先世托高轩。瘐徐别恨同千古，苏李交情在五言。雁行南北夸新贵，鹢首西东忆故园。独有墙头怜宋玉，不闻九辩吊湘沅。
0	0	0	0	0	0	0	0	0	0	0	1	除夕九叠前韵,读书期作致君身，政绩循良羡古人。岂料出山成小草，那知烧尾尚凡鳞。依光日下空回首，托迹天涯洽比邻。无限乡心逢易岁，懒开官阁去延宾。
1	0	0	0	0	0	0	0	0	0	0	1	其四,春到江南草木繁，寻芳车马镇时喧。縻芜草惹王孙恨，杜宇声销望帝冤。和露碧桃时有态，撩人红杏却无言。韶华九十如飞过，游子何时归故园。
0	0	0	0	0	0	0	0	0	0	0	1	寄彭修撰李吉士二同年,千里迢迢隔两都，雁归不寄半行书。只缘久别交情薄，自是长贫行辈疏。细雨落花朝退后，游丝飞絮燕来初。故人寂寞芸窗里，迟尔封缄慰索居。
0	0	0	0	0	0	0	0	0	0	0	1	送严诜擢第归蜀,巴江秋月新，阁道发征轮。战胜真才子，名高动世人。工文能似舅，擢第去荣亲。十月天官待，应须早赴秦。
0	1	0	0	0	0	0	0	0	0	0	1	旅怀,岩楸落尽雁来稀，旅邸琴书锁翠微。秋色夜随明月入，乡心时伴白云飞。袁安嶂里惟耽酒，王粲楼前未拂衣。南粤楼台何处是，牡丹亭上暂忘机。
0	0	0	0	0	0	0	0	0	0	0	1	元夕,故园良夜若为情，坐看冰轮转碧城。喜入灯山花细细，春回星市火荧荧。豫知棠棣三年别，可是和羹一旦成。凭语西鸿报消息，曼卿舟去正风轻。
0	0	0	0	0	0	0	0	0	0	0	1	春日游嘉陵江,独泛扁舟映绿杨，嘉陵江水色苍苍。行看芳草故乡远，坐对落花春日长。曲岸危樯移渡影，暮天栖鸟入山光。今来谁识东归意，把酒闲吟思洛阳。
0	0	0	0	0	0	0	0	0	0	0	1	归途徐村阻风,徐家村疃静，柳下泊舟航。故国南游远，东风晚更狂。归心如箭急，流水似人忙。明日宜兴县，长桥酹一觞。
0	0	0	0	0	0	0	0	0	0	0	1	其三,家山远隔望乡台，曾见家家扫墓来。酒冷灯昏香缕细，一番消受一番哀。
0	0	0	0	0	0	0	0	0	0	0	1	次韵子瞻好头赤,沿边壮士生食肉，小来骑马不骑竹。翩然赤手挑青丝，捷下巅崖试深谷。牵入故关榆叶赤，未惯中原暖风日。黄金络头依圉人，俯听北风怀所历。
1	0	0	0	0	0	0	0	0	0	0	1	哭吴健父,寒日沉沉下远村，空堂寂寂闭黄昏。文章命薄谁知己，山水情多即故园。一壑荒烟收病骨，三更冷雨送愁魂。伤心莫问王孙草，几日春风绿烧痕。
0	0	0	0	0	0	0	0	0	0	0	1	村晚,细雨孤村暮，呼僮扃竹扉。床头新酿熟，座上故人稀。野寺昏钟起，烟林宿鸟归。有怀清耿耿，檐外片云飞。
0	0	0	0	0	0	0	0	0	0	0	1	寄泰宁鲍县尹 其一,重冈复岭渺天涯，触热驰驱力欲疲。但愿官仓长有粟，不愁客路更多岐。政声尽说于阳好，心事还逢鲍叔知。别后思君劳梦寐，樵川川上月明时。
0	0	0	0	0	0	0	0	0	0	0	1	春雨,春江新雨到窗西，云暗山光远树迷。零落梨花飞欲尽，故园应有鹧鸪啼。
0	0	0	0	0	0	0	0	0	1	0	0	菊,菊花初抱叶，始见春光来。绿蓓今著花，又见秋风回。高天不容土，白日安可栽。一世如大疟，寒暑还相催。使我明镜匣，羞为苍颜开。流年可奈何，独有金螺杯。閒秋无丈尺，付与令剪裁。况兹佳节近，秋日宜楼台。菊花又密闹，烂若金缕堆。如何不自乐，行绕空徘徊。秋风不惜花，即见飞苍苔。惟此一樽酒，万事皆尘埃。
0	0	0	0	0	0	0	0	0	0	0	1	乌伤道中,岁晚乌伤路，凄其一孟郊。寒烟迷去鸟，落木露危巢。古渡无舟楫，荒山只草茅。题诗江口月，谁寄故园交。
0	0	0	0	0	0	0	0	0	0	0	1	咏史诗 骕骦陂,行行西至一荒陂，因笑唐公不见机。莫惜骕骦输令尹，汉东宫阙早时归。
0	0	0	0	0	0	0	0	0	0	0	1	溧水步至观堂假宿一首,秋水理归棹，徒行向溧阳。林愁红日尽，山苦白云长。客影随他骑，乡心过野芳。喜看村馆近，聊得举孤觞。
0	0	0	0	0	0	0	0	0	0	0	1	中秋无月诸从同戴公纶过酌 其一,飘泊经年意，秋来两鬓残。那期今夜酒，得共故园欢。明没星河失，朦胧桂影寒。清光还可待，秉烛话更阑。
0	0	0	0	0	0	0	0	0	0	0	1	武功驿留题,雾捲马蹄尘自起，东风送渡咸阳水。故园花木绿成围，犹向关中见桃李。闻道春前雪最深，行人僵死薪如金。羲和不肯为日驭，潜入北海分幽阴。长安今过何曾识，此度刘郎老于昔。终南入望眼长青，渭水翻波心更赤。只今身在选官图，梦守么么五十馀。衣轻跃骏美年少，爱尔平时不读书。
0	0	0	0	0	0	0	0	0	0	0	1	金台早行,数村行过始闻鸡，星斗依稀月满溪。遥想故园人正睡，梅花影落小窗西。
0	0	1	0	0	0	0	0	0	0	0	0	游飞来寺,扳萝蹑蹬入苍烟，画里风光看不全。寺说飞来还似幻，景当逢处都疑仙。悬崖岚锁欲无地，古洞云归别有天。雨带溪声留客住，一杯清对定心泉。
0	0	0	0	0	0	0	0	0	0	0	1	晓起闻莺,暑气晓来清，时时闻远莺。还思故园路，松下绿苔生。
0	0	0	0	0	0	0	0	0	0	0	1	哭陈先生,天网恢恢万象疏，一身亲到华山区。寒云去后留残月，春雪来时问太虚。六洞真人归紫府，千年鸾鹤老苍梧。自从遗却先生后，南北东西少丈夫。
0	0	1	0	0	1	0	0	0	0	0	1	感遇二首 其一,出岫閒云任去留，殷殷时抱北门忧。名场蹭蹬迎风鹢，宦海尘劳喘月牛。期已及瓜迟未代，事同采艾急难求。乡心又逐莼鲈起，可许江湖泛一舟。
0	0	0	0	0	0	0	0	0	0	0	1	次韵,将军号令凛寒冰，鸡犬村村夜不惊。弓劲始知双臂健，贼多翻觉此身轻。兵戈劫运临关尽，烽火妖氛到海清。笑取虎符归故里，兹行殊不负平生。
1	1	0	0	0	0	0	1	0	0	0	1	舟归,他乡淹滞客，廿载未言还。一夕闻潮信，心先到故山。家园即咫尺，父执在其间。复有忘年好，开尊一解颜。
0	0	0	0	0	0	0	0	0	0	0	1	逢病军人,回望魂犹乱，归支病缓行。道傍将掩骨，塞外即前生。店主辞孤宿，军装付破城。便令身战死，序绩不知名。
0	0	0	0	0	0	0	0	0	0	0	1	吾家墓庐在杭州艮山门外皋亭山麓地有甘墩村亦曰甘遁阮文达官浙时诗尝数称之旧饶果园春时桃花尤胜贱子幼随羁宦远违乡井昨岁乞缶庐翁篆甘遁居额以榜寓斋顷复属苦蠃为作画扇侑以二绝藉当券约 其一,绕郭家山望渺漫，烦君为我写林峦。苦思偕隐无多志，青鬓归来二等官。
1	1	0	0	0	0	0	0	0	0	0	1	其二,客晤何曾久，他乡却忍离。君能开好抱，我亦不相思。陇树云千里，江门酒半卮。山川从此隔，鱼雁莫教迟。
0	0	0	0	0	0	0	0	0	0	0	1	长安旅夜闻春雁声,归计偏输旅雁先，南来犹及早春天。数行向夕流清响，几点横空带暝烟。书札侵寻寒岭外，乡心摇曳暮云边。上林何处传消息，坐听残更思渺然。
0	0	0	0	0	0	1	0	0	0	0	1	寄徐任①,乡园书久断，寒夜起归心。远路秦关外，啼猿剑树深。贫游年暗改，醉卧月空沈。几夕疏林下，相思废静吟。
1	0	0	0	1	0	0	0	0	0	0	1	寄怀邹太湖逸人,天涯含泪染征尘，丧事连悲万里身。几岁山居应惜老，三秋田税更忧贫。独安蓬荜悬游子，每见亭台易主人。翠壁放歌林屋晓，黄柑酿酒洞庭春。花间杖屦閒无客，湖上风涛暗有神。旧侣总非丘陇隔，自看月影倒纶巾。
0	0	0	0	0	0	0	0	0	0	0	1	次韵夜雨,海山何处是蓬瀛，节物催人意自惊。客里厌逢今旧雨，梦馀愁听短长更。故园颇觉归期缓，老境难堪此段清。想得诗成正萧瑟，竹窗灯火夜微明。
0	0	0	0	0	0	0	0	0	0	0	1	庚戌秋回国赴鄂州 其一,云昏草暖望乡关，万里惊魂逐梦还。百国归来吴楚小，万方多难海山闲。秋来红蓼白蘋里，人在灵均宋玉间。闻道九州皆落日，捲帘煮酒看江山。
0	0	0	0	0	0	0	1	0	1	0	0	忆别①,柳絮飞时与君别，南楼把酒看明月。月似当年离别时，柳絮如君何处飞。千书百书要相就，思君不见令人瘦。念君情意只如初，顾我形骸已非旧。朝来有信渡黄河，雁足系书多网罗。城南城北芳草多，月明如此奈愁何。
0	0	0	0	0	0	0	0	0	0	0	1	感春,感事伤怀谁得知，故园閒日自晖晖。江南地暖先花发，塞北天寒迟雁归。梦里江河依旧是，眼前阡陌似疑非。无愁只有双蝴蝶，解趁残红作阵飞。
0	0	0	0	0	0	0	0	0	0	0	1	吴茂申见过感赋,秋风飒飒独相过，说尽艰辛鬓已皤。莫道故乡烟火少，祇缘江岸鼓鼙多。江山万里看黄雾，松竹荒园坐绿莎。冠盖寥寥休问讯，五侯茅土近如何。
1	1	0	0	0	0	0	0	0	0	0	1	蓬州野望（《秘府论》引元兢《诗格》）,飘飖宕渠域，旷望蜀门隈。水共三巴远，山随八阵开。桥形疑汉接，石势似烟回。欲下他乡泪，猿声几处催。
0	0	0	0	0	0	0	0	0	0	0	1	送萧指挥还金山,将军承宠出明光，归骑东风满路香。家有六韬藏虎豹，身堪百战扫豺狼。北来烽火边无警，南去波涛海不扬。细柳绕营春日静，雅歌谁与共壶觞。
1	1	0	0	0	0	0	0	0	0	0	1	其二,槐市秋飙急，兰舟越水长。桥门经术就，京国姓名香。业衍箕裘裔，心悬燕喜堂。春池归梦草，何似滞他乡。
1	0	0	0	0	0	0	0	0	0	0	1	见燕,杏叶新阴拂女墙，风吹小燕过池塘。相期定似逢寒食，乍见争如说故乡。弄影不教沾柳絮，衔泥何惜点琴囊。双栖并翅真怜汝，愁杀卢家春昼长。
0	0	0	0	0	0	0	0	0	0	0	1	田家杂兴 其二,步履出东郭，南风溪午时。偶来松树下，伫立澹忘机。野老见我至，情亲语依依。桑柔蚕已浴，麦深雉初飞。俯仰玩物理，逍遥咏而归。寄谢王良子，虚名徒尔为。
0	0	0	0	0	0	0	0	0	0	0	1	其二 曹恭悫公毓英,灵钟河岳应昌期，三十三山并效奇。潞国久当枢密任，温公深受圣慈知。赞成大计锄三孽，扫荡游氛掌六师。难得十年官二府，故乡田宅了无遗。
0	0	0	0	0	0	0	0	0	0	0	1	游摄山栖霞寺留止三宿得诗三首 其一,诸峰围圆天，青苍不容罅。广涂入香门，正殿俨云架。有怀明徵君，高躅久代谢。山灵收积雨，松风本无价。东岭鸟道通，一一嵌精舍。涧泉杖底鸣，苔龛石面亚。遐哉齐帝子，佛事壮堪诧。维时秋冬交，黄叶满衣下。似曾识前生，肯负双不借。
0	0	0	0	0	0	0	0	0	0	0	1	石台夜坐二首 其一,故乡乃有此丛林，下板何妨著寂音。永与世遗他日志，尚嫌山浅暮年心。冻云未放僧窗晓，折竹方知夜雪深。琢句自应清似玉，更宜坡字硬黄临。
0	0	0	0	0	0	0	0	0	0	0	1	和施耕进士忆竹,夫子卧古屋，趣敌岩谷深。六籍环一身，口诵头不簪。瘦碧久去眼，寂寞清风心。朝思荫之醉，暮思绕以吟。秋空碧新弄，无处停幽禽。安得青玉枝，来作半亩阴。终朝对几榻，岁寒结知音。于焉傲富贵，追踪晋贤林。
0	0	0	0	0	0	0	0	0	0	0	1	军中寄亲旧,军中从事鬓丝垂，把钓江湖与愿违。红叶关河为客久，黄花时节寄书归。霜天不尽孤云远，秋意无聊一雁飞。乡社故人应念我，岂知南望更依依。
0	0	0	0	0	0	0	0	0	0	0	1	高唐州,行尽燕云道路长，荒郊衰草接天黄。纤纤柳护长堤月，滚滚蹄翻古道霜。马首频回瞻北极，鸡声初报近高唐。客从五岭惭王命，寄与孤鸿到故乡。
0	0	0	0	0	0	0	0	0	0	0	1	秋夕寓居精舍书事,叶满苔阶杵满城，此中多恨恨难平。疏檐看织蟏蛸网，暗隙愁听蟋蟀声。醉卧欲抛羁客思，梦归偏动故乡情。觉来独步长廊下，半夜西风吹月明。
1	0	0	0	0	0	0	1	0	0	0	1	其二,春色无多日，匆匆度七旬。驱驰游子态，萧索旅中贫。酒薄愁那减，诗穷句转新。谁能念牢落，涸辙有枯鳞。
0	0	0	0	0	0	0	0	0	0	0	1	其三,莫问英雄事，年来但听莺。何堪今日耳，犹是故园声。山水无人境，烟花不世情。遥持一杯酒，相劝隔重城。
1	0	0	0	0	0	0	0	0	0	0	1	次韵陈体仁惠诗并示游山诗卷,人生名利场，羁绊无休假。沉迷雁鹜行，梦寐鸡豚社。见谓游子欺，更防官长骂。何如山中乐，松窗肆嘉话。陈侯青云客，英声蜚日下。当年金马门，掉鞅示閒暇。小试芙蓉池，未整骊驹驾。台岳十日行，樛萝若相迓。来归探古囊，篇篇可图画。倾耳金石声，郑卫敢争霸。
1	1	1	1	0	0	0	0	0	0	0	1	夜行二首 其一,月出波光净，吾舟且自行。危樯逐影去，远火带星明。清世原无警，他乡亦故惊。不闻有人语，数自问前程。
0	0	0	0	0	0	0	0	0	0	0	1	任所寄乡关故旧①,老子生来骨性寒，宦情不改旧儒酸。停杯厌饮香醪味，举箸常餐淡菜盘。事冗不知筋力倦，官清赢得梦魂安。故人欲问吾何况，为道舂陵只一般。
0	0	0	0	0	0	0	0	0	0	0	1	登抚州拟岘台和李秀峰韵,百战孤城在，巍然峙此楼。几经烽火劫，不尽古今愁。山色当窗落，江声抱郭流。谁追羊叔子，遐想寄千秋。
0	0	0	0	0	0	0	0	0	0	0	1	书韩生壁,欲为洛中英，竟成秦地鬼。音书云雁绝，故园四千里。望归今不归，愁满西江水。
0	0	0	0	0	0	0	0	0	0	0	1	闺情二绝（己酉岁） 其一,天边北斗又回春，愁绝龙沙任酒醺。万里巫山归梦断，不知何处觅行云。
1	0	0	0	0	0	0	0	0	0	0	1	春日淮安道中,春日迟迟古道赊，东风游子倦尘沙。方塘水暖鸳鸯睡，平浦烟消鸿雁斜。满眼青山非故国，一鞭羸马去谁家。赋诗饮酒天涯兴，莫遣离愁老岁华。
0	0	0	0	1	0	0	0	0	0	0	1	哭圆实（即真乘父也）,扶子携孙入化城，闽天风雨草鞋轻。此生已了人间事，到死还添塞外情。万里冰寒含泪遣，一池花发撇衣行。瓣香欲寄黄沙隔，孤雁无声月自横。
0	0	0	0	0	1	0	0	0	0	0	1	过沙村闻思庵因记往年孙理问奉参政全公檄命驻兵山中招徕东南之负固者时余客军中留刘君方东所常从孙侯游庵中溪山不殊风尘方张怀念今昔因赋诗柬刘并识余志,故人孙宰忆同游，跃马分麾驻上头。塞外旌旗非旧日，山中钟磬自清秋。云松暝合侵崖径，霜叶寒飞扑涧流。满眼风尘愁更住，为君惆怅独登楼。
0	0	0	0	0	0	0	0	0	0	0	1	归自萧氏园作,到来日已暮，归去恋柴门。空自山当舍，其如酒满尊。心知柳叶长，愁见桃花繁。立马一回首，令人思故园。
0	0	0	0	0	0	0	0	0	0	0	1	岐阳蒙相国对（一作借）宅因抒怀投献,风有危亭月有台，平津阁畔好裴回。虽非宋玉诛茅至，且学王家种竹来。已得静居从马歇，不堪行色被蝉催。故园兰菊三千里，旅梦方应校懒回。
0	0	0	0	0	0	0	0	0	0	0	1	春日田园杂兴,昨夜东风雨一犁，晓晴邻巷共熙熙。遮门剩喜有桑柘，输国不忧无茧丝。小妇饷耕因废织，老夫观社忽成诗。眼前物物是生意，却恨渊明归计迟。
1	1	0	0	0	0	0	0	0	0	0	1	客中寄文彬,细雨清明近，幽斋白日长。怀君当此际，为客在他乡。有恨花随水，无情鬓易霜。遥知故园竹，新笋过邻墙。
0	0	0	0	0	0	0	0	0	0	0	1	送李明府归别业,寄家丹水边，归去种春田。白发无知己，空山又一年。鹿裘长酒气，茅屋有茶烟。亦拟辞人世，何溪有瀑泉。
0	0	0	0	0	0	0	0	0	0	0	1	立春日泊贵县（县中居民大半吾岭南）,严冬戒舟楫，春水尚浮湘。风俗虽殊域，人音半故乡。生盘何处菜，纤手为谁将。独有家园梦，时时绕草堂。
0	0	0	0	0	0	0	0	0	0	0	1	其四,岂不贪高卧，其如世路非。故园先业在，多难几时归。遇事愁官长，逢人羡布衣。君看洞庭雁，日夜向南飞。
0	0	0	0	0	0	0	0	0	0	0	1	关山月,故园千里月，流照入秦关。弓影同看曲，刀头未卜还。迷云度容与，映水咽潺湲。莫遣青楼去，摧残少妇颜。
0	0	0	0	0	0	0	0	0	0	0	1	其二,目断吴天远，魂飞楚塞低。六龙巡漠北，万骑绕淮西。寒月笼烟燧，霜风递晓鼙。征夫蝴蝶梦，休傍故园栖。
1	0	0	0	0	0	0	0	0	1	0	1	夏闺怨,锦褪残红色更佳，伤心无语步苔阶。忍看竹簟人相倚，羞见莲房子并挨。耳断蝉声悲昼永，情随鸳梦到天涯。无端抱恨双飞燕，敲拆妆台一股钗。
0	0	0	0	0	0	0	0	0	0	0	1	舟夜,道人爱夜寂，习静虚舟中。开帘恐辜月，系缆讵忧风。眼鸥恋暖渚，归雁喧晴空。乡心不及水，坐驰徒向东。
0	0	0	0	0	0	0	0	0	0	0	1	岁尽日写怀,去年寒尽日，正起故乡思。今日空齐里，翻思在客时。
0	0	0	0	1	0	0	0	0	0	0	1	其九 李陵,李陵飞将雏，千弩应弦倒。万里搏单于，匈奴不堪埽。箙中花箭尽，鼓死龙城道。名败志不成，身与毡帷老。日落望乡台，酸风嘶荒草。子卿不相理，十年恨盈抱。
1	0	0	0	0	0	1	0	0	0	0	0	寄怀许盥孚吴江芦墟严苍山宁海水阁亭,昨夜相思寄，芦墟水阁亭。伊人独不见，秋思晚冥冥。
1	0	0	0	0	0	0	0	0	0	0	1	子与至武林,良时能自至，嘉会无常期。长飙吹浮云，奄忽东南驰。依依曳景光，泠泠发馀悲。非君命俦匹，游子安可为。大江折其流，武林怆以摧。念今在往路，执手野徘徊。何必同一身，中怀贵不疑。弹冠有逸响，驾言即前绥。
0	1	0	0	0	0	1	0	0	0	0	1	暮春东阳道中寄乡里弟兄,天末题诗望故乡，碧云烟树两茫茫。青山九折屡回首，杜宇一声还断肠。别后已成千万恨，书来不寄两三行。江南春尽频相忆，为有杨梅欲共尝。
0	0	0	0	0	0	0	0	0	0	0	1	咏史诗 檀溪,三月襄阳绿草齐，王孙相引到檀溪。的卢何处埋龙骨，流水依前绕大堤。
0	0	0	0	0	0	0	0	0	0	0	1	重过牛山寺,离乱溪山愿已违，旧游烟树认还非。暮潮渔鼓喧江市，落日僧钟出翠微。路断故园犹入目，途穷吾道一沾衣。明朝又有梅花约，骑马频来却似归。
0	0	0	0	0	0	0	0	0	0	0	1	子建自楚归过访,湘君庙下鹧鸪啼，芳草王孙去路迷。春水看消巴蜀雪，桃花游遍武陵溪。朝云梦里江南路，风雨灯前夜半鸡。归到故园秋未老，一尊还唱白铜鞮。
0	0	0	0	0	0	0	1	0	0	0	1	世情,世情多反覆，衰荣难预卜。本是昔时笑，翻成今日哭。故乡无旧业，客身同草木。纷纷轻薄儿，谁能顾幽独。虽无禄资身，喜有山在目。得失何足论，长歌倚修竹。
0	0	0	0	0	0	0	0	0	0	0	1	九日登台城豁蒙楼香涛制军督江时建,江湖收一楼，付与后人游。兵马逢佳节，登临小九州。更无风雨至，一荡古今愁。我亦傍观者，何心问弈秋。
0	0	0	0	0	0	0	0	0	0	0	1	宿山庄,金陵一超忽，玉烛几还周。露积吴台草，风入郢门楸。林虚宿断雾，磴险挂悬流。拾青非汉策，化缁类秦裘。牵迹犹多蹇，劳生未寡尤。独此他乡梦，空山明月秋。
1	0	0	0	0	0	0	0	0	0	0	1	游风穴简陆云士,汝州风穴寺，城西白云里。出郭芳草深，得此林壑美。柏子周四山，桐花通一水。香阁接幽岩，僧饭资禅喜。石潭见空性，澄澈何终始。潭上新笋生，潭下旧兰紫。溪风吹午钟，脱然谢糠秕。相逢采山人，念尔宦游子。
0	0	0	0	0	0	0	0	0	0	0	1	舟入陈村有作,山光因雨发，林气得风清。啼鸟元无意，当春自有声。溪随花路远，云向水村明。一棹斜桥外，归时月已生。
0	0	0	0	0	0	0	0	0	0	0	1	冬日次韵寄宋牧仲观察,故人羁栖在辇下，杜门委巷嗟霜风。曰归正须赋缓缓，小饮且为呼虫虫。书来大雪岁聿暮，剑舞永夜愁难空。他年烧笋竹垞去，饱餐那羡吴江菘。
0	0	0	0	0	0	0	0	0	0	0	1	梅和尚节使挽词二首 其一,鏖战群奔外，申威一呼间。功名归死事，义勇鄙生还。矢向胡天尽，弓犹汉月弯。君王思战苦，起冢象天山。
0	0	0	0	1	0	0	0	0	0	0	0	炀帝龙舟图,画栋重重半空里，殿脚谁云在平地。洛宫遥载到芜城，试看龙舟浮绿水。锦帆高挂起春风，恍若江神备驱使。万岁千秋乐未央，左右何须奏封事。当时殷鉴有陈家，亲闻玉树后庭花。流连岂在宴安日，荒惑昔者先萌芽。渡江伐罪岂不见，悔杀井中张丽华。?沟迢迢几百里，暮雨萧萧杨柳斜。惟馀尺许龙舟样，留与人间说隋炀。
0	1	0	0	0	0	0	0	0	0	0	1	光皇祐二年谒告归乡里至治平二年方得再来怆然感怀诗以纪事,十六载重归，顺涂歌式微。青松弊庐在，白首故人稀。外饰服章改，流光颜貌非。巫咸旧山色，相见尚依依。
0	0	0	0	0	0	0	1	0	0	0	0	晓登城北楼同陈潜父梁彦国得天字,乱后孤城客可怜，峤南二月似幽燕。边声恰听胡笳外，春色浑疑朔雪前。远牧尚搜沙苑马，频荒谁散水衡钱。柔条欲寄江潭思，无数征鸿过楚天。
0	0	0	0	0	0	0	0	0	0	0	1	九日赠史同知二首 其一,三年客里过重阳，底事匆匆马足忙。不是不归归未得，故园松菊正荒凉。
0	0	0	0	0	0	0	0	0	0	0	1	宝乘寺次何天衢韵,使节驻犹川，僧房借一眠。乡心苍海外，诗思白鸥前。山耸森如戟，溪流直似弦。嗟予逐尘鞅，那得此留连。
0	0	0	0	0	0	0	0	0	0	0	1	鄚州即事,满目皆湖水，家家傍水居。地贫村少米，冰阔市无鱼。树入天雄小，云飘涿鹿虚。风尘半万里，消息故乡疏。
0	1	0	0	0	0	1	0	0	0	0	0	寄国范,旧欢新梦两悠悠，只引相思上驿楼。尺素不应无寄处，玉滦江抱凤城秋。
1	0	0	0	0	0	0	0	0	0	1	0	其四,既云拙进取，复不事生产。厌厌在世中，岁月供偃蹇。亲戚或相诮，妻孥亦愤懑。一编聊自娱，浩歌秋已晚。文字期永世，所托良非远。新晴气象分，天高片云卷。流盼悦时景，冲襟得萧散。如何倦游子，劳劳不顾返。
0	0	0	0	0	0	0	0	0	0	0	1	午亭山村座主相国泽州公里第也十五年前公官大司农时属虞山王翚绘成横卷今从政府予告将归上赐御书扁额公既作诗纪恩复出此图命慎行继和恭赋七言绝句十二章 其一,天井西来第几陉，浮岚千里拱翠屏。井西道人画不得，自有此山无此亭。
0	0	0	0	1	0	0	0	0	0	0	1	用曹桢韵①,征南都护得旋旆，平北将军已罢师。寰海讴歌归大舜，明堂钟鼓奏咸池。咸阳父老倾心日，鲁国书生得志时。收拾琴书我归去，朝廷人物有皋夔。
0	0	0	0	0	0	0	0	0	0	0	1	送贺秘监归会稽诗,业盛王公秩，名高绛老年。遗荣谢圭组，得志学神仙。去国风为驭，还乡海作田。何当曳凫舄，万里更朝天。
0	0	0	0	0	0	0	0	0	0	0	1	宇文子友闻予有西郊寻梅诗以诗借观次其韵,拾遗遗迹付缁郎，槁叶凝尘欲满堂。已恨樽罍孤胜践，更堪风雨病幽芳。兰荪千古有同调，蜂蝶一春空自忙。马上得诗归绝叹，故园三径久成荒。
0	0	0	0	0	0	0	0	0	0	0	1	其八,强半光阴在直庐，莺花笑我太相疏。故园亦诧忘归去，不寄长安五月书。
0	0	0	0	0	0	0	0	0	0	0	1	湘江舟次书怀,晚风晴引木兰桡，芦岸连天水驿遥。三楚两逢鸿雁信，故园重负菊花朝。乡心见月随潮长，行李逢秋作叶飘。芳草歇时归未得，小山丛桂不须招。
0	0	0	0	0	0	0	0	0	0	0	1	和刑部侍郎俞士吉致仕南归韵,七十年华古所稀，风姿犹自带霜威。谢官已遂悬车志，满路人誇衣锦归。三径菊松原自好，故乡桑梓倍光辉。赐金散尽无留橐，筐里惟存旧绣衣。
0	0	0	0	0	0	0	0	0	0	0	1	喜吉上人至,邺北至夔城，三千里外程。劳寻苦吟伴，独入乱山行。楚水秋无际，巴猿夜有声。逢师不能寐，因话故乡情。
0	0	0	0	0	0	0	0	0	0	0	1	独饮,独饮不论盏，倾壶渐已空。酢酬虚旧雨，醺适敌寒风。大野雪三尺，故园山万重。南鸿书欲断，宁及论郫筒。
0	0	0	0	0	0	0	0	0	0	0	1	赠曹山人幼兴南还,君看槐树陌，何似桃花源。独有长安梦，相随还故园。
0	0	0	0	0	0	0	0	0	0	0	1	其五,解印归故园，行行循旧踪。扶老藉筇竹，流憩挹松风。矫首踪遐观，湛然天镜空。乌兔奚逼人，飞走西复东。丈夫贵适意，畴能困樊笼。
0	0	0	0	0	0	0	0	0	0	0	1	剡溪杂咏 阮仙翁宅,再入山中去，烟霞锁翠微。故乡遗宅在，何日更来归。
0	0	0	0	0	0	0	0	0	0	0	1	赠陈司训洁之浦江,人物从来说浦阳，斯文未丧有书香。年来后学多狂简，事在先生为主张。宝婺夜晴风月好，龙门春静薜萝长。绝怜官舍邻予舍，千里因君话故乡。
0	0	0	0	0	1	0	0	0	0	0	1	寄虞山严伯玉,零落苍梧老一村，乡心空倚夕阳门。路遥尽怨王孙草，地古长淹帝子魂。新药店中多病债，旧朝衣上有啼痕。凭君莫问平原石，共化寒灰总负恩。
0	0	1	1	0	0	0	0	0	0	0	0	晓过邻村,推枕梦初断，篮舆踏露行。岁登人意乐，风急雁行惊。曲涧哀湍泻，危桥独木横。清霜莫欺客，云日自晶明。
0	0	1	1	0	0	0	0	0	0	0	1	夜坐长山署中,觅句惊从得，呼杯幸勿空。句堪今日老，杯借片时雄。项领纷成态，腰支转未工。翛翛故园竹，偏在月明中。
1	1	0	0	1	0	0	0	0	0	0	1	其十一,高楼出西北，下有故乡道。浮云蔽天起，回飙响秋草。四时更相至，人生自着老。伤彼游子颜，戚戚难独好。携手不须臾，弃捐一何早。努力以为乐，泣涕复盈抱。
0	0	0	0	0	0	0	0	1	0	0	1	秋日宴海昌硖石东山,东山此日会儒英，霜落天高秋气清。风度钟声诸刹近，云开日色两峰晴。葛洪井上烟霞古，顾况台前草树平。临眺不须论往事，故乡回首独含情。
0	0	0	0	0	0	0	0	0	0	0	1	晴晓,最忆山中桂树林，早春无日不登临。衣冠并集吾庐盛，旗鼓俄分将垒沈。山色故乡青未了，鬓毛新岁白相侵。物情自觉伤怀抱，野鸟弄晴空好音。
0	1	1	1	0	0	0	0	0	0	0	0	送岑山人出塞,黄云马首横，仗剑赴边城。虽歌出塞曲，讵谓从军行。炎夏征途壮，河山旅望惊。从来班定远，曾是一书生。
0	0	0	0	0	0	0	0	0	0	0	1	其二,水边新筑类禅居，麈尾玄言颇湛如。相示右军修禊帖，未成中散绝交书。马曹了不关公事，狗监何烦荐子虚。便欲图君丘壑里，故园烽火更踌躇。
0	0	0	0	0	0	0	0	0	0	0	1	无题,道情偏称此官閒，朝市劳劳百不干。秪有清忠酬圣世，更无挠节愧西山。十年光景诗多少，万里江湖意未阑。琴剑无多归便得，乡心先过蓼花滩。
0	1	0	0	0	0	0	0	0	0	0	1	丙子岁舟发豫章将往金陵,常年九日归不得，今年九日重远行。秋水蒹葭自可爱，故园松菊非无情。月下飞鸿过别渚，天明孤鹤唳高城。相将一棹望湖去，即看匡庐岚翠生。
0	0	0	0	0	0	0	0	0	0	0	1	其二,狐死知首丘，人生恋乡土。我心久焦劳，宿疾安能愈。所贵还故乡，微骸近先祖。他事足叹嗟，西风动寰宇。
0	1	0	0	0	0	0	0	0	0	0	1	哭景棠墓,徂谢归丘陇，荒寒接道周。故人犹在此，春草不胜愁。半世无间日，中年已白头。九重泉路邈，万事竟悠悠。
0	0	1	0	0	0	0	0	0	0	0	1	其四,仓皇祸作走苏台，太息罗浮梦不回。邓尉寻芳亲故少，吴门啼血子规哀。故园秋冷谁相慰，逆旅魂归自去来。离索频年尘事幻，一经追忆一心摧。
0	0	0	0	0	0	0	0	0	0	0	1	建溪中秋怀马季声诸子,对君不能欢，乡心有万端。青天一片月，白社几人看。叶落知林瘦，溪深觉夜寒。南飞见乌鹊，何意独凭栏。
0	0	0	0	0	0	0	0	0	0	0	1	春游即事,江郭看新柳，山亭数落梅。鸣蛙当晚日，惊蛰动春雷。野气蒸车幔，乡心入酒杯。津桥临眺远，灯火莫相催。
0	0	0	0	0	0	0	0	0	0	0	1	村居,羡杀村居好，经年绝是非。牛羊归晚径，鸡犬散朝晖。露坐分藜榻，郊行解葛衣。城居苦嚣隘，来此即忘归。
0	0	0	0	0	0	0	0	0	0	0	1	题石生仲濂所藏李克孝竹木,息斋之孙李公子，尽将幽意入经营。修篁石上生云气，古木山中作雨声。年来好画不忍见，岁晏故园空复情。乌巾挂在长松树，吾欲巢居逃姓名。
0	0	0	0	0	0	0	0	0	0	0	1	游西山海潮岩用前游韵二首（西山海潮岩在潮阳县。） 其一,梅雨初过浴佛天，寺门香拥稻花田。七层金碧消砖塔，万里风潮长石泉。楼观总含沧海气，江山还属太平年。劫尘屡换名僧尽，唤起閒云与话禅。
1	1	0	0	1	0	0	0	0	0	0	1	其二,雁塞风沙远，龙荒岁序迁。生涯仍北地，涕泪忆南天。雪鬓他乡改，萍踪客路悬。武林烟水窟，回首一凄然。
0	0	0	0	0	1	0	1	0	0	0	1	对雨柬徐杨二先辈,长安飞雨洒轻埃，万户千门画里开。雾树稍迷蓬阁观，烟丝犹袅建章台。故园红药谁同赏，旅榻青苔客不来。莫怪残春倍惆怅，一山风景各衔杯。
0	0	0	0	0	0	0	0	0	0	0	1	景泰元年七月二十日蒙恩致仕八月二十一日早于奉天门阶辞奉旨赐酒饭毕复宣至左顺门赐衣一袭俾归服用内大红纻丝圆领一织金獬豸青纻丝搭护一绿纻丝摺子一退赋诗一首以纪其荣云,四十馀年事圣君，归休此日别枫宸。醉来内酝葡萄艳，赐出宫袍獬豸新。人羡风流同广受，自惭衰朽少经纶。故乡剩有佳山水，应觅渔樵为结邻。
0	0	0	0	0	0	0	0	0	0	0	1	赠沈生还江州,乡心正尔怯高楼，况复楼中赋远游！客里登临俱是感，人间送别不宜秋。风前落叶随车满，日下浮云共水流。知汝琵琶亭畔去，白头司马忆江州。
0	0	0	0	0	0	0	0	0	0	0	1	从军行二首 其一,从军去国心千里，远梦经年不到家。老望乡关怜泪尽，西风吹恨过龙沙。
0	0	0	0	0	0	0	0	0	0	0	1	清弋江,微生本渔樵，长日渺江海。扣舷濯沧浪，尚说天宇隘。朅来车马路，悒悒佳思败。黄尘扑眉须，驱逐似偿债。羸骖系偪仄，狂犬吠荒怪。乡心入旅梦，一叶舞澎湃。晨兴过墟市，喜有鱼虾卖。眼明见清江，积雨助横溃。褰裳唤扁舟，臲卼不胜载。不辞野渡险，弄水聊一快。
0	0	0	0	0	0	0	0	0	0	0	1	雁门九日无兴登高作诗二首 其一,九塞行将遍，三秋岁欲残。故乡归未得，客抱向谁宽。云送台山暝，风吹关树寒。干戈正扰攘，何处可凭栏。
0	0	0	0	0	0	0	0	0	0	0	1	补东坡遗真姜唐佐秀才饮书其扇,此生身世两茫茫，醉里因君到故乡。沧海何曾断地脉，白袍从此破天荒。
0	0	0	0	0	0	0	0	0	0	0	1	丹炉药臼,岩中二子已飞仙，药臼丹炉尚俨然。无奈故乡心正切，末由此地结清缘。
0	0	0	0	0	0	0	0	0	0	0	1	其八,从军二十年，岁月忽已久。百战幸不死，朱颜成老丑。王事尚纷纭，故乡空转首。千人万人中，谁人无父母。
0	0	0	0	0	0	0	0	0	0	0	1	江楼望乡寄内子,独上江楼望故乡，泪襟霜笛共凄凉。云生陇首秋虽早，月在天心夜已长。魂梦只能随蛱蝶，烟波无计学鸳鸯。蜀笺都有三千幅，总写离情寄孟光。
0	0	0	0	0	0	0	0	0	0	0	1	九月四日刘子见过二首 其一,入閤开尘拓，留尊对苑墙。杪秋馀暑湿，高树独风霜。岁逼乡心甚，天增病骨凉。自怜情兴减，不比向来狂。
0	0	0	0	0	0	0	0	0	0	0	1	送张郎中赴陇右觐省卿公（时张卿公亦充节度留后）,中郎凤一毛，世上独贤豪。弱冠已银印，出身唯宝刀。还家卿月迥，度陇将星高。幕下多相识，边书醉懒操。
0	0	0	0	0	0	0	0	0	0	0	1	晚游新亭,秋至今几日，山云峰尚奇。新亭独骋望，咏我秋怀诗。碧水萦麓转，幽蝉映叶悲。古藤依翠壁，茂树镜清池。赏会情方适，忧来忽自滋。荒山逃死地，落日故园思。遇乱甘身弃，持心与世违。应人时懒语，兀坐独支颐。沉思山烟冥，微吟暮影移。祗应从此去，寂寞但如斯。
1	0	0	0	0	0	0	0	0	0	0	1	其五,思乡无日不关情，况复春灯对月明。欲作家书附回使，归心先过洛阳城。
0	0	0	0	0	0	0	0	0	0	0	1	忆北轩菊,长忆故园秋色好，满篱霜菊炫宫黄。无聊却向横江畔，笑倚西风觅暗香。
0	0	0	0	0	0	1	0	0	0	0	0	长沙道中寄君时①,少时惜别惟男女，老大相思味尤苦。时节愁深聚作云，道途泪落纷如雨。梦魂章水去无时，书信蒲山来有数。几时与汝归去来，綵服相看老农圃。
0	0	0	0	0	0	0	1	0	0	0	0	五月歌,五月淮南寻旧庐，百花洲上杨柳疏。故人朝对白蘋渚，胡儿忽传赤羽书。千山燧熢照芦荻，满地干戈尽樵渔。孤舟江海欲何之，双眼乾坤空泪予。东南半作豺虎窟，闾阎忍使蛟蜃居。苍生之血淮水赤，请问将军意何如。
0	0	0	0	0	0	0	0	0	0	0	1	涿州早发,月华露叶望微茫，马色鸡鸣破晓凉。天上觚棱如梦远，故园风景与愁长。招邀却喜逢贤主，城市犹能说古皇。南去关河多胜概，惭无佳咏壮归装。
0	0	0	0	0	0	0	0	0	0	0	1	与雪如露坐看月遂过前涧观瀑布,空山坐遥夜，满目生幽情。邻家已闭户，人静山沈沈。惊寒吠狂犬，涧谷声相应。却疑远客来，自启柴门迎。门启月光入，照见南枝春。悠然写生意，不见氛埃生。夜山寒亦睡，兀兀唤不醒。飞流溅襟袖，匹练当桥横。支筇聊散步，履蹈音微腾。踏林碎寒玉，落叶乾有声。人境并怛化，顾视都幽情。转厌尘市中，扰扰无时宁。
0	0	0	0	0	0	0	0	0	0	0	1	其二,朝廷归叛将，关塞失签军。铜马犹逋命，沙虫亦占群。上心存庙略，兵气乱天文。谁挽斜河水，通宵洗赤氛。
1	1	0	0	1	1	0	0	0	0	0	1	其二,故里犹牵梦，他乡且定居。老于经卷熟，病与酒杯疏。耕稼少丰岁，交朋多素书。飘零常自笑，潦倒更谁如。
0	1	0	0	0	0	0	0	0	0	0	1	奉寄家兄,客里屠苏岁又周，诗成无使怅悠悠。春风偶得家山雁，漫托乡心达故丘。
0	0	0	0	0	0	0	0	0	0	0	1	三峰樵者歌为宗原张员外赋,若有樵者清且閒，游栖乃在三峰山。雨馀濯足深涧底，日高伐木乔林间。人生出处若云变，买臣会稽君不见。秖今怀绶作员郎，却望三峰思故乡。
0	0	0	0	0	0	0	0	0	0	0	1	闻杜宇,情知望帝是前生，春尽江南忆锦城。到处青山山有树，如何偏起故乡情。
0	0	0	0	1	0	0	0	0	0	0	0	寄钱彦德,故人别我山东去，千里长淮复大河。此日题诗付儿子，白头清泪不胜多。
0	0	0	0	0	0	0	1	0	0	0	0	其二,风起杨花满院飞，翠屏门外送清辉。蛮中好景非吾土，春燕来时客未归。
0	0	0	0	0	0	0	0	0	0	0	1	次韵俞尉春日遣兴,渐欣长昼煖，欲解短炉围。春色已如此，故园犹未归。韦编今日事，回首去年非。镜里衰迟色，多惭壮志违。
0	0	0	0	0	0	0	0	0	0	0	1	隋宫,紫泉宫殿锁烟霞，欲取芜城作帝家。玉玺不缘归日角，锦帆应是到天涯。于今腐草无萤火，终古垂杨有暮鸦。地下若逢陈后主，岂宜重问后庭花。
0	0	0	0	0	0	1	0	0	0	0	1	采石矶谪仙楼怀古,不见矶头乌夜啼，仙楼风景苦凄凄。云移晚雨当窗入，雾宿春江拥槛齐。有客空吟青玉案，无人更醉白铜鞮。登临不尽古今感，矫首寒山日欲西。
0	0	0	0	0	0	0	0	0	0	0	1	奉饯外舅之襄阳,外舅襄阳去，江南草绿时。夕阳沙上酒，旧雨卷中诗。云断吴天隔，舟行楚岸移。浩歌明月上，长啸远风吹。到想春将尽，居应地最宜。鹿门深草木，汉水净凫鹥。庞老神仙宅，羊公德政碑。览奇应有作，感旧莫生悲。六矢男儿事，千金贾客赀。此行虽特达，早发故园思。
0	0	0	0	0	0	0	0	0	0	0	1	同郑沙村使君过阿育王寺,鄮峰幽处青莲刹，宝树珠林护紫霞。刺史从容询土俗，老僧颠倒著袈裟。山龙绕钵归深井，野鹿闻经卧落花。尚有前朝碑版在，摩挲只爱宋诸家。
0	0	0	0	0	0	0	0	0	0	0	1	内直有感,天上楼台白玉堂，白头犹作秘书郎。退朝每傍花枝入，襮直遥闻刻漏长。铃索萧閒青琐静，词头烂熳紫坭香。野人不识瀛洲乐，清梦依然恋故乡。
0	0	0	0	0	0	0	0	0	0	0	1	下纹溪过渡调士敬,肩舆出山星已繁，寒月堕影金波翻。钟声木杪寺门远，灯火渡头人语喧。浅滩阁舟弄水戏，曲坞问路随乡言。人生此乐亦不易，风景何如君故园。
0	0	0	0	0	0	0	0	0	0	0	1	其二,簿书尘里见清扬，握手论心味更长。何日山林共归去，故园花竹可游藏。颜徒自乐一瓢饮，汉殿争陪万寿觞。马革裹尸成底事，要须高卧到羲皇。
1	0	0	0	0	0	0	0	0	0	0	1	和答钱宫声见怀,吴阊惜别雁书稀，春树春江雨色微。游子谁怜亲渐老，无家止有国堪依。青萍啸夜中原在，白日流空两鬓非。还忆长安同跃马，极边樵悴揽征衣。
0	0	0	0	0	0	0	0	0	0	0	1	西村晚归,小坞花垂尽，平堤草次迷。日长莺语久，风定絮飞低。子响闻棋院，舟横傍钓溪。归途不知处，依约埭东西。
1	0	0	0	0	0	0	0	0	0	0	1	和规和尚 其一,老来心地烂如泥，卜得胥湖作虎溪。七十二峰烟浪阔，听他游子路头迷。
0	0	0	0	0	0	0	0	0	0	0	1	江村,贫游无定踪，乡信转难逢。寒渚暮烟阔，去帆归思重。潮平低戍火，木落远山钟。况是渔家宿，疏篱响夜舂。
0	0	0	0	0	0	0	0	0	0	0	1	宿长泾村间,连旬烽火日东西，心若悬旌路欲迷。借得茅檐聊寄啸，残宵风雨听鸣鸡。
0	0	0	0	0	0	0	0	0	0	0	1	燕,数见沙头燕，翩翩故傍人。定知巢已就，偏爱语相亲。碧树江波阔，乌衣故国春。卷帘谁为汝，飘泊数沾巾。
0	0	0	0	0	0	0	0	0	0	0	1	其二,杂花飞尽柳阴阴，官路逶迤绿草深。对酒已成千里客，望山空寄两乡心。
0	0	0	0	1	1	0	0	0	0	0	1	上谷旅夜,世难那堪恨旅游，龙钟更是对穷秋。故园千里数行泪，邻杵一声终夜愁。月到寒窗空皓皛，风翻落叶更飕飗。此心不向常人说，倚识平津万户侯。
1	0	0	0	0	0	0	0	0	0	0	1	桐君山,桐君丹室在，天下几人閒。碧濑长归海，清风独满山。花开游子路，云泊野僧关。叹息钟声内，仙禽自去还。
0	0	0	0	0	0	0	0	0	0	0	1	其二,皂帽因人重，青樽待主宽。路逢南客好，暑到北天寒。诗卷骄征橐，乡心熟钓竿。秋风上双鬓，知尔渡桑乾。
0	0	0	0	0	0	0	0	0	0	0	1	中秋集定慧寺时自金陵暂归,共喜中秋河汉明，东林坐见月华生。青天不染金波冷，古寺无人玉漏清。竹柏空阶交藻影，蛩蒐深巷杂砧声。故乡番作思家梦，此夜长安儿女情。
0	0	0	0	0	0	1	0	0	0	0	1	怀何仲默,忆昔乡书谬荐樗，帝城烟月共侨居。文传锦绣行空马，情契金兰得水鱼。笑语别来频入梦，灯窗病后久抛书。相思欲寄关山远，东阁梅花兴已虚。
1	1	0	0	0	0	0	0	0	0	0	1	跋吴初邻山谷临风笛真迹,临风玉笛调孙郎，百字尘昏纸尚香。细认黄家元祐脚，似人殊喜见他乡。
0	0	0	0	0	0	0	0	0	0	0	1	初七日丁丑长至前喜晴,楼南红气满霜天，新霁湖山晓色妍。七日喜逢长至日，百年惭到古稀年。故园捲饼思新菜，冻井浇梅出暖泉。谁信少陵夔府后，肯吟六琯五纹篇。
0	0	0	0	0	1	1	1	0	0	0	1	寄黄山人,已厌时人目，翻生古道悲。洲中鹦鹉赋，台上凤凰诗。风雨客多病，江湖鬓有丝。长途且万里，无梦寄相思。
0	0	0	0	0	0	1	0	0	0	0	0	寄涵江陈韫玉,南望涵江无尽期，萧条还解忆荆扉。相思岂道音书少，祇为春来雁北飞。
0	0	0	0	0	0	0	0	0	0	0	1	寄陈衡山荅其金陵归临贶,朱雀桥边几夕曛，兴亡燕语谩纷纷。怅望谪仙坟上草，低回蒋帝庙前云。征衫尘土乡心共，归路秋云雁翼分。枉沐光临到蓬荜，无由倾盖一论文。
0	0	0	0	0	0	1	0	0	0	0	1	舟中遇重九,舟中佳节值重阳，何处登高望故乡。水驿行程催短棹，河梁秋色落诗囊。霜华旅鬓侵人老，晚节黄花比我香。欲买双螯鱼市少，懵腾一醉到羲皇。
0	1	0	0	0	0	0	0	0	0	0	1	登柳州峨山,荒山秋日午，独上意悠悠。如何望乡处，西北是融州。
0	0	0	0	0	0	0	0	0	0	0	1	将至吴中亲旧多来相迓感怀有作,望见家山意欲飞，古来燕晋一沾衣。回思客路岂非梦，乍听乡音真是归。新事略从年少问，故人差觉坐中稀。不须更说桑榆晚，霜后鲈鱼也自肥。
0	0	0	0	0	0	0	0	0	0	0	1	秋暮西归途中书情,耿耿旅灯下，愁多常少眠。思乡贵早发，发在鸡鸣前。九月草木落，平芜连远山。秋阴和曙色，万木苍苍然。去秋偶东游，今秋始西旋。马瘦衣裳破，别家来二年。忆归复愁归，归无一囊钱。心虽非兰膏，安得不自然。
0	0	0	0	0	0	0	0	0	0	0	1	登游齐山,星使南驰入楚重，此山偏得驻行踪。落花满地月华冷，寂寞旧山三四峰。
0	0	0	0	0	0	0	0	0	0	0	1	七月,登高四望山烟碧，独立一年池柳黄。古人为客竟白首，今我寄书非故乡。曹公鼓吏能作赋，孙权钓台堪举觞。生平壮心苦未已，记室寂寞西风凉。
0	0	0	0	0	0	0	0	0	0	0	1	广陵茱萸湾怀古①,茱萸湾头芦荻花，秋风高日蒸红霞。夜深打鼓负盐去，平潮轧轧鸣归艖。竹西歌吹杳何许，垂杨两岸黯不语。一声江笛叫江楼，?断寒云不知处。
0	0	0	0	0	0	0	0	0	0	0	1	登金山寺,四面白波声，中流翠峤横。望来堪目断，上彻始心平。鸟向天涯去，云连水国生。重来与谁约，题罢自吟行。
0	0	1	0	0	0	0	0	0	0	0	0	别周村,云山端似梦中游，芸馆高情两日留。莫景重来恐难必，临行馀兴又登楼。
0	0	0	0	0	0	0	0	0	0	0	1	杜鹃,年年啼遍欲残春，午夜枝头血满唇。不尽羁魂悲蜀道，何来处士感天津。声中似怨无家别，地下应怜再拜人。纵使欲归归便得，故宫何处更容身？
0	0	0	0	0	0	0	1	0	0	0	1	送柳震入蜀,粉堞连青气，喧喧杂万家。夷人祠竹节，蜀鸟乳桐花。酒报新丰景，琴迎抵峡斜。多闻滞游客，不似在天涯。
0	0	0	0	0	0	0	0	0	0	0	1	林倅到迓之途中小诗（四月初一）,简书奔走日冲冲，偶此郊行兴易浓。雨意酝成春野意，云容点就晓山容。茧丝贮色桑条上，饼饵吹香麦陇中。忽忆故园归去好，云山知隔几千重。
0	0	0	0	0	0	0	0	0	0	0	1	江月,夜静波流照，清晖上客衣。冷云愁帝子，香草忆江妃。野旷千林合，天高列宿稀。故园同此夕，归梦正依依。
0	0	0	0	0	0	0	0	0	1	0	0	哭思质王中丞绝句 其一,涨海连天无尽期，子胥日夜泛鸱夷。西风作浪鲸鲵泣，潮去潮来总自知。
0	0	0	0	0	0	0	0	0	0	0	1	小园,棂静云流绿，墙高日下迟。竹篱香雨后，萍沼薄凉时。花丛蜂寻蕊，叶摇禽上枝。眼前无此景，梦里故园窥。
0	0	0	0	1	0	0	0	0	0	0	1	江南作（一作江上旅泊）,楚塞南行久，秦城北望遥。少年花已过，衰病柳先凋。客泪收回日，乡心寄落潮。殷勤问春雁，何处是烟霄。
0	0	0	0	0	0	0	0	0	0	0	1	书怀,空守闲窗对简编，乡心谢却案头前。读书岂为功名计，处世难无俗虑牵。作客恒悲虚白日，为人特患负青天。半生壮志消磨尽，学业无成愧问年。
0	1	0	0	0	0	0	1	0	0	0	0	哭宗子相墓 其一,旅榇踰十载，孤坟始一抔。树童乌自徙，溪老獭堪留。未竟生前事，无穷死外愁。才名世人共，天意独悠悠。
0	0	0	0	0	0	0	0	0	0	0	1	漠南,漠南斜路落红曛，风叠沙纹作水纹。去日野花犹烂漫，归时病叶乱纷纭。老蛇升树缠虬干，孤雁摩天负鹤群。尚在秦关千里外，故乡音信杳难闻。
0	0	0	0	0	0	0	0	1	0	0	1	春雨亭,滨江亭子锁春阴，一水盈盈雨正深。小径飞花红渐湿，柴门垂柳绿初沉。坐深野老还争席，听近樵歌不出林。莫是向来游眺处，东风吹动故园心。
0	0	0	0	0	0	1	0	0	0	0	1	和昌甫见寄,岁晚溪南见旧游，归舆常恨莫能留。不堪别去人还远，犹幸诗来路匪修。野外梅生花气动，门前冰拆水声流。相思清梦章泉上，尽道才名光更优。
1	1	0	0	0	0	0	1	0	0	0	1	日暮遣闷,欲尽西倾日，全低东去天。雪峰沉万籁，监井淡孤烟。故国兵戈后，他乡冻馁年。寥寥今夜客，道自洞庭边。
0	0	0	0	0	0	0	0	0	0	0	1	沪渎早车,东道归心急，飞车胜画船。朝来烟蔽野，春尽树横天。积日蘅芜感，离家萍絮缘。故乡知在望，应试惠山泉。
0	0	0	0	0	0	0	0	0	0	0	1	十月四日离都归陈州,南浦三篙水，归人五日粮。寒沙晨起雁，古树夜经霜。久客复去国，有情知望乡。鬓毛浑欲变，鸣笛不须长。
0	0	0	0	0	0	0	0	0	0	0	1	寄刘季德,故人踪迹久相违，何事犹然一布衣。九鲤烟霞归草屩，五羊山水寄金徽。竹期王子重来看，花向刘郎别后飞。千里停云情不浅，秋风莫遣雁鸿稀。
0	0	0	0	0	0	0	0	0	0	0	1	雁池,池水人言是雁池，池边兀坐久忘归。蓬瀛仙子红莲出，湖海幽人白鹭飞。杨柳垂阴留客佩，沧浪泼翠点人衣。故园一别头今白，目断江边旧钓矶。
0	0	0	0	0	0	0	0	0	0	0	1	新岁与玉汝世贤禹畴济之为五同会玉汝以诗邀饮因次韵时玉汝初治楚狱还,朝班常喜接鸳行，束发同游自故乡。狱事不冤如定国，归途无险胜王阳。三江巳隔非吾土，五老安知共此堂。更待城东春色好，小园还约看红芳。
0	0	0	0	0	0	0	1	0	0	0	1	其二,故乡投足向何门，丁水南来绕古村。华表鹤归山月暗，神州鳌没海涛喧。竞争世界怜天演，寥落中原怆国魂。手把英雄传閒读，眼中多少可儿存！
0	0	0	0	0	0	0	0	0	0	0	1	其三,上托青天藉祖宗，半生劳计颇成功。读书自古原无负，有愿于今始得从。食禄幸沾新宠渥，衣冠不似旧仪容。故乡亲友如相问，只看胡甥即是侬。
0	0	0	0	1	0	0	0	0	0	0	1	登黄山,漂泊身同不系舟，大江南北任沈浮。故园乍到翻如客，旧友重逢祇诉愁。剩水残山新阅历，野田荒圃小勾留。眼前何计苏民困，话到沧桑泪欲流。
0	0	0	0	0	0	0	0	0	0	0	1	次韵胡伯晖喜王簿移梅,水南梅花光似雪，扑地香风喷鼻裂。诗人不来岁华晚，寂寞岩扃那忍折。一朝移向凌风前，雕栏碧甃生寒烟。聘以新诗寿芳酒，洗空遗恨春溅溅。住山多时识幽洁，行到台边忽凄咽。故园萼绿正相思，冷却东皋半犁铁。
1	1	0	0	0	0	0	0	0	0	0	1	其二,骨肉他乡别，干戈远道心。倘过杨子渡，约略较愁深。
0	0	1	0	0	0	0	0	0	0	0	1	元旦感怀,流光如矢太骎骎，柏酒香浮祇自斟。故国莺花空入梦，沙场烽火况惊心。旧交音问年来少，望子情怀老去深。揽镜渐看双鬓白，负他孤剑作龙吟。
0	0	0	0	0	0	0	0	0	0	0	1	人日途中登高作,去年人日马上过，今年人日浮江波。沙头草色又如此，故园柳条今若何。嵯峨江阁蔽江口，强起登高饮春酒。献岁才看七日还，离家已是三年久。江城送客綵燕新，家家门户沙头春。谁裁百福银花胜，还赠三年未返人。
0	0	0	0	0	0	0	0	0	0	0	1	陈贤良祠,当年秋气薄浮云，一疏清风万古闻。可是星江无白犊，故园归计尚劳君。
0	0	0	0	0	0	0	0	0	0	0	1	暮春雨中作,帘前花落杜鹃鸣，棕叶萧萧半雨声。迢递故园归未得，天涯芳草揔关情。
1	0	0	0	0	0	1	0	0	1	0	1	寒江暮泊寄左偃,维舟芦荻岸，离恨若为宽。烟火人家远，汀洲暮雨寒。天涯孤梦去，篷底一灯残。不是凭骚雅，相思写亦难。
0	0	0	0	0	0	0	0	0	0	0	1	谪西河,作吏谋全拙，从军事亦非。乡心秋塞雁，尽日向南飞。
0	0	0	0	0	0	0	0	0	0	0	1	寄程汝玉秀才,乡闾推服孝廉名，谢绝辞闱乐太平。黄卷不忘穷古圣，白头无倦诲诸生。安车未召人为晚，束帛重来世所荣。况有知音贤太守，恳章三度荐遗英。
0	0	1	0	0	0	0	0	0	0	0	0	至日早离张村,北阙千官集，南山万寿长。何人践文石，独客踏寒霜。指冻只忧落，马羸时恐僵。丰凶卜来岁，犹喜矞云黄。
0	0	0	0	0	0	0	0	0	0	0	1	小窗琴罢行望圭峰神爽飞动有怀同社诸君,茉莉含香又吐香，山堂晓日短琴张。倚栏按古无新调，流水怀人只旧腔。翠竹移阴浮碧石，野亭铺簟近吟床。知音久念同游者，北望群山尽莽苍。
0	0	0	0	0	0	0	0	0	0	0	1	天台三贤堂 丰干,从来清净土，鼎足圣贤聚。骑虎归故乡，世人犹未悟。
0	0	0	0	0	0	0	0	0	0	0	1	杂兴,溪上寒窗面绿漪，孤踪漂泊渺天涯。愁听火令抛长檠，醉折花筹记小诗。莺语难寻春去处，乡心偏等梦回时。文章满腹知何用，落得奔波两鬓丝。
0	0	0	0	1	0	0	0	0	0	0	0	送王中丞出镇山东,忆昔乘骢出汉畿，急难才籍九重知。胡来节领襟喉地，塞上功高保障时。诏下云霄移斧钺，霜飞海岱伫旌旗。自怜筹国身非远，人羡忧时鬓未衰。日落北庭仍战戟，烽传东郡更疮痍。辕门月下军书动，宪府秋深戍角悲。独倚青萍堪涕泪，坐挥白羽系安危。悬知长啸烟尘静，公望于今合鼎彝。
0	0	0	0	0	0	0	0	0	0	0	1	入塞（一作横吹曲辞 入塞）,将军陷虏围，边务息戎机。霜雪交河尽，旌旗入塞飞。晓光随马度，春色伴人归。课绩朝明主，临轩拜武威。
0	0	0	0	0	0	0	0	0	0	0	1	季秋苏五弟缨江楼夜宴崔十三评事韦少府侄三首 其一,峡险江惊急，楼高月迥明。一时今夕会，万里故乡情。星落黄姑渚，秋辞白帝城。老人因酒病，坚坐看君倾。
1	1	0	0	0	0	0	0	0	0	0	1	初春二日二首 其一,青阳才二日，蓂荚为谁新。散吏偏能暇，他乡别有春。简编聊自悦，花鸟渐堪亲。物态长如此，微名强傍人。
0	0	0	0	0	0	1	0	0	1	0	1	记征人语,边月无端照别离，故园何处寄相思。西风不解征人语，一夕萧萧满大旗。
0	0	0	0	0	0	0	0	0	0	0	1	出城经村舍暮归,村路随牛得，清游待月归。露光翻细草，山气入秋衣。野旷风霜早，年丰雁鹜肥。不因资道力，是处可忘机。
0	0	0	0	0	0	0	0	0	0	0	1	春日登台,登台并马出都门，满地东风动草根。千里乡心悲过鸟，一年佳节藉芳尊。回?雪积春还在，远戍烟拖晚更昏。酩酊归来思何限，断鸥饥鹭立沙痕。
0	0	0	0	0	0	0	0	0	0	0	1	咏雁,蓼红沙白日相呼，毛羽秋来性独殊。万里乡关惟雨雪，一生踪迹在江湖。稻粱多处人情险，芦苇深时野梦孤。何似寥天千岁鹤，芙蓉峰上顶如朱。
0	0	0	0	0	0	0	0	0	0	0	1	忽忆故园修竹因作此诗,故园修竹绕东溪，占水侵沙一万枝。我走宦途休未得，此君应是怪归迟。
0	0	0	0	0	0	0	1	0	0	0	1	重上浔阳酒楼,高楼重上更依依，风急云繁木叶稀。匡阜迥连江雾紫，湘山渐入楚天微。独怜岁晚长为客，何处登临可当归。戎马孤舟淹日月，故园梅蕊发寒扉。
0	1	0	0	0	0	0	0	0	0	0	1	即席次刘子礼登高韵,西风吹雁下河洲，坐感颓年聚旧游。抚景独惭今日赋，遣怀何异故乡楼。尘中浪迹陪高宴，篱下黄花笑白头。京洛层城试登览，疏云惨澹数峰秋。
0	0	0	0	0	0	0	0	1	0	0	0	游正观寺次刘绍韵 其一,黄花樵悴倚东篱，碧草廉纤蔓曲池。入室早逢僧慧可，来游还共郑当时。山川佳气寰中胜，云水高踪世外期。今日上方随喜去，秪应祗树采三芝。
0	0	0	0	0	0	0	0	0	0	0	1	浣溪沙  茉莉,小草何年离故乡。花能饰鬘最芬芳。宣和时节始名扬。性是温柔偏近暖，体怜清瘦怕迎凉。被人错唤小南强。
0	1	0	0	0	0	0	0	0	0	0	0	宋理宗赐福王与芮雪景为郑村汪宗裕题,瑶峰玉树玛瑙坡，宝祐墨本来宣和。天山羝乳纥干雀，此景此意将如何。御笔中题福王字，生绡上遣龙图志。凤山日永万机轻，廊庙几人同受赐。天人想像冰雪颜，好文亦自非等閒。诏书屡表濂洛辈，词翰却在陈隋间。三百年来惊物换，散落尘寰充一玩。摩挲为赋怀古篇，安得虹光射霄汉。
0	0	0	0	0	0	0	1	0	0	0	1	哭长清李处士,长清李处士，乡国足称贤。旧德崔门重，遗经伏氏传。韭蔬四座客，烟草两湖仙。今日嗟何在，山庭宿雨寒。
0	0	0	0	0	0	0	0	0	0	0	1	宫词（十八首） 其十一,天子侵晨御正衙，内家箫管隔烟霞。万几日日归中秘，中有夫人为掌麻。
0	0	0	0	0	0	0	0	0	0	0	1	其七 咏愚堂,晨兴气澄穆，池影涵幽堂。泉从松下来，漱齿生微香。内揣澹无得，外检倏已忘。即此冥其愚，乐如还故乡。
0	1	0	0	0	0	0	0	0	0	0	0	野田行,荒城日落生愁雾，白骨青燐乱无数。山河兴废多战场，宿草凄凉生狐兔。悲风瑟瑟起白杨，牛羊成群上古墓。人生谅无百岁寿，焉知生乐与死苦。朱门华屋未解忧，请君试出野田路。
0	0	0	0	0	0	0	0	0	0	0	1	其六 边庭,公主琵琶胡地秋，将军刁斗汉关愁。相逢老病无依卒，未说沙场泪已流。
0	0	0	0	0	0	0	0	0	0	0	1	寄杜仲梁,塞上愁多云易阴，故人虽在雁无音。交情念子黄金重，世故稽人白发深。芳草春风千里梦，青灯夜雨两乡心。岱宗入眼东南秀，怅望云山泪满襟。
0	0	0	0	0	0	0	0	0	0	0	1	得故园亲友书,故园书札至，未读已伤神。乡国离三月，亲知少两人。红颜因别灭，白发伴愁新。待到归田舍，衰翁几个邻。
0	0	0	0	0	0	0	0	0	0	0	1	九日奉柬刘方东,高秋寂寞逢佳节，尽室飘零愧苦颜。那有茱萸分客舍，偶随贝叶落禅关。故园细雨黄花外，绝塞愁云落木间。多谢高情相慰藉，若为携酒上青山。
1	0	0	0	0	0	0	0	0	0	0	1	马坡村赠旧馆人,数载今重到，还非驷马来。主人年鬓改，游子客程催。鸡黍欢清夜，阶除落故槐。明秋随朔雁，迟我复能回。
0	1	0	0	0	0	0	0	0	0	0	0	秋夜寄陆子和,揽衣步前除，白露被高桐。枝叶莽零落，大地回悲风。明月起夕愁，东壁鸣寒虫。四时一何速，天地无终穷。嗟彼客游子，终岁常飘蓬。十月寒无衣，薇藿腹不充。何事不归来，孤此青桂丛。欲寄尺素书，不见双飞鸿。
0	0	0	0	0	0	0	0	0	0	0	1	送滕庶子致仕归江南,常怀独往意，此日去朝簪。丹诏荣归骑，清风满故林。诸侯新起敬，遗老重相寻。在处饶山水，堪行慰所心。
0	0	0	0	0	0	0	0	0	0	0	1	赠关中王解元图,山中一相见，知汝是秦人。爱月乡心减，迷花客路新。云霄岂尽意，诗赋不无神。异日还家去，长安正早春。
0	0	0	0	0	0	0	0	0	0	0	1	和宋之问寒食题黄梅临江驿,春分自淮北，寒食渡江南。忽见浔阳水，疑是宋家潭。明主阍难叫，孤臣逐未堪。遥思故园陌，桃李正酣酣。
0	0	0	0	0	0	0	0	0	0	0	1	题思归鸟,高枝枝上鸟，终日叫思归。如斯羽翼全，何不望乡飞。
0	0	0	0	0	0	0	0	0	0	0	1	七夕沈纯甫邀集禺山园同陆华父黎惟仁黄公补公绍分得台字,池阁初逢此夕杯，使君天上赐金回。珠随明月三更出，槎似银河万里来。砧杵乡心频作赋，河山秋色一登台。尊前共有沉酣兴，莫遣城头画角催。
0	0	0	0	0	0	0	0	0	0	0	1	其二,十月霜风落木残，还家结束下桑乾。乱书数卷牛腰重，细雨千峰雁阵寒。日数归期过小雪，文移肆骂是微官。故园酒熟河鱼美，准拟亲闱荐岁盘。
0	0	0	0	0	0	0	0	0	0	0	1	识梦,昨夜三更梦故乡，分明记得旧桥庄。窗儿隔水千花合，亭子迎风八桂香。理客钓丝情共适，宜人棋局兴偏长。醒来又在江湖上，吹剑樽前漫举觞。
0	1	0	0	0	0	0	0	0	0	0	1	晓步,初日丽高阁，广步爱脩廊。重门掩秋气，高柳荫方塘。闽海冬尚温，晏阴天未霜。坐悲景物殊，亦念岁时荒。故园属佳辰，登览遍陵冈。宾游尽才彦，萧散屏壶觞。别来时已失，怀思宁暂忘。宦游何所娱，要使心怀伤。
0	0	0	0	0	0	0	0	0	0	0	1	安仁道中漫述,雨后春风拂面和，江涵晴日弄微波。一帆烟景侵衣薄，两岸山光入棹多。行箧怕添新薏苡，故园仍长旧藤萝。十年宦海真成梦，好把宫袍换芰荷。
0	0	0	0	0	0	0	0	0	0	0	1	重至当涂怀稚存 其一,三间瓦屋廨东头，与尔曾为晏岁留。鹤怅猿啼新别恨，尘封蛛网再来愁。关心几榻消前劫，满眼云山感旧游。绝忆丝莼渗盐豉，东归空羡季鹰舟。
0	0	0	0	0	0	0	0	0	0	0	1	和杨同州寒食干坑会后闻杨工部欲到知予与工部有敷水之期荣喜虽多欢宴且阻辱示长句因而答之,往来东道千余骑，新旧西曹两侍郎。家占冬官传印绶，路逢春日助恩光。停留五马经寒食，指点三峰过故乡。犹恨干坑敷水会，差池归雁不成行。
1	1	0	0	0	0	0	0	0	0	0	1	其二,他乡相见故人稀，听唱骊歌欲湿衣。数酌犹临碧水坐，两舆空指暮林归。池台月浸薇堂影，绣斧霜传桂岭威。长路题书祝餐饭，壮图勋业莫相违。
0	0	0	0	0	0	0	0	0	0	0	1	二月十九日度大庾岭题云封寺四首 其一,梅山未到未教休，到得梅山始欲愁。知道望乡看不见，也须一步一回头。
0	0	0	0	0	0	0	0	0	0	0	1	致仕作金石丝竹匏土革木,金殿辞官归故乡，石田茅屋旧山庄。丝袍布被三冬暖，竹簟藤床九夏凉。匏瓠作尊盛绿醑，土泥为灶煮黄粱。革靴穿破无钱买，木屐闲行古道旁。
0	0	0	0	0	0	0	0	0	1	0	0	闺怨,桃花红未了，又见海棠开。早知花有信，不遣唤郎回。
0	0	0	0	0	0	0	0	0	0	0	1	怀阿字,慈乌哑哑盼危枝，况复投荒万里疑。想去欲知经夏处，望归空记出门时。匡云影覆千山衲，边月寒生五老帷。关塞极天戎马日，却忧吾道苦相思。
0	1	0	0	0	0	0	0	0	0	0	0	故宫怨,白日欲落何王宫，腥云颓树生烈风。猕猱几年争聚族，饥蟒狞狰攫人肉。熊豨肆毒夜横行，刺蛆刲血多飞鼪。萤尻吐燄大如鹜，照见女鬼迎新故。寒更鸱吻空哀哀，谁能化鹤还归来。山都冶夷总难记，妖狐吹火月堕地。
0	0	0	0	0	0	0	0	0	0	0	1	次济上人韵,老来未厌短檠光，又集青衿就故乡。却荷道人能具眼，不同时辈有他肠。心传潜涧源流别，首出新诗意味长。我亦笔头为佛事，未应中国异西方。
0	0	0	0	1	0	0	0	0	1	0	1	立春日感怀,征袖翩翩浥泪痕，别离无计但销魂。应嗟不及墙东柳，岁岁春风在故园。
1	1	0	0	0	0	0	0	0	0	0	1	训蒙绝句① 其一 莫知其乡二首,此心活动元无定，或出他乡入此乡。猛省不知谁是主，只因操舍有存亡。
0	0	0	0	0	0	0	0	0	0	0	1	寄里中社友,欠作故人书，侵寻半载馀。穷吟虽各自，入梦不相疏。梅蕊通春信，霜风促岁除。待余归故里，鸥约复如初。
0	0	0	0	0	0	0	0	0	0	0	1	九日限重阳登高四韵同顾庵子存贻上赋 其一,日暮望乡国，山深云万重。宫鸦横霁色，陵树净霜容。心逐南中雁，书来海上?。倦游空向夕，吟断凤城钟。
0	0	0	0	0	0	0	0	0	0	0	1	泷冈怀古四首 其一 西阳宫,荒凉禾黍满林秋，犹见灵光鲁殿留。五代干戈今昔感，重阳风雨旧新愁。平山莫问堂前碣，滁水空余亭外流。当日归田非故土，知公遗慕系松楸。
0	0	0	0	0	0	0	0	0	0	0	1	赠陆仲侯,白眼原难富，丹青岂贷贫。甑中飞野马，世上待何人。地僻长无雪，花妍不是春。少年沽美酒，更莫望乡津。
0	0	0	0	0	0	0	0	0	0	0	1	九日寄邹子序,少小论交已白头，别来幽事负沧洲。吴中旧侣惟君在，江上青山重我愁。竹叶漫倾孤馆月，菊花空老故园秋。欲乘兰棹东归去，共息尘机对海鸥。
0	0	0	0	1	0	0	0	0	0	0	0	怀张暮青,故人春过白云岑，书札经年感别心。何日酒杯同洒泪，千秋怀抱独鸣琴。江清坐久寒花淡，风起帘开夜月深。遥忆谢公亭下路，一家歌咏有遗音。
0	0	0	0	0	0	0	0	0	0	0	1	送于员外归隐蓝田,曾吟工部两峰寒，今日星郎得挂冠。吾道不行归始是，世情如此住应难。围棋已访生云石，把钓先寻急雨滩。若遇秦时雪髯客，紫芝兼可备朝餐。
0	0	0	0	0	0	0	0	0	0	0	1	自金陵溯流过白璧山玩月达天门寄句容王主簿,沧江溯流归，白璧见秋月。秋月照白璧，皓如山阴雪。幽人停宵征，贾客忘早发。进帆天门山，回首牛渚没。川长信风来，日出宿雾歇。故人在咫尺，新赏成胡越。寄君青兰花，惠好庶不绝。
1	0	0	0	0	0	0	0	0	0	0	1	除夕前一日自释,独坐寒灯蜡已灰，思乡怀古自徘徊。宦情冷煖随吾分，世味甜酸付此杯。蝴蝶梦中春信近，玲珑歌里晓钟催。不禁浓兴撩人醉，欲上千峰踏岭梅。
0	0	0	0	0	0	0	0	0	0	0	1	故园（代拟）,桑条麦珑接比邻，社酒家炊丐路人。风俗尚如他日否，凭谁细问故园春。
1	1	0	0	0	0	0	0	0	0	0	1	峡中闻猿,塞鸿飞不度衡阳，哀峡猿啼秋夜长。便是居人听不得，扁舟何况是他乡。
0	0	0	0	0	0	0	0	0	0	0	1	黄村,梨花半落柳初绵，客路题诗忆阆仙。莫道长安春已尽，归人犹在暮钟前。
0	0	0	0	0	0	0	0	0	0	0	1	其九,绝塞闻征雁，疏篱隐候虫。故园添白发，今夕又秋风。
0	1	0	0	0	0	0	0	0	0	0	1	出门,扶杖出门行路难，雨深泥淖几时乾。空肠藜藿三年歉，病骨衣裳六月寒。天子又闻颁凤诏，野人何敢负渔竿。故园桃李俱消歇，欲就邻家借竹看。
0	0	0	0	0	0	0	0	0	0	0	1	忆故园作,山空鸟声乐，日宴病客眠。暂憩白雀院，辍耕石湖田。遥想蚕事作，桑者日闲闲。绿竹粉犹腻，红樱烂欲然。游鯈咏绿水，戴胜鸣高天。飞絮乘风扬，新荷贴水圆。故园风日好，叹息此芳年。
0	0	0	0	0	0	0	0	0	0	0	1	闺思二首 其一,不省蘼芜草，惟看豆蔻花。欢归白门外，犹自梦天涯。
0	0	0	0	0	0	0	0	0	0	0	1	江村,日暖江村漾白沙，长干风景胜年华。野桃齐发迎春早，社燕初回度水斜。泽国帆樯依市井，蘋洲茅屋拟仙家。烟波忽漫中原望，渺渺归心未有涯。
1	0	0	0	0	0	0	0	0	0	0	1	客处见月有怀,一片青天月，晖晖五十里。东出玉山峰，西到鹿溪水。鹿溪东南楼，乌啼人夜起。借问月来时，可照高楼里？经秋露泠泠，曾否怨游子？汉迥长空白，云飞夜色紫。山断地相连，云头与云委。况复月有情，照此复照彼！今霄见月心，持归问予美。
0	0	0	0	0	0	0	0	0	0	0	1	其二,五十如婴孝慕难，公馀綵服侍登山。回头民社千闾密，引望乡关一水间。暂奉清游临佛界，都将尘事付庄环。凭谁画与东州看，刺史何如闵与颜。
0	0	0	0	0	0	0	0	0	0	0	1	其七 第七拍,男儿妇人带弓箭，塞马蕃羊卧霜霰。寸步东西岂自由，偷生乞死非情愿。龟兹觱篥愁中听，碎叶琵琶夜深怨。竟夕无云月上天，故乡应得重相见。
0	0	0	0	0	0	0	0	0	0	0	1	喜晴,冲飙动高柳，渌水澹微波。日照秋空净，雨馀寒草多。放怀遗簿领，发兴托烟萝。忽念故园日，东阡时一过。
0	0	0	0	0	0	0	0	0	0	0	1	舟中望长洲田家,积流会澄川，浮沙亘长洲。上有佳树林，下有良田畴。渔樵自成村，桑麻翳榛丘。犬吠林巷深，鸟鸣田舍幽。落日负耒归，凉飙荡轻舟。斯人亦何为，乐哉以优游。羁怀迫道路，怅望徒淹留。
0	0	0	0	0	0	0	0	0	0	0	1	哭吕倅（原缺，据李本补，四库本作居仁）,瞑目荒山里，携家万里来。旅茔犹借地，儿哭不胜哀。裂甑妖难测，藏舟事可猜。大贤应有后，天道信悠哉。
0	0	0	0	0	0	0	0	0	0	0	1	次韵王观察望雪山,祁连山上千年雪，兵气销时玉色新。落日单于收战马，西风汉使议和亲。试吹羌笛头应白，欲寄寒衣信未真。争羡边庭班定远，归来万里送车辚。
0	0	0	0	0	0	1	0	0	0	0	0	寄司徒孙九峰 其一,江汉云重阻，秋风白发多。相思不相见，木落洞庭波。
0	0	0	0	0	0	0	0	0	0	0	1	其二,何处春阳不断肠，露如轻雨月如霜。十年失落虽知己，一夜征人尽望乡。苦恨亲交多契阔，可怜天气好年光。辞劳暗逐花枝尽，怪得东风迸异香。
0	0	0	0	0	0	0	0	0	0	0	1	其三,车骑如云结五都，少年谁不避呼卢。故乡明日黄冠去，曾否君王赐镜湖。
0	0	1	0	0	0	0	0	0	0	0	1	送某提兵征策旺,徵兵飞檄到辽东，名将提师驭铁骢。断碛有天唯见月，浮沙无地不闻风。威行万里祁连外，气振三军大漠中。定远勋封今再建，凯归应笑贰师功。
1	0	0	0	0	0	0	0	0	0	0	1	古道,古道列桑麻，槎枒老树斜。居人原土著，游子自天涯。石屋山神庙，花墙戍卒家。驱车看落日，林杪散烟霞。
0	0	0	0	0	0	0	0	0	0	0	1	浙江晚渡怀古,蝉噪秋风满古堤，荻花寒渡思萋萋。潮声归海鸟初下，草色连江人自迷。碧落晴分平楚外，青山晚出穆陵西。此来一见垂纶者，却忆旧居明月溪。
0	0	0	0	0	0	0	0	0	0	0	1	晚宿江村即事 其一,行行暝色起江沙，借宿江村野老家。夜月炤来东陇树，秋风吹发上田花。
0	0	0	0	0	0	0	0	0	0	0	1	湖堤雨中夜归,夜雨昏昏欲雪天，数家灯火北山前。乡心认作桑麻路，忽有湖船奏管弦。
1	1	0	0	0	0	0	0	0	0	0	1	襄阳戊辰除夕遣怀,春光残腊领年光，赏雪趺跏坐北堂。醴酒挥杯还自设，好山驱马逐谁忙。閒从乐地安心地，老把他乡作故乡。旋买河田供百指，东坡阳羡我襄阳。
0	0	0	0	1	0	0	0	0	0	0	1	哭公?吏部二首 其一,零落亲知更有谁，闻君诀去不胜悲。弹琴古调千秋绝，说剑雄风一代奇。旧馆脱骖应出涕，天涯磨镜是何时。故人双鬓苍浪在，剩欲刊君第二碑。
1	1	0	0	0	0	0	0	0	0	0	1	其三十三,子云官不调，白首闭玄关。身世浮云外，风尘久客间。他乡看落日，故国想秋山。沙际鸥群戏，悠悠羡汝闲。
0	0	0	0	0	0	0	0	0	0	0	1	次对雪韵二首 其一,夜雪深过尺，春城碍出游。且斟浇闷酒，休上望乡楼。齿发真堪念，声名不用流。行当谢明主，归去故山头。
0	0	0	0	0	0	0	0	0	0	0	1	松滋县,最爱松滋县，清妍似故乡。碧湖浮片月，红树着新霜。见客征鱼税，思兄感雁行。峡州知不远，云际叠青苍。
0	0	0	0	0	0	0	0	0	0	0	1	晚泊周店雷雨大作,己作回风半日凉，忽闻雷雨洒淋浪。洪流赴闸增雷势，一线穿云走电光。斑箨定抽苔径笋，绿针初剪水田秧。唤醒孤客田园梦，剩有蛙声似故乡。
0	0	0	0	0	0	0	0	0	0	0	1	闻子规,啼来啼去一声声，却笑离人不解听。何处故乡归未得，白云空锁乱山青。
0	1	0	0	0	0	0	0	0	0	0	0	梦莘田出诗一卷皆咏梅花也因倩松庵画梅寄莘田,月落香寒罢楚辞，梦魂忽与故人期。不言尘海三年别，先读梅花一卷诗。何逊扬州微醉后，杜陵人日断肠时。欲凭驿使传消息，更倩花光写一枝。
0	0	0	0	0	0	0	0	0	0	0	1	赈饥淮扬寓江都范公祠作,鸭脚萧萧荫短垣，范公祠下复停轩。经旬转粟烦飞檄，何日哀鸿返故园。极望平山云作阵，还愁海岸雨倾盆。趋庭小住刊江上，向夕凭栏酒一尊。
0	0	0	0	0	0	0	0	0	0	0	1	其二,故园松菊近如何，三径依然拟再过。芳草迷离啼鸟歇，晚山澰滟夕阳多。千秋姓并江东隐，一线骚留厓北歌。为问沧溟垂钓者，羊裘久矣换渔蓑。
0	0	0	0	0	0	1	0	0	0	0	0	酬姚元白画梅见寄,不见故人久，梅花何处秋。溪园开白下，法署似扬州。把笔鹅群阁，巡檐鹤氅裘。南归吾计决，相忆在罗浮。
0	0	0	0	0	0	0	0	0	0	0	1	大庾山口晚兴,高山屏西日，未晚溪欲昏。百丈援滩势，丛篙避石根。火明依岸宿，人静听沙喧。家室天涯共，扁舟忆故园。
0	0	0	0	0	0	0	0	0	0	0	1	得张主事廷实书 其一,十口虽无累，三年不易更。春雷轰令问，枯木嚼官情。长夜乡心切，何时会计成。登高望东海，到眼是蓬瀛。
0	0	0	0	0	0	0	0	0	0	0	1	浣溪纱 为榆生题彊村授砚图,苍璧春红动曙帏。墨香和泪点珠玑。醉翁嫡乳本来稀。谏草不随龙穴露，佩声长忆凤池归。心肠铁石是皈依。
0	0	0	0	0	0	0	0	0	0	0	1	题枫岭僧寺壁上,岧峣古刹踞雄关，闽浙分疆咫尺间。二十八都今夜梦，月明不是故乡山。
0	1	0	0	0	0	0	0	0	0	0	1	秋闺,斜日空庭暮，幽闺积恨盈。细风吹帐冷，微月度窗明。怨坐啼相续，愁眠梦不成。调琴欲有弄，畏作断肠声。
0	0	0	0	0	0	0	0	0	0	0	1	汴河解冻郭公域将行以诗奉寄,霜华一望银河道，闻说行舻犹未果。清旸想快东去情，未斩凝冰已先破。东邻空忆樽前佐，为谁更把金卮倒。汾阳远裔今有人，不见纤尘落幽抱。画梁燕子趁时归，故园莫放春光老。
0	0	0	0	0	0	0	0	0	0	0	1	到吴,三载故乡别，归帆恰到吴。食寒新火换，天阔断云孤。酒市仍依岸，渔村远带湖。碧山千万叠，翻忆梦崎岖。
0	1	0	0	0	0	0	0	0	0	0	1	渔浦晚秋旅怀,西风吹梦越中游，剪剪轻寒入短裘。雁字不将乡信写，蛩声空和旅吟愁。邮亭冷雨孤灯夜，渔市斜阳一笛秋。是处山川即吾土，仲宣何用怯登楼。
0	0	0	0	0	0	0	0	0	0	0	1	十六日赏菊浩歌亭,已谢登高节，仍追九日筵。花开当月下，雁起是霜前。物色聊尊酒，乡心隔岁年。过时吾更采，迟暮尔何怜。
0	0	0	0	0	0	0	0	0	0	0	1	送陕县王主簿赴襄阳成亲,六月襄山道，三星汉水边。求凤应不远，去马剩须鞭。野店愁中雨，江城梦里蝉。襄阳多故事，为我访先贤。
0	0	0	0	0	0	0	0	0	0	0	1	柳,汉宫三百六妆楼，处处垂阴满御沟。天子折来亲赐佩，内人插遍待招游。思攀纤手丝千缕，欲斗脩眉黛一钩。今日相逢江岸上，藏鸦系马不胜愁。
0	1	0	0	0	0	0	0	0	0	0	1	开垆日有感是日始见霜,阳月日云初，新霜万瓦铺。具羞供墓祀，炽炭煖寒炉。望望乡关远，栖栖旅思孤。形骸看渐老，节序不停徂。
1	1	0	0	0	0	0	0	0	0	0	1	其四,不见关山苦，安知征戍愁！他乡异水土，服食多不侔。野宿畏卑湿，露眠出风飕。十夫九病疫，何以负戈矛？贼来忽忘疾，抱创争出头。军中无药饵，饮血病已瘳。
0	1	0	0	0	1	1	0	0	0	0	1	湖口夜泊闻雁,北风夜泊芦花渚，篷底青灯雁啼雨。水宿云翻路几千，更阑月落知何处。风尘澒洞谁非客，怜汝南飞霜霰隔。哀鸣却似畏缯缴，塌翅胡能传尺帛。岭树重重是故乡，故园诸弟日相望。寒宵听汝应欹枕，两地相思魂梦长。
1	0	0	0	0	0	0	0	0	0	0	1	维洛美刘子也刘子仕洛为大夫作室以奉母君子名之曰荣养风人美之故作是诗焉 其一,维洛有崇堂，宛与伊阙京。层构何崔峨，仰观浮太清。青云结悬牗，丹霞丽飞甍。鸡鸣事甘旨，爰以隆孝情。定省日在兹，致美良匪盈。嗟嗟宦游子，百世以为荣。
0	0	0	0	0	0	0	1	0	0	0	1	燕,关河梗后草初肥，开遍桃花始见飞。异国有巢终是客，故乡无主亦思归。谁怜烟雨身空瘦，应悔呢喃舌已非。一自朱楼人薄倖，几回春梦断乌衣。
1	1	0	0	0	0	0	0	0	0	0	1	其二,春浦晓鸣榔，烟销江水长。佳人爱绿水，渔父咏沧浪。远雁云边下，芳荪露里香。舟行意自豁，谁说是他乡。
0	0	0	0	0	0	0	0	0	0	0	1	游齐山用唐杜紫微韵,联镳出郭疾于飞，好景留人倦式微。尽日山行惟所适，夕阳堤上咏而归。摩挲苔壁嗟前事，徙倚岩亭惜寸晖。空忆樊川秋影去，为谁重唱缕金衣。
0	0	0	0	1	0	0	0	0	0	0	1	积雨感怀,积阴无晓夜，云气压城头。雀共疏檐雨，人同老树秋。晋山何惨色，汾水亦横流。此俗非荆楚，乡心重倚楼。
0	0	1	0	0	0	0	0	0	0	0	0	登灌县城内金龟山,簿暇寻幽上翠屏，高飞塔影出林坰。拿云拳曲虬松赤，碍路叉牙虎石青。万灶炊烟开画界，一湾番舶下渔汀。铁沈千尺锁雷雨，不怕离堆晓气醒。
0	0	0	0	0	0	0	0	0	1	0	0	微雨,微雨闻清夜，情知未即沾。山田多益善，塞苑冷何嫌。菜町叶方茁，荞坡花尚纤。老农与老圃，宁识虑常兼。
0	0	0	0	0	0	0	0	0	0	0	1	同子言南归道中赋竹桃二物,旧潜湘浦岸，兼慕武陵源。独造非无兴，成蹊本不言。七贤应共逸，三士竟何冤。物态依行色，羁栖想故园。
0	0	0	0	0	0	0	0	0	0	0	1	秋斋雨夜,萧斋秋雨夜，秋思一番新。漏滴书轻湿，寒侵梦不成。水流今夕意，虫语故乡情。料得篱边菊，蒙蒙吐玉英。
1	1	0	0	0	0	0	1	0	0	0	1	东吴逆旅,他乡又寒食，牢落动归心。世事少如意，明时无赏音。江湖千里客，桑柘一春深。昨夜还家梦，西窗见绿阴。
0	0	0	0	0	0	0	0	0	1	0	1	怀湛二海州,青枫飒飒草斑斑，旧雨天涯且未还。况是别离千里外，更无消息十年间。秋风迢递田横岛，海色依微孔望山。顾我相思自憔悴，羁人应改去时颜。
1	0	0	0	0	0	0	0	0	0	0	1	萧安正赠白纻赋诗为报（时余初免丧）,朱明变寒节，曜灵赫南驰。端居念初服，感激悲慈帏。春晖奄遒尽，谁为游子衣。岂不荷重纩，后时非所宜。君子见存恤，缟纻贻赠之。素质飏白雪，纤理莹文漪。裁缝被弱体，济济生光仪。逝将表明惠，永歌无斁诗。
1	0	0	0	0	0	0	0	0	0	0	1	林叔平还松江次韵以饯,毳袍归路北风寒，白首趋朝懒拜官。车上尘来天欲暝，船头月落夜初阑。故园举目盘龙汇，往事伤心唳鹤滩。留得墨庄春意在，看花不必到长安。
0	1	0	0	0	1	1	0	0	0	0	1	寄徐齐纨,旅馆秋风早，官城树色微。长天南雁尽，尊酒故人稀。落叶鸣幽户，寒蝉噪夕晖。相思何处是，惆怅暮潮归。
0	1	0	0	0	0	0	0	0	0	0	1	姑苏怀古三首 其一,争长黄池未济师，馀皇舟已徙熊夷。山川终古迷商鲁，花草千年怨种蠡。故国魂销吴苑水，行人肠断越溪丝。竹枝声里春将尽，破楚门东暮雨时。
0	1	0	0	0	0	0	0	0	0	0	1	琴罢歌邵子诗,羁思乡心近若何，吾伊声罢听云和。美兹明月清风夜，细唱阳春白雪歌。
0	0	0	0	0	0	0	0	0	1	0	1	其三,去年京国忆同游，君已分符我一丘。声价翕然腾碧汉，别离可奈值清秋。昼閒花影帘常寂，月落琴声院更幽。竹马儿童频问讯，故园松菊莫淹留。
0	0	0	0	0	0	0	0	0	0	0	1	瑞金道中即事 其二,选胜寻芳去，驱车雨雪迟。乡心随旅雁，野况逐山麋。村叟迎旌旆，山童讶鼓鼙。庾关何处是，寒断鬓边丝。
1	1	0	0	0	0	0	0	0	0	0	1	桐川秋夕,驱车复驱车，驾言适他乡。他乡非故里，相知邈何方。败叶鸣寒蛩，素月流空房。仰视河汉高，安得凌风翔。商飙下木叶，游子寒无衣。山川良阻修，岁暮胡不归。目送孤飞鸿，羽翼未有依。愿言守真素，毋劳歌式微。
0	0	0	0	0	0	0	0	0	0	0	1	甲辰三月归西村,官舍柳花飞，羁人谢病归。干戈未定息，俎豆焉可为。以兹理还策，归卧南山陲。东皋花雨过，流水绿生陂。聒聒青蛙响，嘤嘤黄鸟啼。到家能几何，又告将农时。山田与弟耕，春酒任妇携。逍遥田野间，日暮返柴扉。庞公鹿门志，刘表安能移。
0	0	0	0	0	0	0	0	0	0	0	1	立春后七日过三十里滩乍闻莺声,客行卅里滩，款款闻绵蛮。声嫩语犹涩，翅新飞且还。感我故园念，春来人未旋。北雁今已归，南枝久当残。归去来山中，春草游王孙。
0	0	0	0	0	0	0	0	0	0	0	1	其二,腊尽促归桡，离魂黯欲消。故园频在望，知己邈难招。灯火江村市，梅花野岸桥。行边怜寂寞，况值雨萧萧。
0	0	0	0	0	0	0	1	0	0	0	1	其二,郡城南面山水深，依稀八面芙蓉岑。山中花气敛晴雨，春禽啼罢春云阴。云兮无心逐风起，片影孤飞过渠水。逶迤遥接城东楼，万里江湖望游子。桥梓坊前何日还，白发婆娑岁云晚。
0	0	0	0	0	0	0	0	0	0	0	1	其六,鹍鸡厉其羽，玄鸟归故乡。日夕凉猋发，大火戢朱光。阴气驯以至，草木率焜黄。九六代为穷，龙战血从横。坚冰自有时，圣人戒履霜。
0	0	0	0	0	0	0	0	0	0	0	1	题孙湛明侍御征西卷,朔方昨岁起边声，绣斧亲徵六郡兵。漠北烟尘归指顾，征西车马藉威名。胡笳夜静昆邪塞，汉月春辉策勒营。犹有辽阳烽火在，还将前箸赞升平。
1	0	0	0	0	0	0	0	0	0	0	1	遣信入江右,频年烽火隔离居，咫尺天涯万里馀。游子再攀河上草，君恩敢念故山庐。荒鸡野店无人舞，沙雁江船自有书。为报家园三亩竹，春风苦笋遍柴闾。
0	0	0	0	0	0	0	0	0	0	0	1	渡湖晴望庐山,夜来风恶怒涛旋，晓起晴湖落鬓边。贪近鱼身浮镜面，任移鸥翅拍吟肩。披霄彩翠灵山气，中酒光阴归客船。莫更作痴乞如愿，大姑迎我髻鬟妍。
0	0	0	0	0	0	0	0	0	0	0	1	春日田园杂兴,儿结蓑衣妇浣纱，暖风疏雨趱桑麻。金桃接种连花蕊，紫竹移根带笋芽。椎鼓踏歌朝祭社，卖薪挑菜晚回家。前村犬吠无他事，不是搜盐定榷茶。
0	0	0	0	0	0	0	0	1	0	0	1	岁晚寄怀程参戎,忆昨欢娱同见招，独能无意向渔樵。揽环结佩相终始，人事音书漫寂寥。细马时鸣金腰袅，将军只数汉嫖姚。天涯春色催迟莫，只在忠良翊圣朝。
0	1	0	0	1	0	0	0	0	0	0	1	哭崔孝子,两渡南溟万里游，春晖欲报思悠悠。储宫上启恩仍浃，慈母同归志竟酬。至孝不闻来福寿，大招忽复些冥幽。九重阊阖何由诉，执笔空烦涕泗流。
0	0	0	0	0	0	0	0	0	0	0	1	送田待溪侍御入都,西园斗酒暂相留，骢马翩翩识壮游。烽火几年劳战伐，乾坤何日罢诛求。知君剩有忧边策，愧我殊无报主谋。北望燕京情倍切，榆关一线使人愁。
0	0	0	0	0	0	0	0	0	0	0	1	哭李能茂五首 其五,青山曾不厌，朱绂定谁强。宇宙瑶华歇，川原玉树藏。无年嗟太傅，有业恨中郎。寂寞安昌第，堪谁到后堂。
0	0	0	0	0	0	0	0	1	0	0	1	田家叹,破屋三间结草扉，柴根煨火阖家围。此生能得几年活，薄命连遭两岁饥。肠久鸣雷惟淡粥，体虽起粟尚单衣。晚来稚子总欢喜，报道小姑挑菜归。
0	0	0	0	1	0	0	0	0	0	0	1	哭梁公实十首其五,汝去亦何速，人生良已浮。苍梧一洒泪，赤石万峰愁。才或云霞妒，名非剑佩收。知无封禅草，汉使不须求。
0	0	0	0	0	0	1	0	0	0	0	0	春闺怨,独拂妆台理玉颜，落花无语伴春阑。昨宵失记相思梦，朝见啼痕满袖班。
0	0	0	0	0	0	0	0	0	0	0	1	其二,去日吴山巅，王程惨行色。天涯任仆马，行李蔽天黑。关山一何长，短札不可得。故园茫茫青，旧官生野稷。胡为有归翮，翻飞在我侧。吞声惜鬓毛，素志填胸臆。长贱表寸心，儿曹其稼穑。开帷念髣髴，墙月自西匿。
0	0	0	0	0	0	0	0	0	0	0	1	舟过横里怀平松雨先生故居,出门天宇晴，暖风吹我衣。片帆一何驶，沙燕相随飞。不断故乡山，新绿初生肥。谢村已回首，仲墅望依依。宽漾十二里，中有诗人扉。幽栖如此少，远戍竟尔违。桑阴看浴蚕，草舍闻呼豨。当从田父饮，莫叹季女饥。
0	0	0	0	0	0	0	0	0	0	0	1	塞上,万里隋城北，愁云一望迷。雪深边马健，月黑陇狐凄。远戍连烽火，寒沙莽蒺藜。将军多暇日，游猎玉关西。
0	0	0	0	0	0	0	0	0	0	0	1	过荆山寺,丛条曾欲截来辕，应讶行人数往还。归老故园犹得在，满斟杯酒谢荆山。
0	0	0	0	0	0	0	0	0	0	0	1	怀王介休,花落又花开，思君酒一杯。故山千万点，长向夕阳来。
0	0	0	0	0	1	1	0	0	0	0	0	怀袁京兆文谷,春风曾忆倚琼枝，回首分携在路岐。每见停云添怅望，几回明月寄相思。栖迟自笑冯唐老，萧瑟谁堪宋玉悲。何日相逢邵公饮，高谈碣石尽襟期。
0	1	0	0	0	0	0	0	0	1	0	0	怀远 其一,寒月照孤影，戚戚生怨嗟。故人被奇服，远隔天之涯。对此盈尊酒，独酌酣且歌。歌声杂悲啸，感慨一何多。精霸倘相召，舟楫渺江河。叹息永终夜，天汉西南斜。
0	0	0	0	0	0	0	0	0	0	0	1	送贺秘监归会稽诗,止足人高尚，遗荣子独前。诣台飞舄日，辞阙挂冠年。象服归丹扆，霓裳降紫天。仙舟望不及，朝野共推贤。
0	0	0	0	0	0	0	0	0	0	0	1	其二,郁林东下对扶桑，黑雾沉山日晕黄。鹧鸪啼上桄榔树，一寸乡心万里长。
0	0	0	0	0	0	0	0	0	0	0	1	九日同子存贻上赋 其一,木落天空野照开，凭栏千里朔风来。山连榆塞高无极，水绕桑乾去不回。歌帽客投黄叶寺，望乡心醉紫萸杯。烽烟日夕劳回首，萧瑟江南庾信哀。
0	1	0	0	0	0	0	0	0	0	0	0	登大庄高山,登山望风烟，四向烈焰红。遑遑一身穷，且如罝网中。白日行青天，明明照下土。下土深几重，不鉴生人苦。生者良不易，杀之独何心。万古一哀痛，青山应陆沈。
0	0	0	0	0	0	0	1	0	0	0	1	游山寺,山根雨气愁冥冥，山上日落石气青。何年荒客结茅屋，已垦辣田成畦町。鸭脚声乾疑吠蛤，殿头佛烬县秋萤。老僧茶瓜喜客至，更要九月锄茯苓。
0	0	0	0	0	0	0	0	0	0	0	1	书朱氏家藏墨竹,丛色脩脩覆石根，春风曾见长儿孙。清时好制虞庭乐，何事青青老故园。
0	0	0	0	0	0	0	0	0	0	0	1	寄王畏斋,儿从故乡来，一一问乡旧。见说畏斋老，风神益明秀。华岳出晴空，孤松立霜后。诗书老不倦，日夕娱俎豆。平生丈夫心，耿耿自天祐。遥诵南山诗，祝我仁者寿。
1	1	0	0	0	0	0	0	0	0	0	1	其二,太白正高北斗低，行人出关鸡乱啼。他乡无人是知己，欲归未归东复西。弊裘愧见家中妻。
1	1	0	0	0	0	0	0	0	0	0	1	月夜同重阆秋岳登虎丘 其一,一片深宵月，明明照虎丘。松杉交影静，蘋藻上阶流。夜舫吹箫客，春镫卖酒楼。他乡有朋好，竟夕此淹留。
0	0	0	0	0	0	0	0	0	0	0	1	游临安开元寺观钱武肃王故迹,松阴策马路盘盘，武肃祠前一解鞍。桥跨千人溪上过，山联十锦画中看。功名盖世时遭遇，富贵还乡古所难。欲润诗喉开井镇，老僧更为瀹龙团。
0	0	0	0	0	0	0	1	0	0	0	1	稚宾客江阴诗以怀之,杨柳临风两岸斜，思君春暮尚天涯。几人江上同为客，何处樽前不忆家。季札残碑沦蔓草，春申浊浪走平沙。旗亭早贳兰陵酒，莫使归程滞落花。
0	0	0	0	0	0	0	0	0	0	0	1	其二,东篱秋菊试新黄，江岸蒹葭未著霜。路入故乡三百里，遥看雁影落横塘。
1	1	0	0	0	0	0	0	0	0	0	1	客中九日,九月九日风雨寒，病躯顿觉征衣单。两鬓应教好花笑，十年都在他乡看。落英苦口餐不饱，来雁退飞书寄难。曰归曰归又中止，一声长啸天地宽。
0	0	0	0	0	0	0	0	0	0	0	1	少年,朱绳缚天狗，白羽射旄头。新佩将军印，初成甲第楼。绮罗诸院夜，鞍马五陵秋。惟有如霜鬓，令君览镜愁。
1	0	0	0	0	0	0	0	0	0	0	1	哭东井内兄 其一,才沾除目便终身，襆被囊书秪旧贫。新授景陵山县长，晚登京兆贡科人。剩闻行义称乡党，每见文章重缙绅。天道茫茫那可问，伤心归榇暮江滨。
0	0	0	0	0	0	0	0	0	0	0	1	哭亡弟克宽于南山堂僧舍,寸心如折泪如麻，恨杀鸰原日易斜。黄卷有期承世业，朱颜无分乐年华。佛前已悟身为幻，梦里长惊目是花。千里远来多为汝，有灵今夕定还家。
0	0	0	0	0	0	0	0	0	0	0	1	二月十三日大风沙起行德州三十里 其一,九道河枯古驿迷，春深风砾马频嘶。故乡此日帘栊暖，尽试轻罗听鸟啼。
0	0	0	0	0	0	0	0	0	0	0	1	塞上词,漠漠黄沙隔汉关，西风狐兔满西山。喧阗笳鼓随烽火，知是将军夜猎还。
0	0	0	0	0	0	0	0	1	0	0	0	村舍,几村桑柘远相连，村北村南小渡船。茅屋有缘临水住，闲身无事看山眠。孤林欲暮鸦争树，一雨及时人种田。昨夜邻翁喜相报，今年依旧是丰年。
0	0	0	0	0	0	0	0	0	0	0	1	游覆釜山诸诗八首乃无量主人成果地也 其一 灵家山,灌木攒云猿啸悲，崩崖截涧马来迟。庞眉老衲忘人世，只取朝山记岁时。
0	1	0	0	0	0	0	0	0	0	0	1	附北信后作一绝句,故乡谁道似天涯，旅思茫茫未有家。转忆王城三月尾，两株如雪压栏花。
0	0	0	0	0	0	0	0	0	0	0	1	和顾玉洲九日登高原韵,潇湘古是悲秋地，旅兴懵腾强自加。千里乡心随白雁，三年客梦厌黄花。茝兰香草归词赋，荆楚雄风换物华。更欲从君重揽胜，却惭玉树倚蒹葭。
0	0	0	0	0	0	0	0	0	0	0	1	杏花村,池阳二月春风深，清江水溢春波新。波影摇红上春树，枝头春色开遥岑。遥岑曲曲青帘下，湘帘半卷花枝亚。宝马嘶回金犊车，千金不换春风价。谁家铁笛暗飞声，芳草天涯无限情。古坞藤垂莺语路，明湖翠冷远山亭。醉来欲傍黄公住，不记当年放歌处。笑指高楼杨柳边，又向前村踏花去。
0	0	0	0	0	0	0	0	0	0	0	1	度新岭作,二月且逢闰，披裘犹自寒。阴云霾晓日，流水咽高滩。马首风尘苦，羊肠道路难。青山花渐发，不似故园看。
0	0	0	0	0	0	0	0	0	0	0	1	其三,三更月当天，坐久揽衣起。回思乡国间，清光只如此。香传桂子风，露滴藕花水。对景不盘桓，后夜徒为耳。
1	0	0	0	0	0	0	0	0	0	0	1	重阳后二日出游善果寺因寄乡友,梵宇何寂阒，西风野客游。青山当落日，黄菊过深秋。把酒会开径，思乡独上楼。怀君心更远，落叶送离愁。
1	0	0	0	0	0	0	0	0	0	0	1	题广信寺,亭北敞灵溪，林梢与槛齐。野云来影远，沙鸟去行低。晚渡明村火，晴山响郡鼙。思乡值摇落，赖不有猿啼。
0	0	0	0	0	0	0	0	0	0	0	1	发南浦渡鄱湖杂咏 其一,出郭风殊好，缘堤景更妍。紫鹅依绿草，白鹭点青田。水客维秋舰，农家起晚烟。始知郊外胜，婉似故乡廛。
0	0	0	0	0	0	0	0	0	0	0	1	田家即事答崔二东皋作四首 其一,玄鸟双双飞，杏林初发花。喣媮命僮仆，可以树桑麻。清旦理犁锄，日入未还家。
0	0	0	0	0	0	0	0	0	0	0	1	拟唐人边庭四时怨 其一,草满龙沙绿满山，故园夜夜望刀镮。汉家雨露无中外，春色遥应度玉关。
0	0	0	0	0	0	0	0	0	0	0	1	寄艾和甫谪戍西宁,荆南偶接故人书，为悉关门近起居。万里独看营外月，孤身谁念釜中鱼。辞刘徐庶心元苦，折槛朱云愿不虚。秦地日听边塞曲，楚歌相和调何如。
0	0	0	0	0	0	0	0	0	0	0	1	北司狱中用苏长公韵二首 其一 嘉靖甲寅秋秋曹檄捕豪校某因获罪东湖翁劾执坐死赖元老科台之力仅复瓦全垂死中时泄幽悃,直从枯槁探阳春，翻作冥投却殒身。地下不惭今日鬼，天涯望绝故乡人。独知心上原无累，岂信人间更有神。松菊海边千里恨，残魂零落更何因。
0	0	0	0	0	0	0	0	0	0	0	1	送岐州源长史归（同在崔常侍幕中，时常侍已殁）,握手一相送，心悲安可论。秋风正萧索，客散孟尝门。故驿通槐里，长亭下槿原。征西旧旌节，从此向河源。
1	1	0	0	0	0	0	0	0	0	0	1	其三,月明秋院静，砧声一何悲。为问捣衣者，云是游子妻。昔居燕昵初，不忍一夕违。如何远行役，十载犹未归。淇上有游女，邯郸多妖姬。容华虽可爱，节义亦易亏。君虽不我念，妾志终不移。愿君一回虑，追念合卺时。
0	1	0	0	0	0	0	0	0	0	1	0	九日寄魏顺甫兼忆社中诸友,寂寞襟期对菊丛，思君几听北来鸿。暮云遥度燕台上，秋色偏归楚赋中。兵罢龙荒馀杀气，笳鸣狐塞更悲风。群才无那成脩阻，此日登高怅不同。
1	0	0	0	0	0	0	0	0	0	0	1	思乡二首 其一,游子春深思故乡，愁闻杜宇哭斜阳。世情巇崄多溪壑，客鬓萧疏易雪霜。百里荒凉少鸡犬，十年奔走避豺狼。何时安坐无行役，一篆铜炉清昼长。
0	1	0	1	0	0	0	0	0	0	0	0	闺情集句四首 其一,绿惨双蛾不自持，晓庭和露折残枝。长疑好事皆虚事，莫遣佳期竟后期。旧曲听来犹有恨，柔肠结尽转相思。遥知更有难忘处，射雉春风得意时。
0	0	0	0	0	0	0	0	0	0	1	1	其六,门傍高槐向晚开，忠魂长绕故乡来。诸生入学供蘋藻，使者停车治草莱。展卷不平新史赞，赠官空系后人哀。千年遗恨应难尽，谁念唐家有祸胎。
0	0	0	0	0	0	0	0	0	1	0	1	闺怨,江南二月试罗衣，春尽燕山雪尚飞。应是子规啼不到，故乡虽好不思归。
0	1	0	0	0	0	0	0	0	0	0	0	菊花,萧条暮秋日，三径有黄花。不借东风力，宜栽处士家。侵陵任霜露，汨没尽泥沙。自恃真坚性，悠悠阅岁华。
1	0	0	0	0	1	0	0	0	0	0	1	白杨口,白杨黑风俱暗天，葛峪美峪遥相连。一声残角送烽火，十万行营空暮烟。悲秋游子倚短剑，极目长空思著鞭。壮志未酬人欲老，寒林落雾心茫然。
0	0	0	0	0	0	0	0	0	0	0	1	次韵饯振之之行,半生经吏竞分阴，奏牍三千几汗青。技到屠龙从俗笑，志存流水有人听。故园勋业千株橘，世路生涯一草亭。却笑刘商长得醉，为无管属爱浮萍。
0	0	0	0	0	0	0	0	0	0	0	1	清明 其一,初试春衫出禁城，轻烟晴日是清明。南望乡关天万里，凤山云树独含情。
0	0	0	0	0	0	0	0	0	0	0	1	别东林趋通远驿未至十馀里托宿村舍,又逐飞云西复东，鸣霄大壑亚天风。歌呼时起千林鹊，襟佩寒依一径虫。溪转笙竽邀籁静，雨冥村坞上灯同。柴门却许添鼾睡，愧汝忘机织履翁。
1	0	0	0	0	0	0	0	0	0	0	1	其四,旧言山色有无中，今日环观在短篷。游子不堪归路冷，篙师愁杀裹囊穷。便回溪口风尤急，欲到山头月已东。赢得閒言扰诗社，烦君更语主人公。
0	0	0	0	0	0	0	0	0	0	0	1	临江送夏瞻（瞻年七十馀）,悲君老别我沾巾，七十无家万里身。愁见舟行风又起，白头浪里白头人。
0	0	0	0	0	0	0	0	0	0	0	1	其二,槛外微阴入小簃，登临莫笑我来迟。乡心已落梅花后，山色争看夕照时。选胜西湖偿旧约，开筵东阁订新知。他年得遂兰陔愿，笑指燕云相与期。
0	0	0	0	0	0	0	0	0	0	0	1	初冬与仁伯代骧弟寓濠上馆有梅一株初露微蕊独一花先放娟好特甚因忆故乡梅园寄怀伍国开兄弟,嫩蕊枝枝总待时，一花何意报春姿。风摇隔叶浑难见，月映当帘巧自窥。欢赏转怜时序改，行吟犹喜弟兄私。故园万树今开否，应有驼山旧主知。
0	0	0	0	0	0	0	0	0	0	0	1	有怀,故人春梦谁复见，故园梨花二月天。丁祝主人时醉赏，荆州寒食又经年。
1	1	0	0	0	0	0	0	0	0	0	1	哭水南翁,吁嗟冥漠太梦梦，丧我通家鹤发翁。高世才华先子畏，忘年交谊古人风。他乡风雨愁相慰，故里觞诗老更同。渺渺断魂何所仰，凄凉泪落水云东。
0	1	0	0	0	1	0	0	0	0	0	0	咏史 其一 贾谊,谪去长沙更不回，贾生空负汉廷材。当时绛灌多英略，何处容君恸哭来。
0	0	0	0	0	0	0	0	0	0	0	1	杂曲歌辞 羽林行（一作羽林行）,朝出羽林宫，入参云台议。独请万里行，不奏和亲事。君王重年少，深纳开边利。宝马雕玉鞍，一朝从万骑。煌煌都门外，祖帐光七贵。歌钟乐行军，云物惨别地。箫笳整部曲，幢盖动郊次。临风亲戚怀，满袖儿女泪。行行复何赠，长剑报恩字。
0	0	0	0	0	0	0	0	0	0	0	1	戊辰生日,生还淹迹倚荒庐，懒散经秋赋索居。双泪弟兄挥酒日，寸心关陇望乡馀。腊晴柳日辉辉动，春逼河冰滚滚虚。三十七年吾底事，弹歌不为食无鱼。
0	1	0	0	0	0	0	0	0	0	0	0	乡试后自巩还田家因谢邻友见过之作,鸡鸣出东邑，马倦登南峦。落日见桑柘，翳然丘中寒。邻家多旧识，投暝来相看。且问春税苦，兼陈行路难。园场近阴壑，草木易凋残。峰晴雪犹积，涧深冰已团。浮名知何用，岁晏不成欢。置酒共君饮，当歌聊自宽。
0	0	0	0	0	0	0	0	0	0	0	1	登涂山,旧国当涂欲问谁，山头寂寞禹王祠。千寻石壁灵泉出，百尺霜围老树奇。紫气南瞻歌猛士，清淮东注锁支祈。玉书金简知何在，河洛能兴万古思。
1	0	0	0	0	0	0	0	0	0	0	1	石堰村,木落山不蔽，水缩洲自献。寒日晚更明，村巷曲折见。小妇鸣机杼，童子陈笔砚。农家虽苦贫，终胜异乡县。君看宦游子，岂无坟墓恋。生死在故乡，切勿慕乘传。
0	0	0	0	0	0	1	0	0	0	0	0	又寄益言,中年来自惜韶华，春尽停云兴转加。乱世藏身怜一叶，美人浮宅近三槎。画船桨泊鱼鳞浪，酒市楼遮燕尾霞。总是相思最深处，那堪张翰正无家。
0	1	0	0	0	0	0	0	0	0	0	1	永城使风,长风起秋色，细雨含落晖。夕鸟向林去，晚帆相逐飞。虫声出乱草，水气薄行衣。一别故乡道，悠悠今始归。
0	0	0	0	0	0	0	0	0	0	0	1	晓雨,轻阴江上千峰秀，小雨墙边百草生。惟有春禽慰孤客，晓啼浑似故园声。
0	0	0	0	0	0	0	0	0	0	0	1	岁暮,岁暮濒濒酒，长江处处诗。谁能怜子翼，吾亦爱廷仪。宦辙几千里，乡心十二时。行边频数九，花鸟及京畿。
0	0	0	0	0	0	0	0	0	0	0	1	登山阳郡城有感,丽谯云起昼冥冥，万里风吹醉眼醒。地控东南淮水白，天垂齐鲁太山青。空闻得士居海岛，谁解分军出井陉。画角暮哀城上月，向来豪杰已凋零。
1	1	0	0	0	1	0	0	0	0	0	1	除夜怀王阮亭少詹黄湄黄门奉使岭南用青藜依园宴集韵,空阶雪气逼帘清，又听他乡爆竹声。斗箸冰鱼当烛晃，浮蛆浭酒入唇轻。兴馀湖海惭初服，醉逐儿童闹晚晴。惆怅故人趋岭表，梅花香里是王程。
0	1	0	0	0	0	0	0	0	0	0	1	过吴大村居,泛舟经谷口，迢递入林端。一径野烟夕，孤村返照寒。榴花赤玛瑙，竹色青琅玕。满酌主人酒，休歌行路难。
0	0	0	0	0	0	0	0	0	0	0	1	朱同伯寄四韵见怀且示将游玉笥率尔和答,南游怜远瞩，西署负归耕。愧我金茎下，思君玉笥行。贫宁贪薄禄，老但厌浮名。差可三升酝，犹供阮步兵。
0	1	0	0	0	0	0	0	0	0	0	1	晓起与邝无傲作,长安四月雨，霢霂生微寒。晨兴出帘阁，稍觉衣裳单。郁郁庭中槐，浅绿浮林端。好鸟鸣相闻，仿佛栖岩峦。不见夏云热，宁知春色阑。赖有同心人，把臂延清欢。回首思故乡，众卉萋以繁。黄梅摘方熟，朱荔谁当餐。嘉序长不归，谁能假羽翰。
0	0	0	0	0	0	0	0	0	0	0	1	忆王履方,江头今日少风埃，时有閒云出断崖。入网河豚来近市，争巢野鹊堕空阶。偶行芳草得佳句，不见故人无好怀。愁送客帆西去尽，日随潮水到秦淮。
0	0	0	0	0	0	0	0	0	1	1	0	游曾无愠园可赋者十馀处其大莫如乐山次莫如沧洲画趣先课二古风 沧洲画趣,一身超忽白云表，双眼低回白蘋杪。沙随风捲黄莫涯，草与天连青未了。摩诘胸中几麋丸，诗写其真更留残。破除桑落斗升后，收入鹅溪尺寸间。想象訾家聊寓目，指顾瀛洲方策足。中人宜在瀛洲宿，中宵梦在沧洲浴。觉写两洲为一轴，驰誉丹青从谓俗。
0	0	0	0	0	0	0	0	0	0	0	1	再叠前韵一赠少湖宗伯一述鄙怀 其二,送酒传歌莫厌频，喜同清夜故乡亲。乾坤逆旅谁非客，岁月驰驱不待人。海水有期归大壑，荷衣无处避浮尘。一廛愿买青山住，剩有君王旧赐银。
0	0	0	0	0	0	0	0	0	0	0	1	桐孙诗①,去日桐花半桐叶，别来桐树老桐孙。城中过尽无穷事，白发满头归故园。
1	0	0	0	0	0	0	0	0	0	0	1	免归思母八首 其一,游子言归戴主恩，庭萱遥想露华繁。八旬将届称觞日，十载初招陟屺魂。屈指承颜思缩地，先朝寄鲤祝加飧。慈闱忆我还殊甚，飞梦时时见倚门。
0	0	0	0	0	0	0	0	0	0	0	1	达臣议承饷石耳,穷秋客舍风雨凄，破釜生鱼甑有衣。故侯未种东陵瓜，饿夫欲采西山薇。岁晚黄精可疗饥，故园万里天一涯。未辨登山拾瑶草，且复从公茹石芝。
1	1	0	0	0	0	0	0	0	0	0	1	九日雨中有感,每到茱萸节，思亲泪满衣。难禁心耿耿，况对雨霏霏。故国秋莼老，他乡客梦稀。登临怜弟妹，竟作彩云飞。
0	1	0	0	0	1	0	0	0	0	0	1	喜雨刘沈许李四丈偕集,千家迷晓日，万壑下秋阴。地迥浮云直，亭高骤雨侵。群鸥寒自立，一水坐能深。波动鱼龙气，天流鸿雁音。荣枯芳草色，忧喜故园心。长啸无宾主，高谈失古今。开尊怜阮籍，作赋见陈琳。岂作商霖望，聊为梁父吟。
0	0	0	0	0	0	0	0	0	0	0	1	其九,素发已垂领，故园犹未归。鸟声思磴道，柳色忆荆扉。嫩绿枝边暗，残红叶底稀。几多新乳燕，一一出巢飞。
0	0	0	0	0	0	0	0	0	0	0	1	梅花,梅花香静雪晴时，二四番风次第知。佳日从容宜小饮，故人持赠有相思。碧云仙馆三更梦，红树春山一卷诗。果是还家无限好，几年留滞在天涯。
0	0	0	0	1	0	0	0	0	0	0	0	哭鹿女,握珠入海杳难寻，痛极浑如万镞侵。覆翼六年成晓露，埋香一梦委秋衾。风翻落叶依新冢，月照归鸦认旧林。追忆膝前欢笑处，两行血泪湿罗襟。
0	0	0	0	0	0	1	0	0	0	0	1	寄元美 其一,风尘万里一萧然，病起相思到各天。忽见南山青草色，还成北海白云篇。登楼何处逢多暇，开府于今实少年。不是汉庭容汲黯，如君意气好谁怜。
0	0	0	0	0	0	0	0	0	0	0	1	采石阻风,扁舟何太阻，采石自东流。雨雪经旬暗，风涛尽日愁。心飞京国路，梦绕故乡楼。指点骑鲸处，聊为吊古留。
0	0	0	0	0	0	0	0	0	0	0	1	呈胡舍人二首 其一,东观何如双树家，丝絇归践故园沙。静知水镜中人物，香识炉烟上鬓华。尽有春风飞燕子，岂无诗兴到梅花。自怜老子归来晚，不得追随八月槎。
0	0	0	0	0	0	0	0	0	0	0	1	题太真吹笛图,日色斜明五凤楼，阿环吹笛按凉州。馀音杳逐行云去，散作开元天下愁。
0	0	0	0	0	0	0	0	0	0	0	1	送友人之淮安管饷,高牙鼓角雁飞天，估舶千帆落照悬。使者自徵沧海粟，将军辄费水衡钱。中原河患鱼龙窟，江左官租粳稻年。闻道故乡烽火急，淮南几日下楼船。
0	0	0	0	0	0	1	0	0	0	0	0	采莲曲,芳时并采曾莲舟，一段相思水缓流。憎杀回风无意绪，解侬锦缆转船头。
0	0	0	0	0	0	0	0	0	0	0	1	和高思庵,七十年来鬓已皤，挂冠神武欲如何。传家有子登龙去，高卧无人问字过。宦海风波知己少，故园松菊惬情多。人生莫惜十分饮，须信光阴一掷梭。
0	1	0	0	0	0	0	0	0	0	0	0	寄于鳞,日夕思君子，遘会何由期。山泽阻且修，念隔难克偕。未见致款曲，亮由心相知。相知不相见，悠悠使我悲。旷若怀古人，千载与我暌。古人虽云远，讵令欢爱携。愿言结兰芳，卒岁永御之。来章倘不乏，应慰长渴饥。
0	0	0	0	0	0	0	0	0	0	0	1	题南浦楼,此生何处是真归，俯仰人间念念非。雨后溪山无限好，烟中鸥鹭自由飞。只轮双桨成何事，白酒黄鸡可息机。北客上来千万恨，故乡回首夕阳微。
0	0	0	0	0	0	0	0	0	0	0	1	高唐道中,行李飞蓬外，乡心落日时。路遥怜马困，野旷觉车迟。碧草寒烟色，黄花夕露滋。千年盻子冢，独起后人思。
1	0	0	0	0	0	0	0	0	0	0	1	太行山中晓行,月落日未出，东方隐又明。云连怀庆郡，雾绕泽州城。道路淹归计，关河动客情。故乡不可见，搔首望神京。
0	0	0	0	0	0	0	0	0	0	0	1	书事,北征谈笑取关河，盟府何人策战多。扫尽烟尘归铁马，剪空荆棘出铜驼。史臣历纪平戎策，壮士遥传入塞歌。自笑书生无寸效，十年枉是枕雕戈。
0	0	0	0	0	0	0	0	0	0	0	1	江上小诗二十首 其十八 断腰,江流束素中，山势蜂腰外。岂为望乡关，秋风减衣带。
1	1	0	0	0	0	0	0	0	0	0	1	其二,岁月疲奔走，江湖信梗萍。歌惭郢里调，文谢北山铭。旅舍怜今雨，他乡望客星。迢迢孤棹远，天外数峰青。
0	0	1	1	0	0	0	0	0	0	0	1	除夕,爆竹惊残腊，冬春此夕分。且斟分岁酒，懒赋送穷文。客思愁檐雨，乡心逐海云。阳和在何处，明日问东君。
0	0	0	0	0	0	0	0	0	0	0	1	凉州词,将军血战取凉州，天宝新声塞草秋。凝碧池头陈广乐，葡萄独酌上皇愁。
0	0	0	0	0	0	0	0	0	0	0	1	其二,我醉复何言，相期在终始。削籍归故乡，我事已如此。君才世所稀，蹭蹬偶然耳。云来月无光，云去天如洗。譬剑新发硎，寒芒若秋水。骐骥历坦途，一日可千里。君达不失望，我穷不失己。他日若相逢，无忘下车礼。
0	0	0	0	0	0	0	0	0	0	0	1	见敏中初到邠宁秋日登城楼诗诗中颇多乡思因以寄和（从殿中侍御出副邠宁）,想尔到边头，萧条正值秋。二年贫御史，八月古邠州。丝管闻虽乐，风沙见亦愁。望乡心若苦，不用数登楼。
0	0	0	0	0	1	0	1	0	0	0	1	贾谊宅,少年何事到长沙，此处翻成谪宦家。地湿楚乡秋雨后，草深甲第夕阳斜。清湘东去人空吊，盛世南迁众所嗟。我亦为君长太息，懒将书剑客天涯。
1	1	0	0	0	0	0	0	0	0	0	1	其三,谩说他乡苦，他乡也自便。忘形黄阁老，得意白云篇。茗汁山中雨，垆香海外烟。出门狎邻叟，鹤嘴就衣牵。
1	0	0	0	0	0	0	0	0	0	0	1	寒涧,林间幽鸟啄枯槎，落尽寒潮一涧沙。独木桥西游子宿，酒旗斜日两三家。
0	0	0	0	0	0	1	0	0	0	0	1	听雨,日数归期似有期，故园无语说相思。芭蕉叶上三更雨，正是愁人睡觉时。
0	0	0	0	0	0	0	0	0	0	0	1	其二,送客长安道，鸣驺忽解携。关通都峤外，江入夜郎西。候馆过铜柱，公庭下锦鸡。乡心千万里，尺素为君题。
0	0	0	0	0	0	0	0	0	0	0	1	雨,半夜西亭雨，离人独启关。桑麻荒旧国，雷电照前山。细滴高槐底，繁声叠漏间。唯应孤镜里，明月长愁颜。
0	0	0	0	0	0	0	0	0	0	0	1	大风商家林待渡,波涛动我前，朔野何汪洋。行行忽迷路，欲渡川无梁。老马徘徊鸣，北风寒且僵。轻冰拆沮洳，澹日沉辉光。平生湖海游，汗漫殊未央。禦穷不有命，试以一苇杭。隔河见人家，烟火霭渔庄。苦辛脱彼岸，乐踰还故乡。问途仓卒间，夷险岂有常。明朝难逆料，聊复索酒尝。
0	0	0	0	0	0	0	0	0	0	0	1	远游 其二,神山有威凤，万里求其凰。十载未能遇，翩然归故乡。邂逅梧桐阴，锦翼同翱翔。羽毛耀文采，顾盼生辉光。竹实既云美，天运亦复昌。安能老丹穴，而不思明堂。天风吹红云，灵匹此分张。岂不念栖息，何以酬文章。一飞仪虞廷，再飞鸣岐阳。振羽还神山，比翼游扶桑。拙哉共命鸟，委曲蓬蒿旁。
0	0	0	0	0	0	0	0	0	0	0	1	哭路长吉,器业本青云，泥涂竟屈身。盖棺穷海角，还葬大江滨。子幼今无怙，家清正苦贫。传闻动归旐，西望一沾巾。
0	0	0	0	0	0	0	0	0	0	0	1	其二,岭北泉流分外忙，一声一滴断人肠。浪愁出却庐陵界，未入梅山总故乡。
0	0	0	0	0	0	0	0	0	0	0	1	竹,舟子歌残月欲低，一枝苍翠凤毛齐。几番风雨打篷夜，梦入楚云湘水西。
0	0	0	0	0	0	0	0	0	0	0	1	元夕熊子叔抑过集时谪常州①,国论何年定，乡心此夕摇。雁飞天畔驿，龙隐日南桥。谪宦恩非薄，君夷路讵遥。谁怜梁傅泪，曾洒汉文朝。
0	0	0	0	0	1	0	0	0	0	0	0	秋日村居,衰年卜宅喜山村，俗事经年不到门。疏雨与秋添索莫，远烟因晦学黄昏。倚松野叟清于鹤，偷果溪童捷似猿。莫笑吾庐太孤癖，尘嚣终胜市朝喧。
0	0	0	0	0	0	0	0	0	0	0	1	塞上五月见蝶感怀,五月塞边才见蝶，令人忽动故园情。牡丹亭馆微风暖，芳草池塘细雨晴。花底扑来歌扇小，酒边飞逐舞裙轻。蘧蘧肯作江南梦，沙漠应知负此生。
0	1	0	0	0	0	0	0	0	0	0	1	其三,天地悠悠共故乡，眼前差别亦多方。欲知道济庵前路，俱是将军旧战场。
0	0	0	0	0	0	0	0	0	0	0	1	寄内并示二儿 其一,满堂风雨烛花残，独客思归坐夜寒。遥想故园当此夕，画楼明月影团团。
0	0	0	0	0	0	0	1	0	0	0	1	上巳晚泊龟山作（元祐辛未赋）,薄暮东风不满帆，迟迟未忍去淮南。故园犹在北山北，佳节可怜三月三。兰叶自供游女佩，芸编聊对故人谈。洛桥车骑相望客，曾为吴儿几许惭。
0	0	0	0	0	0	0	0	0	0	0	1	馆娃宫①,苧罗山女入宫新，四壁黄金一笑春。步辇醉归香径月，隔江还有卧薪人。
0	0	0	0	0	0	0	0	0	0	0	1	题菊,顺流舟楫日边回，古木轩囱水际开。万里西风数行雁，送将秋色过江来。
0	0	0	0	0	0	0	0	0	0	0	1	别卢使君归故栅村,归风白马引嘶声，落日犹看楚客情。塞口竹缘空戍没，潮头沙拥慢冈成。松田且欲亲耕种，郡守何偏问姓名。东道宿程投故栅，依依渔父解相迎。
0	0	0	0	0	0	0	0	0	0	0	1	遣兴,襄邓留多日，淄青即故乡。落花萦绮席，飞燕拂雕梁。巢稳由知择，风飘未可量。履新冠已敝，上下岂无常。
0	0	0	0	0	0	0	0	0	0	0	1	云,得路直为霖济物，不然闲共鹤忘机。无端却向阳台畔，长送襄王暮雨归。
1	1	0	0	0	0	0	0	0	0	0	1	其三,策策西风吹晚凉，惊秋人共雁南翔。海山缥缈半烟雾，泽国萧条初雨霜。谁许半千论古阵，且逢重九醉他乡。莫嗟欲济无舟楫，待起鼋鼍与架梁。
0	0	0	0	0	0	0	0	0	0	0	1	游金峰寺,杜宇岭上秋声悲，金峰寺前石径微。乱山雨过晴岚滴，远树风来落叶飞。稚子跨牛行野岸，诗人下马扣林扉。白云片片东南去，故国鱼肥客未归。
0	0	0	0	0	0	0	0	0	0	0	1	道逢八十翁,八十老翁行步奔，存亡共诉断愁魂。千金歌舞随流水，六载干戈弃故园。晚灶燎衣篱竹尽，春牛换米草蓑存。情知青史无名姓，短策犹期报国恩。
0	0	0	0	0	0	0	0	0	0	0	1	游焦山因谒汉隐君祠,冥心归净域，幽赏且高歌。泉石留人处，烟霞奈尔何。诸天开福地，落日满沧波。为访焦君隐，春深长薜萝。
1	1	0	0	0	0	0	0	0	0	0	1	南康道中,夹岸人家共竹篱，剡皮屋子映涟漪。蔗田高下自村落，芋圃参差成岁时。古寺白云秋后梦，乱帆黄叶雨中诗。转因踪迹随萍梗，赢得他乡触景奇。
0	0	0	0	0	0	0	0	0	0	0	1	次韵子敬怀王子庆往吴中（王力购晋帖）,阖闾城郭填姑苏，吊古登台百感俱。秋水远随鸿影没，江云长傍客帆孤。吴时花草于今在，晋代风流绝世无。别后故人须有得，已应怀宝问归途。
0	0	0	0	0	0	0	0	0	0	0	1	雨后登眺,天末长风扫积阴，东皋吟啸豁胸襟。烟江雨足滩声壮，山郭春寒暮霭深。飞鸟投林欣有托，闲云出岫本无心。故园桐叶新逢闰，谁与题诗寄好音。
0	0	0	0	0	0	0	0	0	0	0	1	中秋与刘大会温陵因寄舍弟,相逢斗酒粤江滨，客里襟期有故人。天上几回今夜月，此生空笑百年身。且须纵醉清尊倒，漫说忧时白发新。却忆雁行同赏处，故山回首一沾巾。
0	0	0	0	0	0	0	0	0	0	0	1	其二,驱车万里向殊方，极目邛崃路渺茫。官舍烟云邻越巂，人家风土杂夷羌。绮琴曲里挑新寡，鼙鼓声中忆故乡。丙穴由来鱼不乏，八行书札莫相忘。
1	0	0	0	0	0	0	0	0	0	0	1	陪李监税饮刘园,剩栽花木闹低墙，满刻诗文榜画堂。郁李齐开枝尚弱，牡丹垂谢蕊犹香。书生野趣人间少，游子佳时客里忙。准拟灯前儿女问，得君全不负春光。
1	0	0	0	0	0	0	0	0	0	0	1	春日田园杂兴,饾饤蔬槃已竹萌，如何布谷未催耕？牧儿懒散骑牛过，游子牵连信马行。秧际窥鱼翘白鹭，花间捎蝶下黄莺。东风岁岁添新绿，独我霜髯多几茎。
0	0	0	0	0	0	0	0	0	0	0	1	望荻港,青山如画水如烟，日落空江月未圆。东望故园知不远，白云只隔秣陵天。
1	1	0	0	0	0	0	0	0	0	0	1	杜茶村见过,芦荻晚苍苍，烟岚在下方。兰舟维此际，萍迹任他乡。风浪矶前大，僧衣世外长。艰辛今夕会，江海意难忘。
0	0	0	0	0	0	0	0	0	0	0	1	清溪渡,清溪雨后碧山明，渡口泠泠绝涧声。谷鸟怯啼如汉语，岭梅零落故园情。沅陵客过无寒雁，楚国春来几日晴。万壑千溪烟瘴里，明朝何事向南征。
0	0	0	0	0	0	0	0	0	0	0	1	冬夜书事寄两省阁老,天寒渐觉雁声疏，新月微微玉漏初。海峤只宜今日去，故乡已过十年馀。发稀岂易胜玄冕，眼暗应难写谏书。阁下群公尽高思，谁能携酒访贫居。
0	0	0	0	0	0	0	0	0	0	0	1	其四,荥阳家牒世多闻，手足谁知一气分。季弟广西仍作县，先兄地下已修文。故园篱落荒秋雨，先陇松楸映夕曛。冰雪尚存书带草，青春有待续余芬。
0	0	0	0	0	0	0	0	0	0	0	1	余老乞骸而汝师大司成亦在告聊成一章问之,称疾太学师，真衰右司马。俱露乞骸章，言寻故园社。天听如许卑，方舟问吴下。桑榆我荏苒，松桂君潇洒。君以道不行，我岂行道者。所念各杜门，浊醪难独把。非繇惠德音，何以征风雅。
0	0	0	0	0	0	0	0	0	0	0	1	游佛国寺次王侍御韵,山行双耳足莺啼，春潦沾裳手自提。古刹今僧相见少，新篁旧竹长来齐。茗瓷取水妨龙毒，革履穿花得麝脐。侍御颇知吾碧眼，昨来长纸送新题。
0	1	0	0	0	0	0	0	0	0	0	1	自泽口循江堤陆行二十余里至田关复登舟即事,潜江三日住，舍舟忽遵陆。劳人故草草，安便岂吾欲。破晓雨初霁，草树霭如沐。日出烟未散，闻鸡辨茅屋。肩舆苦欹侧，舆卒杂樵牧。所欣风土佳，笑语共僮仆。宛然故乡景，娱此异乡目。
0	0	0	0	0	0	0	0	0	0	0	1	闺意,不见郎君到，但见塞鸿归。鸿归知妾意，故向楼前飞。
0	0	1	1	0	0	0	0	0	0	0	0	鹦鹉,竟日语还默，中宵栖复惊。身囚缘彩翠，心苦为分明。暮起归巢思，春多忆侣声。谁能拆笼破，从放快飞鸣。
0	0	0	0	0	0	0	0	0	0	0	1	武昌闻边报,传闻虏骑近长安，北伐朝廷已遣官。路绕居庸烽火暗，城高山海戍楼寒。一时边将当关少，六月王师出塞难。先帝恩深能养士，请缨谁为系楼兰。
0	0	0	0	0	0	0	0	0	0	0	1	重阳,插帽黄花满，供人笑口开。频年凄雨梦，此日故园杯。得酒閒须醉，吾亲健未衰。登高何处便，咫尺有城台。
1	1	0	0	0	0	0	0	0	0	0	1	雨中还家与兄夜话,作客归来水满囊，谢家生事转凄凉。紫荆树树都含雨，青鬓人人半染霜。异代狭邪逢处少，他乡山水过来忘。庭前独赖兰荃草，花气虽微较自香。
1	1	0	0	0	0	0	1	0	0	0	1	其二十,寂灭性中莫问觅，恰似他乡迷路客。东西南北总无知，祇个无知大奇特。
0	0	0	0	0	0	0	0	0	0	0	1	其二,胡风刮地起黄沙，三月长安不见花。却忆故乡风景好，樱桃初熟正还家。
0	0	0	0	0	0	0	0	0	0	0	1	其二,寒似西来不立宗，酒兵屡敌故难功。诗成染笔能忙事，勘罢糊名也自公。细雨烧灯惊节过，清尊华发与君同。故园花讯新来少，欲问平安无过鸿。
0	0	0	0	0	1	0	0	0	0	0	0	哭开孙,学步渐扶床，乘车已驾羊。虚称砌台使，不遇玉函方。杳杳天难问，茫茫夜正长。寂寥谁伴汝，萧寺闭空房。
0	0	0	0	0	0	0	0	0	0	0	1	燕然台怀古,幕府犹余画角哀，军屯争拥紫峰开。蓬蓬风自群山下，黯黯云从大漠来。万里专征谁奏续，千年遗址此登台。书生别有封侯骨，铭勒燕然枉上才。
0	0	0	0	1	1	0	1	0	0	0	1	秋日感怀,潦倒乡心此倍生，秋怀无处不伤情。那堪薄暮孤舟里，更听萧萧夜雨声！
0	0	0	0	0	1	0	0	0	0	0	0	荣大师昔从余出应天宁后为洞山古羊副庄往来称之因作小颂为寄,年来落莫卧岩谷，故人来会岩中宿。夜深灯火话西来，重悟当年庵畔竹。
1	0	0	0	1	0	0	0	0	0	0	1	旅夜 其一,月光天上来，入户清如水。游子忽思家，披衣中夜起。徙倚步回廊，乌啼夜未央。欲飞无羽翼，零泪湿衣裳。
0	0	0	0	0	0	0	0	0	0	0	1	黄村塔院归途遇雨宿舟中,山行云气满萝衣，忽向黄村失翠微。自爱良朋五湖集，不妨夜雨一蓑归。身随鸥鸟眠俱稳，歌发阳春和更稀。剩有渔灯破清晓，苍烟白露共依依。
0	0	0	0	0	0	0	1	0	0	0	0	傅贞甫枉过村居有作赋答二首 其一,亭临荒径里，家住水云边。剩有搜奇客，犹多访戴船。分题时作赋，挥麈夜谈天。一任青尊倒，都令万事捐。
0	0	0	0	0	0	0	0	0	0	0	1	次龙门琦公见寄韵二首 其一,扁舟远适越溪滨，双桨惊飞白鹭群。要趁秋江三尺水，去看山寺九峰云。西风网罟沿村集，落日钟声隔水闻。好对黄花同一醉，故园晴色晚如熏。
1	0	0	0	0	0	0	1	0	0	0	1	和岳文二公西湖韵,昆明灰出海扬尘，老去英雄白发新。宫阙崔嵬千里月，楼台牢落十年春。血流杜宇悲游子，梦断梅花忆故人。立尽断桥寒日薄，回头何处望天津。
0	0	0	0	0	0	0	0	0	0	0	1	东风,知尔新从海外来，晓窗吟坐思难裁。堪怜时复撼书幌，似报故园花欲开。
0	0	0	0	0	0	0	0	0	0	0	1	画梅题句二首 其一,故园栽得几株梅，作客天涯久未回。遥忆江南春信早，枝头料已向窗开。
0	0	0	0	0	0	0	0	0	0	0	1	润州怀古二首 其一,楚云直下大江流，铁瓮城高落木秋。宋帝南徐犹作镇，萧公北顾更名楼。江山胜迹留三国，海道烽烟动五州。见说孙卢西犯日，青燐白浪使人愁。
0	1	0	0	0	0	0	0	0	0	0	1	别苏州,浩浩姑苏民，郁郁长洲城。来惭荷宠命，去愧无能名。青紫行将吏，班白列黎氓。一时临水拜，十里随舟行。饯筵犹未收，征棹不可停。稍隔烟树色，尚闻丝竹声。怅望武丘路，沈吟浒水亭。还乡信有兴，去郡能无情。
0	0	0	0	0	1	0	0	0	0	0	0	寄姚都水秀夫,疏浚功成数十州，东南应免九重忧。奈何水部称多病，却向鹅湖访旧游。燕?暄凉凭候雁，楚江晴雨问鸣鸠。草玄闻有平生意，须及扬雄未白头。
0	0	0	0	0	0	0	0	0	0	0	1	其二,枢星光带赤城霞，山月寒随碧海槎。宥府早看宾入幕，故乡重喜客还家。晓营独跨青丝骑，夜屋重吟绛烛花。当世正须文与武，皇都不日听宣麻。
0	0	0	0	0	0	0	0	0	0	0	1	溪行寄灵舒,滩恶过金水，波声远亦闻。诗同家信发，灯向钓船分。数夜仍无月，看山半是云。又须登岸宿，回望却思君。
0	0	0	0	0	0	0	0	0	0	0	1	病中与诸友,病至真无谓，忧来不可名。花飞春日色，雁带故园声。卜筑同巢父，寻仙得广成。何当驱二竖，好向泰山行。
0	0	0	0	0	0	0	0	0	0	0	1	题赵云九大令（起鹏）锡麓归耕图四首 其一,浩然归去托微疴，自在高怀且放歌。江上莼鲈篱畔菊，故乡原胜异乡多。
0	0	0	0	0	0	0	0	0	0	0	1	游峄山还过鲁城西郭有怀中立王孙,二十年来感旧游，绿云遥见隔城楼。逢人恐识关门气，访客真成雪夜舟。鲁国山川空自赋，梁园松桂为谁秋。何时却有论文地，尊酒同销万斛愁。
1	1	0	0	0	0	0	0	0	0	0	1	愁,养生苦不早，四十更情深。亲在宁言老，愁多欲废吟。天长迷朔雁，月冷急秋砧。泪向他乡尽，将归更满襟。
0	0	0	0	0	0	0	0	0	0	0	1	归田和答吴石湖,辛苦平生报主身，不堪老病疏归频。酬恩未有涓埃补，赐允兼蒙德意新。世味已抛庄蝶梦，故园犹及乳莺春。残生畎亩无馀事，击壤康衢祝圣人。
0	0	0	0	0	0	0	0	0	0	0	1	月夜泊石牛,人静黄昏后，扁舟泊石牛。乱虫喧入夜，孤月自明秋。酒送乡心远，诗分客路忧。姮娥流素影，伴我住滩头。
0	0	0	0	0	0	0	0	0	0	0	1	苏小小像,钱唐江中涛似雪，钱唐湖头好花月。钱唐女儿苏小小，艳质清歌两奇绝。纱窗梦回春己深，黄梅雨润越罗衾。??结偏倦梳掠，袖携檀板愁萦心。冶容诲淫古所鄙，千载尚犹传画史。却忆当年桓少君，鹿车共挽归乡里。
0	0	0	0	1	0	0	0	0	0	0	0	哭五君①,一曲凄凉薤露歌，贤人眼底渐消磨。所嗟不是龙蛇岁，湖海归来涕泪多。
0	0	0	0	0	0	0	0	0	0	0	1	和韵答石门一首,病骨自惭搔白首，崇班何幸簉丹墀。掇英曾喜纫兰佩，视草重来共砚池。怅望乡关情独远，回瞻天阙步仍迟。致君尧舜今相付，我已无能答圣慈。
0	0	0	0	0	0	0	0	0	0	0	1	次张嘉父闲居,有诗可以吟，何必拟李陵。有酒可以酌，何必慕伯伦。自吟复自酌，一笑睨白云。卷舒见吾道，聚散亦世情。老我一茅屋，萧萧山下村。种瓜有馀地，吾亦安吾贫。兴来即杖屦，孤往无与朋。晨出未启户，暮归或扣门。翛然脱尘鞅，无怀与大庭。所以轩冕贵，不移丘壑心。此意谁独识，千载一渊明。渊明不复作，视此壁上琴。
0	0	0	0	0	0	0	0	0	0	0	1	金陵怀古,秦淮原接大江流，绮阁还临白鹭洲。五马旌旗曾北渡，八公草木护南州。夜寒玉漏严城雨，月满铜驼故国秋。江左繁华零落尽，几时王谢更重游。
0	0	0	0	0	0	0	1	0	0	0	1	村舍坐雨简邻翁,孤村气萧瑟，几日雨昏昏。野水乱侵岸，溪云欲到门。数家依柘影，一径积苔痕。赖有忘机客，翛然共酒尊。
0	0	0	0	0	0	0	0	0	0	0	1	其二,故园生事只衡茅，不管方兄久绝交。粝食枯椽吾易足，鹪鹩只占一枝巢。
0	0	0	0	0	0	0	0	0	0	0	1	其三,久已休官卧紫阳，故园稍复葺荒凉。虽无厦屋千间广，尚有书檠二尺长。清赏五更花过雨，珍烹十月菜经霜。客游漫惹兴亡恨，早觉归心晓夜忙。
0	1	0	0	0	1	0	0	0	0	0	1	忆昔行题友人小像,少年携手同行乐，我甫胜冠君总角。岁月悠悠去不还，眼前风景犹如昨。此日看君新画图，神情虽是颜容殊。所嗟童稚尚如此，莫怪故人成老夫。我也半生甘落魄，君亦胡为恋丘壑。高举犹怀鸿鹄心，待时且作龙蛇屈。旧事经今二十秋，披图空感昔时游。与君相见且饮酒，莫遣青铜催白头。
0	0	0	0	0	0	0	0	0	0	0	1	喜伟公侄过,咏怀思对尔，烟渚过秋鸿。蔓草是今日，竹林还古风。但令奇字满，莫恨故园空。举酒复相勉，黄金徽爨桐。
0	0	0	0	0	0	0	0	0	0	0	1	深村,深村蒲稗里，细雨草堂归。逆水河鱼上，穿云野鹤飞。朔风摇鼓角，秋色隐旌旂。累日柴门闭，平芜没钓矶。
0	0	0	0	0	0	0	0	0	0	0	1	田家杂兴,西山雨过漏斜晖，鸭乱方塘结伴归。惟有牧童偏自在，稳眠牛背入柴扉。
1	1	0	0	0	0	0	0	0	0	0	1	赠周侍御铭恩八章 其四,家还遭乱劫，弟复死他乡。归计愁空橐，浮居似野航。无梁谁渡马，有翼不如鸧。凤实如难啄，于田觅剩粱。
0	1	0	0	0	0	0	0	0	0	0	0	出顺德府西门之和顺宿福堂村,路绕龙冈迫，云依虎谷频。扬鞭争去蹀，隔水问迷津。听鸟声如故，看山色似新。孤村灯火夜，野老话酸辛。
0	0	0	0	0	0	0	0	0	0	0	1	鄂渚（一作夏口）送白舍人赴杭州,岂知鹦鹉洲边路，得见凤皇池上人。从此不同诸客礼，故乡西与郡城邻。
0	0	0	0	0	1	0	0	0	0	0	1	九月十三日夜梦绣衣康用和握手话旧觉而闻雨有感诗以寄之,宦游岁月易蹉跎，青镜流光两鬓皤。客梦不知江水远，乡心偏傍雨声多。张衡有咏唯愁在，烛武无能奈老何。为问旧游骢马客，别来谁与共鸣珂。
0	0	0	0	0	0	0	0	0	0	0	1	其三 远浦归帆,极浦一帆回，招招近岸开。倚船试相问，莫是故乡来。
0	0	0	0	0	0	0	0	0	0	0	1	师家庄闻笛,两岸蛩声切，前林笛韵清。乡心与秋思，耿耿梦难成。
0	0	0	0	0	0	0	0	0	0	0	1	次韵杨光父见赠,为善惟不足，务德莫如滋。古人行此道，名与星斗垂。是邦秃鬓翁，实乃古丑夷。区区岂云难，长者能折枝。上寻声光远，下感风俗衰。老夫强解事，曲学安所施。不见南海滨，举世谁保持。吾言那可用，乡党笑脱颐。但皆指乔木，故园今在兹。乔木诚茂美，叹息将何为。
0	0	0	0	0	0	0	0	0	0	0	1	其二,利锁名缰此幻身，故园一别五经春。而今乞得归来后，夜鹤朝猿不怨人。
0	0	0	0	0	1	0	0	0	0	0	0	风,稍有云生风便随，彭怒犹然镇堀堁。须臾云散风亦息，岂伊有意教坎坷。风则灵矣究无藉，云胡为者任其簸。三春少和今复狂，想争例事偏愁我。
0	0	0	0	0	0	0	0	0	0	0	1	咏史诗 金谷园,一自佳人坠玉楼，繁华东逐洛河流。唯馀金谷园中树，残日蝉声送客愁。
0	0	0	0	0	0	0	0	0	0	0	1	即事六首 其一,讵知烽火色，亦到海门东。九市旌旄立，千家杼轴空。渔樵新授甲，都护骤从戎。寂寞江天上，惊看一剑雄。
0	0	0	0	0	0	0	0	0	0	0	1	赋得四月清和雨乍晴,春风欲尽楝花香，海燕衔泥入射堂。微雨洒红成径路，新阴分碧到衣裳。江山对酒逢高会，樱笋行厨忆故乡。最爱夜深清影乱，一轮明月照绳床。
1	1	0	0	0	0	0	0	0	0	0	1	眼中,眼中时事益纷然，拥被寒窗夜不眠。骨肉他乡各异县，衣冠今日是何年？枯槐聚蚁无多地，秋水鸣蛙自一天。何处青山隔尘土？一庵吾欲送华颠。
0	0	0	0	0	0	0	0	0	0	0	1	九日,江边枫落菊花黄，少长登高一望乡。九日陶家虽载酒，三年楚客已沾裳。
0	1	0	0	0	0	0	0	0	0	0	1	残秋送友,早为千里别，况复是秋残。木叶怨先老，江云愁暮寒。交情如水淡，离酒泛杯宽。料想还家后，休吟行路难。
1	0	0	0	0	0	0	0	0	0	0	1	王中丞宅夜观舞胡腾（王中丞武俊也）,石国胡儿人见少，蹲舞尊前急如鸟。织成蕃帽虚顶尖，细氎胡衫双袖小。手中抛下蒲萄盏，西顾忽思乡路远。跳身转毂宝带鸣，弄脚缤纷锦靴软。四座无言皆瞪目，横笛琵琶遍头促。乱腾新毯雪朱毛，傍拂轻花下红烛。酒阑舞罢丝管绝，木槿花西见残月。
0	0	0	0	0	0	0	0	0	0	0	1	和人晚秋客思,双毂苦难留，江城又晚秋。故乡难寄讯，倦客独登楼。衰草重重恨，征鸿字字愁。渔翁却萧散，吹笛过前洲。
0	0	0	0	0	1	0	0	0	0	0	0	登狄道州超然台晚眺,岩城百雉俯临洮，古木边声作怒涛。牧马未归孤戍远，大旗曾照七星高。岭云漠漠吹惊絮，战垒荒荒没短蒿。要拟嘉州歌塞上，夜来风雨落吟毫。
0	0	0	0	0	0	0	0	1	0	0	0	始赴东山口杨柳村庄作① 其一,山中朝暮雨，溪上两三家。古岸堆榕叶，闲门扫橘花。茅茨散鸡犬，林沼涨云沙。何恨伤春事，无心恋物华。
0	0	0	0	0	0	0	0	0	0	0	1	东池①,东池久不到，摇落过秋中。万竹萧萧雨，孤荷袅袅风。遣秋诗酒在，久客岁时穷。唯有思乡梦，长随洛水东。
1	1	0	0	0	0	0	0	0	0	0	1	盱山试玻璃泉赠韩俊民,金鳌百尺势峥嵘，云影泉光结伴行。我似云飞无定所，君如泉水在山清。依人转觉他乡好，怀古谁知逝者情。后之视今今视昔，不妨高处共题名。
0	0	0	0	0	0	0	1	0	0	0	0	寄璋田家无介,逢人往往问璋田，见说辞家已一年。吟苦近知诗律细，书来惟道主人贤。西风白雁同为客，南国黄花老此禅。木叶经秋偏有色，思君题破落红笺。
0	0	0	0	0	0	0	1	0	1	0	0	江村寒食,预折杨枝插绕檐，豆糜香软麦饧甜。春衣未染新丝织，午篆犹分旧火添。小雨送花青见萼，轻雷催笋碧抽尖。不因人远伤离别，那得春愁上短髯。
0	0	0	0	0	0	0	0	0	0	0	1	归思,一疏高天听肯卑，春程日日改归期。躬如韦杜长宜曲，迹似湘山尽可疑。鶗鴂欲传何地语，辛夷偏发故园枝。朝来短发犹堪把，懒向青铜问几丝。
0	1	0	0	0	0	0	0	0	0	0	1	长安早春旅怀,轩车歌吹諠都邑，中有一人向隅立。夜深明月卷帘愁，日暮青山望乡泣。风吹新绿草芽坼，雨洒轻黄柳条湿。此生知负少年春，不展愁眉欲三十。
0	0	0	0	0	0	0	0	0	0	0	1	发衢城,晚发衢城外，中宵宿远岑。乱云迷客梦，微雨碎乡心。犬吠知村近，泉鸣觉涧深。凄凉无复寐，起坐更沉吟。
0	0	0	0	0	0	0	0	0	0	0	1	其二,百年同旅寓，大半在殊方。白发羞明镜，青山问故乡。落霞秋水阔，新雁暮天长。安得随君往，溪南访草堂。
0	0	0	0	0	0	0	0	0	0	0	1	饮马长城窟行,驱车登边隅，四牡寒风呼。云是古长城，坚永凝川涂。举首见阴山，落日悬穹庐。汉兵数饮马，秦人曾备胡。长天绝飞鸟，荒堠鸣妖狐。髑髅枕草根，恐是筑城徒。往事不暇问，吾将吊扶苏。故国岂不思，犹未平匈奴。将遵充国讣，献上金城图。功成受薄赏，拂衣归闲居。
0	0	0	0	0	0	0	0	0	0	0	1	寄龙标施秉,醉里谁堪忆故乡，春风万里共垂杨。衡阳南去无征雁，何处青山是夜郎。
1	0	0	0	0	0	0	0	0	0	0	1	其五十 逸乐,半窗明月半窗风，方寸悠然万虑空。风送氤氲来面上，月生明白入怀中。物华雅称年华好，春意偏宜人意浓。游子不知花是我，刚寻花外问诗翁。
0	0	0	0	0	0	0	0	0	0	0	1	送顾非熊秀才归丹阳,江城柳色海门烟，欲到茅山始下船。知道君家当瀑布，菖蒲潭在草堂前。
1	0	0	0	0	0	0	0	0	0	0	1	望云树,游子辞亲下江去，东游直到海边住。水路迢遥难寄书，空望白云知母处。骆驼桥下贾舡稀，吴缗日日得归迟。举头见云低头坐，此意傍人那得知。焚香再拜云中君，愿留阿母待儿身。
0	0	0	0	0	0	0	0	0	0	0	1	寄张国录孟兼,昔别意何长，重来岁华改。沉忧谁与娱，怀人邈江海。褰衣涉汀洲，秋风被兰茝。日夕零露繁，芳馨为谁采。嘉会谅难并，良辰讵容待。思君如明月，夜夜望光彩。
1	0	0	0	0	0	0	0	0	0	0	1	其三,白苧鸦头袜，红绫锦靿靴。玉阶零露冷，差折凤仙花。去去荡游子，秋深不念家。
0	0	0	0	0	1	0	0	0	0	0	1	次陈一鹗韵,大道若坦涂，践履何早晚。榛荆蔽不扫，日夜劳勤垦。圣门一以披，即日到堂阃。但办不已心，此道谁云远。譬如积水陂，万顷才一建。胡为不勇决，长年成连蹇。百事皆已馀，一心正吾本。人欲如火聚，急避勿缱绻。超然领斯会，故乡今已返。嗟我困不学，终日徒衮衮。羡子有渊源，浚治令深稳。斯文付诸公，容我老息偃。
0	0	0	0	0	0	1	0	0	0	0	1	秋夜,虫鸣秋夜永，木落众山秋。客馆一窗月，故乡千里愁。不才深自省，何术为身谋。慈母遥相忆，应添雪满头。
0	0	0	0	0	0	0	0	0	0	0	1	其四,扬子桥边月满城，乡心渺渺大堤横。长干估客今多少，共听襄阳曲里声。
0	0	0	0	0	0	0	0	0	0	0	1	元日雨中与乡友朱瑛留盛秀才馆,梅柳共缤纷，京华又见春。还持新岁酒，相劝故乡人。晓雨妨来客，寥郊绝去轮。缘知佳节在，不敢泪沾巾。
1	0	0	0	0	0	0	0	0	0	0	1	寄赠,莫向南枝问旧栖，花开如笑复如啼。空怜夜月刀环梦，犹记东风桃李蹊。游子赠无青王案，佳人歌有白铜鞮。殷勤为念章台草，几度春郊散马蹄。
0	0	0	0	0	0	0	0	0	0	0	1	考满舟经十八滩,种就河阳花县春，此行考绩觐枫宸。三千里外思乡客，十八滩头游宦人。直节文山真大老，远归儋耳旧词臣。二公昔日曾经处，苔石斑斑篆刻新。
0	0	0	0	1	0	0	0	0	0	0	0	哭赵成德,鹤怅东岩夜，声悲不可闻。有图留水月，无句管烟云。身后空传稿，生前事作坟。忍思携手日，溅泪漫纷纷。
0	0	0	0	0	0	0	0	0	0	0	1	庭槐,南方饶竹树，唯有青槐稀。十种七八死，纵活亦支离。何此郡庭下，一株独华滋。蒙蒙碧烟叶，袅袅黄花枝。我家渭水上，此树荫前墀。忽向天涯见，忆在故园时。人生有情感，遇物牵所思。树木犹复尔，况见旧亲知。
0	0	0	0	0	0	0	0	0	0	0	1	其四,稚子盈门岂渥洼，故园松菊自成家。抽书夙好初盈几，摘藕方鲜旦及瓜。借问芙蓉开几树，不知丹桂剩馀花。江南数月多风雨，碧玉琅玕未可誇。
0	0	0	0	0	0	0	0	0	0	0	1	发严州公署,到日秾花照牖红，出门新绿满芳丛。韶光不驻随流水，勋业无端落片风。谁使青春长作客，自怜玄鬓已成翁。故园桃李遥相笑，回首苍苍暮照中。
0	0	0	0	0	0	0	0	0	0	0	1	寄怀云珠五姊,薰风别后又飞霜，一度思量一断肠。只道相逢秋月白，那堪空对菊花黄。纵多儿女添新爱，何似茱萸插故乡。况复高堂思念甚，倚门终日盼归航。
1	0	0	0	0	0	0	0	0	0	0	1	其二,巳叹元经返墨池，复愁国史奉严祠。离乡游子归仍晚，独对东风惜鬓丝。
1	1	0	0	0	0	0	0	0	0	0	1	其三,千里折冲樽俎下，使君不说赤灵符。他乡知己谁能并，切玉须倾酒百壶。
0	0	0	0	0	0	0	0	0	0	0	1	江上赠郭第欧大任,元年飞雪度维扬，此日秋风复故乡。总为郭君纡綵缆，况逢欧冶说干将。回看京口孤城转，坐拥江流万里长。以尔相从诸子后，新知得似丈人狂。
0	1	0	0	0	0	0	0	0	0	0	0	咏雪,北风吹朔雪，楚塞亦凝寒。天地浮云满，江湖行路难。醉宜乘马出，高爱倚楼看。会是丰年候，居人意似宽。
0	0	0	0	0	0	0	0	0	0	0	1	王山二绝 其一,怀玉山前黄叶深，远天烽火上人心。不知何处歌都护，拍断尊前梁父吟。
0	1	1	1	0	0	0	0	0	0	0	0	咏老马,百战余生脱锦鞯，丰棱瘦骨画难传。霜啼夜识边城路，苑草春嘶塞漠烟。每向秋风惊鼓角，曾经落日挽幽燕。幸逢矍铄将军健，肯使悲鸣枥下拴。
0	0	0	0	0	0	0	0	0	0	0	1	咏史四首 其一,亡秦三户大王风，竖子无端误乃公。自昔域中无姓字，于今林下有英雄。牧羊楚帝原无赖，烹狗齐王岂善终。万里归元谁最惨，北胡南越两途穷。
0	0	0	0	0	0	0	0	0	0	0	1	寄习思敬,深冬残雪夜，醉卧玉山楼。风劲银筝响，花垂绛烛流。连床无客梦，中酒失乡愁。岁月如流水，凭高忆旧游。
1	0	0	0	0	0	0	0	0	0	0	1	至省城,三山佳态及春荣，万里归来眼倍明。逆旅惊传游子至，缘郊喜见故人迎。晴云犹似岷中色，昼浪还疑峡里声。扰扰风尘缘未断，更从渔父问南征。
0	0	0	0	0	0	0	0	0	0	0	1	归自南村,归骑成新句，禅关访旧踪。断碑青藓合，画壁暗尘封。叶尽山容瘦，云寒雪意浓。马蹄残日里，缥缈听清钟。
0	0	0	0	0	0	0	0	0	0	0	1	六月,南塘之水水西头，最爱田庐野意幽。浮世百年如昨梦，殊方六月似深秋。酒醒林下闻啼鸟，老去山中学饭牛。疏懒已无轩冕想，故园归去复何求。
0	1	0	0	0	0	0	0	0	0	0	1	柳絮,非花还似落花飞，飘泊天涯竟不归。远道绵绵愁荡子，游丝剪剪上春衣。离亭藉草重裀软，小雨沾泥积翠微。轻薄才人争比拟，谢娘风调见应稀。
1	0	0	0	0	0	0	0	0	0	0	1	其二,万里飞轮去，行装万卷诗。浮云游子志，新月女郎眉。琴剑壮行色，关山结故知。鸳鸯生并命，风雨不相离。
0	0	1	1	0	0	0	0	0	0	0	1	赋得何处难忘酒 其一,何处难忘酒，凄凄客卧情。故园心事集，孤榻旅魂惊。叶落秋声减，钟摇夜漏平。此时无一盏，何以到馀更。
0	0	0	0	0	0	0	0	0	0	0	1	题双燕图寄表弟陈安行,君家唫溪北，我家郡城西。君家梁间燕，我家梁间栖。我从出镇来，寒暑又三变。不见故乡春，惟见故乡燕。挈家吉城边，寓家汴河湄。燕识主人心，相随不相离。念君千里隔，见君几时得。欲令燕衔书，飞归到君侧。君能弗吾弃，为理白云庄。愿言共君老，看燕双飞翔。
0	0	0	0	0	0	0	0	1	0	0	1	四月十六夜东山与台客话月,万事应教付酒杯，眼看云合又云开。中天月色雨馀好，大海潮声风送来。人物祗今思故国，江山从古属雄才。飘零剩有乡心在，夜半骑鲸梦渡台。
1	0	0	0	0	1	0	0	0	0	0	0	哭故相王文恪公二首 其一,才锡元圭告禹功，公归遵渚咏飞鸿。休休岂屑争他技，蹇蹇俄惊失匪躬。下马有坟悲董相，只鸡无路奠桥公。伤心知己千行泪，洒向平沙大幕风！
0	0	0	0	0	0	0	0	0	0	0	1	萤,微虫禀质有清光，踪迹难令暗室藏。车胤死来人堕学，秋庭终夜恣飞翔。
1	1	0	0	0	0	0	0	0	0	0	1	九月七日汪维义宅对菊,他乡七日酒，应为菊花催。疏鬓风前帽，羁怀江上台。秋光寒拂槛，霞色暝侵杯。摇落易为感，酣歌日几回。
0	0	0	0	0	0	0	0	0	0	0	1	南安归作,一官去作南安守，六载归来东海翁。塑像建祠民俗厚，登科致仕圣恩浓。故园禾黍无新业，诸子诗书有祖风。独对孟光林下醉，交游何处更相逢。
1	0	0	0	0	0	0	0	0	0	0	1	高大使吴淞归兴图,枫落吴江白雁飞，天涯游子正思归。香消夜月青绫被，凉入秋风白渼衣。江浦蒹葭含宿雨，驿亭杨柳带斜晖。分明记得西湖上，载酒兰舟近翠微。
1	1	0	0	0	0	0	0	0	0	0	1	归,束带还骑马，东西却渡船。林中才有地，峡外绝无天。虚白高人静，喧卑俗累牵。他乡悦迟暮，不敢废诗篇。
1	0	0	0	0	0	0	0	0	0	0	1	次韵答文访□呈季丞,六载饥驱雪打头，故乡乱讯入羁愁。便违叔度易生吝，未信杜康能解忧。世事危于军背水，客心忙似壑藏舟。异时瀛海编诗话，一集荆溪旧唱酬。
0	0	0	0	0	0	0	0	0	0	0	1	自叹,须鬓成丝日日新，酡颜驻得片时春。一官空守难忘老，半奉虽邀不救贫。门冷终朝檐噪雀，堂开累月篆封尘。故乡亲友休相笑，自古儒冠多误身。
0	0	0	0	0	0	0	0	0	0	0	1	剑阁秋阴图,分野秦封尽，山川蜀国雄。堑江流地底，剑阁起天中。栈险崖频转，萝深月不通。飞扬惭白帝，开辟忆蚕丛。气候三秋异，猿声众壑同。栋云常碍日，岩树递呼风。客路随飞鸟，乡心挂落枫。兹非旷达士，应此泣途穷。
0	0	0	0	0	0	0	0	0	0	0	1	番湖舟中,番君湖上雨晴天，水气冥冥生白烟。贺老无人惟酒舫，中郎有女识琴弦。故园桃李春如海，远道风波夜似年。笑指洪都无百里，今宵须并木兰船。
0	0	0	0	0	0	0	0	0	0	0	1	登无诸钓龙台怀古,高台远枕大江流，江上云屏宿霭收。才子挥毫春作赋，商人醉酒晚移舟。空潭龙去山河改，古殿云寒剑戟愁。莫向此中多感慨，汉家陵树已千秋。
0	1	0	0	0	0	0	0	0	0	0	1	广陵春日忆池阳有寄,烟水濛濛接板桥，数年经历驻征桡。醉凭危槛波千顷，愁倚长亭柳万条。别后故人冠獬豸，病来知己赏鹪鹩。清流夹宅千家住，会向闲乘一信潮。
0	0	0	0	1	1	0	0	0	0	0	1	哭长清李处士,先生德学巳经年，此日人传地下仙。细草春风虚讲席，孤灯夜雨罢吟毡。门传通德推前辈，家有藏书启后贤。惆怅诸生齐洒泪，太玄坟舍在寒烟。
0	0	0	0	0	0	0	0	0	0	0	1	瀑布,曾闻拟海立，今信有泉飞。绝壁风霆斗，青霄烟雨霏。光寒秋客袂，雪濑宕渔矶。晚渡石桥去，真同雁荡归。
0	0	0	0	1	1	0	0	0	0	0	1	其二,古殿山花丛百围，故园曾见色依依。凌寒强比松筠秀，吐艳空惊岁月非。冰雪纷纭真性在，根株老大众园希。山中草木谁携种，潦倒尘埃不复归。
0	0	0	0	0	0	0	1	0	0	0	1	夜泊海珠寺,野寺钟声接五羊，扁舟晚泊近僧堂。天空海阔孤鸿夜，烟暝猿啼几树霜。渔火乍明山月坠，征旗低拂海云长。飘蓬岁晚犹为客，何事天涯望故乡。
0	0	1	0	0	0	0	0	0	0	0	1	采芑作用陈简斋村西买山药韵,晓起向射厅，偶试登山脚。鹤边送遥青，纷披足花药。芑从故乡移，生意恐小却。孰知春风吹，新苗映丛薄。采采念雅诗，清露衣上落。我今困尘鞅，如鸟双翅缚。野饭偕村农，几时践夙约。芳岁委江涛，搔头听姑恶。
0	0	0	0	0	0	0	1	0	0	0	1	卧病县斋,驱役犹堪松竹林，病来偏动故园心。鸟啼短榻客初起，云暗空斋山欲阴。未鍊丹砂惭墨绶，聊歌白雪寄瑶琴。东风走马长安道，芳草于今深又深。
0	0	1	1	0	0	0	0	0	0	0	1	其三,搔首涉峰顶，江山一碧浮。凄凉今夜月，萧瑟故园秋。鹤唳惊残梦，猿啼起暮愁。丹砂如可觅，还伴葛仙游。
0	0	0	0	0	0	0	0	0	0	0	1	和三乡诗,南北千山与万山，轩车谁不思乡关。独留芳翰悲前迹，陌上恐伤桃李颜。
0	0	0	0	0	0	0	0	0	0	0	1	自金山夜汎江入京口怀徐蘋村侍郎维扬,妙高峰下泊，暝色久沿洄。艇进中流去，潮连夜雨来。南徐行渐远，北固首重回。芳草天涯路，还思东阁梅。
0	0	0	0	0	0	0	0	0	0	0	1	寄叶道卿,恳乞东南节，贪荣綵绣衣。禁中严助往，江上子牟归。并觉秋莼美，时惊夜鹤飞。遥知具鸡黍，日与故人挥。
0	0	0	0	0	0	0	0	0	0	0	1	其二,蓬莱高阁出风尘，万里犹存报国身。贫去祇应怜燕雀，功成宁复问麒麟。将军老计堪全胜，保相深恩是近臣。法网重伤文吏议，可堪烽火照三秦。
0	0	0	0	0	0	0	0	0	0	0	1	送马将军出塞,羽书飞万里，不分听胡笳。独有黄须将，先驰白鼻騧。鹿塞连烽堠，龙庭乱雪花。封侯归日早，破镜莫思家。
0	0	0	0	0	0	1	0	0	0	0	1	春日同诸年友故汉王府宴集,故园亭榭郁参差，暇日亲朋尽在兹。早属风光为地主，兼多水竹弄幽姿。侵阶藉草衔杯满，夹路垂杨去马迟。勿谓樽空又分手，他年相望足相思。
0	0	0	0	0	0	0	0	0	0	0	1	松,倚空高槛冷无尘，往事闲徵梦欲分。翠色本宜霜后见，寒声偏向月中闻。啼猿想带苍山雨，归鹤应和紫府云。莫向东园竞桃李，春光还是不容君。
0	0	0	0	0	0	0	0	0	0	0	1	长门怨,闻道昭阳宴，嚬蛾落叶中。清歌逐寒月，遥夜入深宫。
0	0	1	1	0	0	1	0	0	0	0	1	闺情 其一,千回万转梦难成，万遍千回梦里惊。总为相思愁不寐，纵然愁寐忽天明。
0	1	0	0	0	0	0	0	0	0	0	0	涿州楼桑村先主庙,先主君臣并材杰，天倾炎汉苦须扶。曹瞒力尽才分国，葛亮谋成竟托孤。道路只今通陇蜀，山河无复限荆吴。行人为指楼桑庙，肠断西风散白乌。
0	0	0	0	0	0	0	0	0	0	0	1	题颐道堂诗集卷首,种花还得傍门墙，满县春风忆故乡。埭驾一桥同召伯，水通两邑胜河阳。拊灾似我昔巡浙，奉讳如君今去扬。江北部民留不住，门前桃李即甘棠。
0	0	0	0	0	0	0	0	0	0	0	1	古意,五原烽火夜犹惊，莫道王威不在兵。但使将军屯细柳，何须年少请长缨。
0	0	0	0	0	0	0	0	0	0	0	1	春闺怨,莲花烛短宵沉沉，照见东家桃杏林。画梁影入燕夜语，寂寞东风愁正深。罗帷不闭鸭香煖，新欢直道春宵短。宁知冷枕漏偏繁，啼痕滴著罗?满。窗前花丛宿双蝶，人生莫逢离与别。
0	0	0	0	1	0	0	0	0	0	0	1	忆常熟,故乡奇胜甲天下，拳石撮土无痴顽。南寻丘壑不如意，益思吴越深长叹。近时边瘴皆乐土，一念家山清泪潸。自嗟衰病筋力软，当前峰壑愁跻攀。山灵笑我不深入，空抱琐骨呜珊珊。
0	0	0	0	0	0	0	0	0	0	0	1	忧患中寄友 其一,金屋晓寒龙砚湿，玉阶春暖燕泥融。如何一夜思乡梦，只在文山字水东。
0	0	0	0	0	0	0	0	0	0	0	1	雪,莽莽黄云起，凄凄素雪浮。堂深偏近烛，院迥不依楼。喜见漫天舞，愁看向日流。更将三白兆，一慰老农忧。
1	0	0	0	0	0	0	0	0	0	0	1	凌歊晚眺,故乡南望几时回，落日登临眼自开。倚杖独看飞鸟去，开窗忽拥大江来。伤心不见姑溪老，抱病聊寻宋武台。岁晚无人吊遗迹，壁间诗在半灰埃。
0	0	0	0	0	0	0	0	0	0	0	1	通远驿（去柴桑近。此处多虎。）,驿路烟岚虎豹含，微官真愧远游身。谁怜三万六千日，半作东西南北人。芳草故随行客马，啼莺犹似故园春。门前五柳堪招隐，回首柴桑独怆神。
0	0	0	0	0	0	0	0	0	0	0	1	次韵怀谭讷夫,吴山岩岩界空碧，湖水春深好颜色。芳草连天百鸟飞，独怜王孙归未得。骥垂两耳愁空山，驽骀高居十二闲。黄鹄一去不顾返，肯与鸡鹜留人寰。落花冥冥闇南浦，山水清晖浩无主。先生岂不怀故都，举世溷浊何须数。渚有兰兮江有蓠，我思君兮来何时。一春两度梦中见，是耶非耶空尔思。
0	0	0	0	0	0	0	0	0	0	0	1	孟山草堂用陶公归田园居韵,历年三十强，未尝离故山。故山富泉石，愿此终岁年。白屋间绿树，闭门临深渊。开荒趁墙脚，累壤为小园。芸艺有余暇，悠然坐花间。意与静禽会，冥悟太古前。举首望白日，遥空霏紫烟。回视草堂暮，云压南山颠。缓步闭荆户，一心清且闲。挑灯对南华，高歌殊晏然。
0	0	0	0	0	0	0	0	0	0	0	1	其六,陆宝山浮万木巅，苍藤茆屋锁寒烟。千年古迹藏灵气，百道飞虹落涧泉。往事消磨残梦里，乡心摇荡五湖前。生平故旧多星散，怅望音尘各一天。
0	0	0	0	0	0	0	0	0	0	0	1	游九锁山① 龙洞,云湿林腥隐石扉，不知何代有龙归。却疑此洞元无底，下挟沧溟作雨飞。
1	1	0	0	0	0	0	0	0	0	0	1	浣溪沙,曾识卢家玳瑁梁，觅巢新燕屡回翔。不堪重问郁金堂。今雨相看非旧雨，故乡罕乐况他乡。人间何地著疏狂。
1	0	0	0	0	0	1	0	0	0	0	1	次韵刘润之岁暮见怀,江曲横烟远树底，衡门榛草晚萋萋。美人明月劳相忆，游子浮云梦不迷。桂水舟航天堑北，松州车马雪峰西。愁来拟对公荣酒，醉里放歌严氏溪。
0	0	0	0	0	0	0	0	1	0	0	0	送刘思复南河从军,七千里别宁无恨，且贵从军乐事多。不驻节旄先候发，偶逢山寺亦难过。蛮人独放畬田火，海兽群游落日波。远作受恩身不易，莫抛书剑近笙歌。
0	0	0	0	0	1	0	0	0	0	0	0	贾谊,贾生未免孝文疑，自古功名叹数奇。逐得洛阳年少去，白头绛灌亦何为。
0	0	0	0	0	0	1	0	0	0	0	1	有怀雄伯即次其和赵韵臣韵,秋心动瑶瑟，江上早寒多。昨见只如此，相思今若何。高天虚雁足，远道唱骊歌。无限怀人意，凉云带晓河。
0	0	0	0	0	0	0	0	0	0	0	1	其六,朱家大侠报恩长，寒谷谈兵夏有霜。洪泽投鞭威尚赫，白沙裹革骨犹香。丹烬蜕羽遗经卷，黑塞归魂指故乡。苦忆春郊偕纵马，山阳残笛听凄凉。
0	0	0	0	0	0	0	0	0	0	0	1	重阳日示舍弟（时在吴门）,多少乡心入酒杯，野塘今日菊花开。新霜何处雁初下，故国穷秋首正回。渐老向人空感激，一生驱马傍尘埃。侯门无路提携尔，虚共扁舟万里来。
0	0	0	0	0	0	0	0	0	0	0	1	浙江小矶春日,客里无人共一杯，故园桃李为谁开。春潮不管天涯恨，更捲西兴暮雨来。
0	1	0	0	0	0	0	0	0	0	0	1	重午日道中,辽阳道上见端阳，异乡景物思故乡。漫将艾叶插乌帽，岂有菖蒲浮玉觞。小雨暗空林麓黑，飞沙涨川衣袖黄。此行已觉厌驰骤，安得鼓棹歌沧浪。
0	1	0	0	0	0	0	0	0	0	0	1	杂感 其一,烂漫年华烂漫愁，春光春水两悠悠。卷施有叶心先断，杜宇无声血已流。叹逝陆机同阅世，思家王粲独登楼。此乡信美非吾土，冷落胥江一钓舟。
0	1	0	0	0	0	1	0	0	0	0	1	其三,毛甡北走大河滨，邻女三年尚盻臣。不是故园相忆苦，为谁肠断息夫人。
0	0	0	0	0	0	0	0	0	0	0	1	其三,故园梦蝶记遗踪，祗与南城隔一重。孤岛今非畿内地，瀛洲古是海中峰。人间小劫魂无鹤，地下埋冤种有龙。儿女不知兴废事，山歌野哭尽情浓！
0	1	0	0	0	0	0	0	0	0	0	1	陇头水,陇坂去何长，陇水复汤汤。咽处堪啼泪，流时更断肠。三秋边草白，万里戍云黄。辛苦交河使，西来忆故乡。
0	0	0	0	0	0	0	0	0	0	0	1	怀何士信谪西河,全家离故乡，万里谪穷荒。草木疏边境，牛羊绕帐房。风声连雨雪，汉语杂氐羌。远念平生友，行吟泪数行。
0	0	0	0	0	1	0	1	0	0	0	0	留别岐州翟千户,岐侯拔剑舞清宵，秋满樊川万木凋。老去自吹秦觱篥，西征曾比汉嫖姚。玉关许割桓伊郡，宣室难容贾谊朝。莫遣音书太寥落，世情人事正萧条。
0	0	0	0	0	0	0	0	0	0	0	1	赠霍职方佥宪桂林（在毗庐阁赋）,燕郊木叶下，大漠氛埃灭。空门一樽酒，远送万里别。远别欲何之，桂岭炎荒绝。之子吾粤才，高视信雄杰。赐环蒙主恩，推毂冠朝列。玄成有世绪，嫖姚袭芳烈。肮脏多父风，倜傥见臣节。明当历长途，绝足任驰轶。暂违司马署，肃秉宪台臬。高议自风采，奇勋待明哲。执手念当乖，临岐怅劳结。何以慰相望，铜柱表巀嶭。
0	0	0	0	0	0	0	0	0	0	0	1	咏蝉,秋来雨多凉气深，寂寞寒蝉愁暮阴。幸值开晴方听汝，不缘清切转关心。故逾丛棘沾沾入，却倚高槐细细吟。曹赋仅能推感激，骆诗徒亦拟同音。
0	1	0	0	0	0	0	0	0	0	0	0	村居卧病三首 其一,戚戚抱羸病，悠悠度朝暮。夏木才结阴，秋兰已含露。前日巢中卵，化作雏飞去。昨日穴中虫，蜕为蝉上树。四时未尝歇，一物不暂住。唯有病客心，沈然独如故。
1	0	0	0	0	0	0	0	0	0	0	1	春深兰陵舟中遇雪二首 其一,兰陵一棹雨如丝，三月还如腊月时。积雪几曾杨柳惯，深寒从未杏花知。苍烟遥望春申浦，芳草难寻泰伯祠。天意不从游子惜，可怜消息误南枝。
1	1	0	0	0	0	0	0	0	0	0	1	故衣（原注：明思亲之意。）,箧中出故衣，络纬声四壁。昔年慈母线，一一手所历。眷眷游子心，恻恻虚堂夕。逝水不返流，孤云杳无迹。空令揽衣人，一线泪一滴。衣弊柰有时，母恩无穷期。终怜寸草心，何以报春晖。朝寒纵砭骨，念此不忍披。且复返所藏，永寄霜露思。
0	0	0	0	0	0	1	0	0	0	0	1	杨村驿逢朱可大谪汝州,天涯何意复追欢，把袂苍茫别更难。传舍共怜迁客去，路人犹作近臣看。孤村浊酒临河醉，五月征帆带雨寒。汝洛相思千里外，书来不用叹南冠。
0	0	0	0	0	0	0	0	0	0	0	1	颍上得鲤鱼为脍怀馀姚谢师厚,青蓑潭上老，赪尾网中鱼。买作秋盘脍，还思远客书。越齑橙熟久，楚饭稻舂初。虽去故乡远，不嫌为馔疏。
0	0	0	0	0	0	0	0	0	0	0	1	赈饥篇赠程守 其一,楚有循良守，流民萃一方。薪蒸温病骨，菽粟饫饥肠。永欲充编户，无心忆故乡。恩深何以报，惟有一炉香。
0	0	0	0	0	0	0	0	0	0	0	1	游山归途口占,山固飞黄叶，回途秋洒然。禽声留落日，驴背稳衰年。寒瀑缨林谷，晴溪镜水天。何人吹铁笛，随我过前川。
0	0	0	0	0	0	0	0	0	0	0	1	次韵邱簿对碧轩,淡烟晴景鸟关关，香净茶甘宴坐间。竹碧便宜终日对，僧清输与一生闲。此时薄宦经行地，万里思乡梦处山。心寄飞鸿在云眇，数声零落下沧湾。
1	0	0	0	0	0	0	0	0	0	0	0	宫怨,绿满南园桑叶肥，风光欲尽柳花飞。妾生不及吴蚕死，留得春丝上衮衣。
1	1	0	0	1	0	0	0	0	1	0	1	永思堂,茫茫宇宙内，荡荡成古今。凄凄霜露繁，恻恻游子心。终天何漫漫，长夜竟沉沉。庭闱不复趋，宰木风满林。林中有啼鸟，呜呜吐哀音。感兹物性微，我怀良不禁。入室若有见，焄蒿或来临。区区抱遗体，戚戚幽怨深。嗟余念弗髦，多难早见侵。为君赋永思，潸然泪盈襟。
0	0	0	0	0	0	0	0	0	0	0	1	其一百三十二,让叶劳薪插户前，人人都道是新年。故乡正作消寒会，兽炭红炉一九天。
0	0	0	0	0	0	0	0	0	0	0	1	再和答天游,眼中寒雾似飞埃，半着兰苕半着苔。病骨每宜冬日暖，绿樽须傍白云开。步纡草际群蛙寂，坐久花前一雁来。谁慰故园迟暮思，冲襟长得对东莱。
0	0	0	0	0	0	0	0	0	0	0	1	其三,客程芳草绿无涯，敲断闺中白玉钗。鸟带斜阳归去疾，山含夕爽望来佳。乡心每觉因愁动，懒性偏宜与静偕。携得家童能说鬼，为渠时复一开怀。
0	0	0	0	0	0	0	0	0	0	0	1	经岳武穆祠,翠柏红垣见葆祠，羔豚命祭复过之。两言臣则师千古，百战兵威震一时。道济长城谁自坏，临安一木幸犹支。故乡俎豆夫何恨，恨是金牌太促期。
1	0	0	0	0	0	0	0	0	0	0	1	抵京口,欲去难言去，来归未得归。暂停江上棹，一采故山薇。霜露高堂冷，松楸墓木非。临行叹游子，梦里想春晖。
1	0	0	0	0	0	0	0	0	0	0	1	赠游士艾介翁,三江怀故国，七泽吊孤臣。有客诗招隐，何心赋问钧。明时无弃士，晚节少全人。游子归何日，农工已及春。
0	0	0	0	0	0	0	0	0	0	0	1	雩都舟中作,宦辙年来已倦游，风烟徒起望乡愁。玉堂天上无青眼，案牍丛中欲白头。贡水涨平新雨过，雩山木落晓风飕。纪行欲藉诗人句，安得当时赵倚楼。
0	1	0	0	0	0	0	0	0	0	0	1	和资守许泽翁见寄（次韵）,十年为别只逡巡，喜见来篇墨色新。且解征鞍同一醉，异乡难遇故乡人。
0	0	0	0	0	0	0	0	0	0	0	1	白马篇,谁家冶游子，捐躯事戎行。白马黄金羁，驱驰赴朔方。兜鍪既焜耀，宝剑生光芒。良弓悬韎韐，激矢藏缥囊。仰天射凫雁，俯身射豺狼。膂力已绝世，捷黠谁能当。边风方惨冽，壮士临风僵。跃马入重围，生擒左贤王。丈夫思报国，安肯思故乡。裹尸诚所愿，毋然悲死伤。
1	1	0	0	0	0	0	0	0	0	0	1	杂诗,北风何凛烈，落叶离本根。山川改气候，黯淡无朝昏。室人戒裳衣，中庖具盘飧。闻君将远行，哽咽未能言。道路多修阻，何日当回辕。他乡各异俗，谁与共寒暄。知音不可遇，世态难具论。山中有藜藿，可以乐衡门。
0	0	0	0	0	0	0	0	0	0	0	1	除夕,除夕亲帏远，天街露气清。谁家今夜酒，不动故乡情。脱手成畴昔，间关怀友生。巡檐看北斗，迢递接秦城。
0	0	0	0	0	0	0	1	0	0	0	1	赠王主事如上都,天官幕府盛诸卿，又从皇舆赴上京。邂逅同为远道客，比邻犹有故乡情。秋风响近弹琴峡，夜月悬当直斗城。须记今年上马日，菖蒲杯里试长生。
0	0	0	0	0	0	0	0	0	0	0	1	赠琉球典簿程氏赐归番易,冠带趋朝沐宠光，曾将声教化夷王。扶桑东际非吾土，彭蠡西流是故乡。白首还家江上骑，青山独对雪边房。悬知陆贾风流在，不羡裴家绿野堂。
0	0	0	0	0	0	0	0	0	0	0	1	捍门山,扬子江头舟楫回，海门山对润州开。故乡归去六千里，先入捍门山里来。
0	1	0	0	0	0	0	0	0	0	0	1	姑苏怀古 其一,阖闾兴霸日，繁盛复风流。歌舞一场梦，烟波千古愁。樵人归野径，渔笛起扁舟。触目牵伤感，将行又驻留。
0	0	0	0	0	0	0	0	0	0	0	1	其二,枝枝存绿缛，颗颗结峥嵘。月地看无隙，风窗撼有声。采山通远梦，誉树感嘉名。忽忆江梅发，乡心亦暗惊。
0	0	0	0	0	0	0	0	0	0	0	1	游天禧寺,梵王宫在帝城南，一锡秋飞入翠岚。出寺已过潮十八，到京还近月初三。祗园地布金沙满，香积厨分玉露甘。若见黄花潭般若，凭归传语老瞿昙。
0	0	0	0	0	0	1	0	0	0	0	0	村居,疏疏梅雨橘花香，寂寂桐阴研席凉。怪底林间金弹子，枇杷都熟不知尝。
0	0	0	0	0	0	0	0	0	0	0	1	其三,玉关秋信早，未雪授征衣。王者应无敌，胡尘不敢飞。三河兵气盛，五道羽书稀。日晚笳声发，将军射猎归。
0	0	0	0	0	0	0	0	0	0	0	1	登金陵观音山,江阁凭虚似幻成，绿崖苍壁有人行。波晴日抱鼋鼍窟，天险山围睥睨城。万里涛泷争赴海，八?琛帛尽朝京。谁能数到层轩坐，临水看云失宦情。
1	1	0	0	0	0	0	0	0	0	0	1	其二,北窗睡起复西窗，心事悠悠付枕囊。日静无人惊燕雀，野青随意卧牛羊。愁中故自伤游子，别后还应忆漫郎。万里梅边寻斗米，夫君身世亦遑遑。
0	1	0	0	0	0	0	0	0	0	0	1	其二,岁晏百忧集，击节发商歌。商歌未终调，泪下如悬河。故乡渺何许，北斗高嵯峨。有家不可归，无家将奈何。
1	0	0	0	0	0	0	0	0	0	0	1	秋夜独坐有怀三弟伟,凉云漠漠作清阴，静听閒庭众籁吟。落叶打窗秋渐老，疏钟敲梦漏初深。燕台夜雪三年别，闽海西风万里心。为嘱冥鸿劳寄语，有人天末望乡音。
0	0	0	0	0	0	0	0	0	0	0	1	吕城病归,挂席西风桂桨轻，扁舟又次吕蒙城。身如枯叶方愁落，心似残潮未肯平。宿雨河桥横酒旆，晚烟村店聚鸡声。故园归去无多路，每念劳劳重怆情。
0	0	0	0	0	0	0	1	0	0	0	1	秋夜闻角,一声孤角起边头，月照关山万里愁。何事并州今夜客，听来翻忆故园愁。
0	0	0	0	0	0	0	0	0	0	0	1	宜章行台邑宰陈前峰宴饮述谢,岩畔清风散晓凉，雨晴秋蔼满衣裳。琴樽此日逢知己，航苇明朝是故乡。远水迸流归粤海，片云随雁度潇湘。客怀不尽宜阳月，剩贷花前一醉狂。
0	0	0	0	0	0	0	0	0	0	0	1	浣溪沙,风里桃花一阵红。一年春色又成空。可怜光景闭门中。绝塞不知登览兴，故乡惟与梦魂通。倚楼病眼送归鸿。
0	0	0	0	0	0	0	0	0	0	0	1	其二,雨结愁云晓未收，仲宣乘醉强登楼。天涯又作三年别，客里那禁两鬓秋。宦迹真成蕉下鹿，乡心应逐海中鸥。相逢莫笑儒官冷，绝胜青衫汗漫游。
1	0	0	0	0	0	0	0	0	0	0	1	句 其一,晓鸟啼哑哑，游子初去家。去家向何许，雪暗天一涯。
1	0	0	0	0	0	0	0	0	0	0	1	南安孙申公以壶俎相饷戏为答之,先生累月食无肉，逆旅江干烹苜蓿。自解诸生月俸钱，买得寒瓜绿如玉。忽飞片纸落彭生，开缄酒气摇双罂。愁肠绠作辘轳转，诗籁哀同猿狖鸣。年来断肉未断饮，一醉倾壶倒馀沈。暂许天涯游子还，欲向华山借高枕。孙公孙公奈尔何，坐谈感慨何其多。寄语龙溪王大令，为言羁客返岩阿。
0	0	0	0	0	0	0	0	0	0	0	1	过旧游有感,奇石尽良友，好山皆故乡。见时应下拜，去后总难忘。残日染寒翠，秋风吹古香。昔游空剩迹，尘佛闭虚堂。
0	0	0	0	0	0	0	0	0	0	0	1	留别丘为①,归鞍白云外，缭绕出前山。今日又明日，自知心不闲。亲劳簪组送，欲趁莺花还。一步一回首，迟迟向近关。
0	0	0	0	0	0	0	0	0	0	0	1	送贺秘监归会稽诗,飞名紫府内，抗手白云乡。道与松乔匹，荣辞园绮行。夫君既鹤驾，幼子复霓裳。少别留宸藻，东南归路光。
0	0	1	0	0	0	0	1	0	0	0	1	夜意,泬寥爽澈游氛收，淡河如扫凝不流。影过远水雁侵月，目断故乡人倚楼。黄叶半林霜送晓，悲笳一曲风横秋。江南几载未归客，灯寂帐寒心正愁。
0	0	0	0	0	0	0	0	0	0	0	1	梦归,昨夜西风梦到家，不知身尚系天涯。孤身作客浑如寄，愁绪平添乱似麻。遥忆故园三径在，回思脩竹万竿斜。起来霜马催行处，犹整朝衣入翠华。
0	0	0	0	0	0	0	0	0	0	0	1	宿袁州枫林邸,维舟烟柳外，风健布帆轻。雁过家千里，鹃啼月五更。山川行客梦，风雨故乡情。问宿枫林晚，袁州第一程。
0	0	0	0	0	0	1	1	0	0	0	0	寄余承庆,衮衮红尘客未归，秋风吹老芰荷衣。几回欲寄相思字，不见潇湘一雁飞。
0	0	0	0	0	0	0	0	0	0	0	1	并州歌,桑乾河上雁初飞，戌客长征老铁衣。一夜望乡头白尽，应知梦里寄书归。
0	0	0	0	0	0	0	0	0	1	0	1	赋得边城角,边角两三枝，霜天陇上儿。望乡相并立，向月一时吹。战马头皆举，征人手尽垂。呜呜三奏罢，城上展旌旗。
0	0	0	0	0	0	0	0	0	0	0	1	赴京道中逢还乡友,我去君却归，相逢立途次。欲寄故乡书，先询上京事。
0	0	0	0	0	0	0	0	1	0	0	1	春日书怀,东风一夜送微暄，春意先应入故园。归梦远经桃叶渡，赏心长忆杏花村。中宵步月空搔首，高阁看云欲断魂。久窃微官无寸补，十年徒尔负晨昏。
0	0	0	0	0	0	0	0	0	0	0	1	七夕寄内,低头思昨岁，此夕正停机。客梦疏砧远，乡心落月飞。江空回雁字，风急卸林衣。合被痴牛笑，年来计更非。
0	0	0	0	0	0	0	0	0	0	0	1	泛舟村落阻风不能少进而菱梢芡觜缭舷上下篙人病之,艇子掠岸行，水瘦不濡尾。狂飙振疏篷，猎猎鸣两耳。十篙八九褪，逆势何乃尔。野芡伺吾间，回梢哆利觜。亦有芰浮角，一一肆轻鄙。初欲事幽寻，解缆出疏苇。乘流觅清浅，濯缨助深喜。事有大不然，移顷未离咫。安得望蓬莱，巨舰破潮起。征帆驾长风，一日三万里。
0	0	0	0	0	0	0	1	0	0	0	1	重九前一日与兰溪童叔京集饮番禺署中分韵,疏雨过城头，城高易感秋。明朝重九节，动我故乡愁。世乱同为客，天涯此唱酬。晚晴山月上，洗盏更登楼。
0	1	0	0	0	0	0	0	0	0	0	0	与徐温话别,去去何时却见君，悠悠烟水似天津。明年今夜有明月，不是今年看月人。
0	0	0	0	0	0	0	0	0	0	0	1	岁除日陈正之刘彦质来奕,明朝六十遂平头，岂料耆年尚百忧。远忆儿孙兼婢仆，欠赍裹饵与衣裘。倩人赊酒聊堪醉，看客枰棋卒未休。旅□乡心记今夕，北风吹雪满寒楼。
0	0	0	0	0	0	0	0	0	0	0	1	清明,清明时节已春深，白发萧疏忽满簪。萍梗一生孤客恨，松楸千里故乡心。浸花窗下分红影，插柳檐前借绿阴。幸有故人同笑语，不妨沽酒共清吟。
0	0	0	0	0	0	0	0	0	0	0	1	寄右武滁阳,奉常东署黯离居，宾从逢君兴有余。夜馆听歌回骑晓，春城中酒落花初。山当拄笏时看马，客过濠梁独羡鱼。最是隔江杨柳色，乡心那惜数行书。
0	0	0	0	0	1	0	0	0	0	0	0	游新安烂柯山王乔洞,峨峨烂柯山，日夕生紫烟。仙人启洞府，涧水导其前。白石寒齿齿，幽篁静娟娟。绀露泫瑶席，庆云集蕙櫋。泠风从东来，可以散烦悁。万变纷在目，泛览何茫然。王事有严戒，胡能久周旋。振衣下山去，满耳凄鸣蝉。
1	1	0	0	0	0	0	0	0	0	0	1	池亭待月 其一,轻雷不成雨，风砌旋支床。山乱云行曲，楼高月路长。柴门非故国，戎马尚他乡。笳鼓悲清暝，关河思不忘。
0	0	0	0	0	0	0	0	0	0	0	1	春日闲居，再用倒叠韵,白袷新春卧故山，草堂人已倦游还。一帘花雨摊书冷，半榻茶烟对竹閒。琴韵涩难调指下，酒悲醒亦在心间。诗成自写东头屋，尽日曾无客扣关。
0	1	0	0	0	0	0	0	0	1	0	0	寄方文楚,闭门长绕落花枝，心忆青阳不可期。愁里对惟孤客影，梦中吟是故人诗。天高自古伤时命，海远从今伤别离。尚有穷途双泪在，临风弹与步兵知。
0	0	0	0	0	0	0	0	0	0	0	1	渡湘江有感,扁舟复何去，五月下潇湘。遥望苍梧迥，还怜楚水长。暮潮下野渡，远树带残阳。渺渺云山外，苍茫隔故乡。
0	0	0	0	0	0	0	0	0	0	0	1	城陷入横山①,未到横山日欲曛，一行童仆自成群。烟迷炮响乡心碎，猿啸鸦啼小径分。鸟道行迟头上月，羊肠步健足生云。如今为说城中事，浩劫茫茫不可闻。
0	0	0	0	0	0	1	0	0	0	0	1	寄归,塞草黄来见雁稀，陇云白后少人归。新丝强入未衰鬓，别泪应沾独宿衣。几夕精诚拜初月，每秋河汉对空机。更看出猎相思苦，不射秋田朝雉飞。
0	0	0	0	0	0	0	0	0	0	0	1	雁荡冬游四首聊纪其大者 其一 龙湫瀑布,千年幽胜擅南陬，万里祥云枕碧流。气动若为丹凤舞，秋深坐使白猿愁。
0	0	0	0	0	0	0	0	0	0	0	1	徐州度黄河酬舒观察,孔令离筵酌酒歌，风尘犹傍战场过。雁声颇共乡心远，春色偏于客路多。芒砀东来开钜鹿，昆崙西坼注黄河。临戎秉宪如君几，戏马台前兴若何。
1	1	0	0	0	0	0	0	0	0	0	1	己酉除夕同苏汝载守岁,名香手自焚，虚室坐氤氲。客是他乡聚，年从残烛分。头颅空老大，鸡鹜耻同群。明日探春去，相期弄白云。
0	0	0	0	0	0	0	0	0	0	0	1	和王正夫韵,壮年自笑鬓先霜，喜色眉间一点黄。退食紫宸居凤阁，朝天丹阙列鸳行。功名必要光前古，富贵何须归故乡。济世元知有仁政，活人不假返魂香。
0	0	0	0	0	0	0	0	0	0	0	1	西湖偶作,故园篱豆绽凉风，酒簿衣单古寺中。正恐秋声听不得，清霜禁杀络丝虫。
0	1	0	0	0	0	0	0	0	0	0	1	望夫石 其一,山头日日望郎归，江水悠悠信息稀。若使一年能一见，便从天上作支机。
0	0	0	0	0	0	0	0	0	0	0	1	自苕溪回棹,扁舟东下霅溪滨，拟伴渔翁整钓缗。黄纸红旗惭许国，落花流水送残春。拿舟处处争行乐，脩禊年年要及辰。怅望故园桃李月，东风吹泪漫沾巾。
0	0	0	0	0	0	1	0	0	0	0	1	秋日寄王叔明,吴门又是经年别，杨柳花飞两度春。君去定应归旧隐，我今仍复走红尘。天涯战血流荒草，江上秋风起白蘋。日暮凄凉对城郭，相思独立转伤神。
0	0	0	0	0	0	0	0	0	0	0	1	临江军新岁呈王幼学监簿,梦说去年事，诗从昨夜吟。三杯新岁酒，千里故乡心。人共梅花老，愁连江水深。家书忽在眼，一纸直千金。
0	0	0	0	0	0	0	0	0	0	0	1	秋日雨中白门写怀,秋雨长安陌，经朝只闭门。阴云连白昼，灯火易黄昏。屋漏频移席，囊空久弃樽。故乡禾黍熟，何日到江村。
0	0	0	0	0	0	0	0	0	0	0	1	其六十四,万里从夫泪满巾，烟花不似故乡春。越人庄舄元思越，秦女罗敷自忆秦。
0	0	0	0	0	0	0	0	0	0	0	1	再过故人霍元方故居因作诗以寄嗣子怡伯怡仲,重过东崖处士居，门前犹有故人车。九原风雨三生梦，一壑烟霞万卷书。华表何年重见鹤，淇滨今日独观鱼。知君不减遨游兴，万里骑鲸入太虚。
0	0	0	0	0	0	0	0	0	0	0	1	陈氏园,长安宫殿总成尘，怅望豪华立水滨。荒苑有禽春草碧，故园无主野花新。习池锦帐风前絮，金谷明珠梦里人。试看武塘川上月，巳沉幽涧照青蘋。
0	0	0	0	0	0	0	0	0	0	0	1	登积庆寺阁,层楼何巍哉，金碧中突兀。俯见百里外，山断平野阔。青天倾东南，伯气忽已灭。忆作皇庆初，六合既同辙。眷兹葭菼中，鬼二成观阙。我来属丧乱，彷佛大业末。奔窜虽云苦，登眺亦颇悦。居庸不可见，太华才一发。故乡今何如，路险复霜雪。苍苍白日晚，目送归鸟没。
0	0	0	0	0	0	0	0	0	0	0	1	访村老,强健如翁举世稀，夜深容我叩门扉。大儿叱犊戴星出，稚子捕鱼乘月归。骨肉团栾无远别，比邻假贷不相违。人间可羡惟农亩，又见秋灯照捣衣。
1	1	0	0	0	0	0	1	0	1	0	1	其二,烽火移家各一方，他乡翻觉胜家乡。昔年奔走同辛苦，此日亲朋半死亡。孰肯预为身后计，那堪回忆少年场。繁华历尽风情减，况复苍苍两鬓霜。
0	0	0	0	0	0	0	0	0	0	0	1	其二,去国日以远，登楼思故乡。雨来江气白，日出市烟黄。岛屿秋逾静，轩窗晚更凉。凭高凝伫久，槐影下微阳。
0	0	0	0	0	0	0	0	1	0	0	1	其四,天遣为农老故乡，山园三亩镜湖傍。嫩莎经雨如秧绿，小蝶穿花似茧黄。斗酒只鸡人笑乐，十风五雨岁丰穰。相逢但喜桑麻长，欲话穷通已两忘。
0	0	0	0	0	0	0	0	1	0	0	1	拟送杨帅,久戍思贤日，中兴入觐时。旌旗生喜气，梅柳动寒枝。报国心偏苦，安边计自奇。一军尝北出，万骑绝南窥。结轨闻修好，櫜弓谨退师。浩歌藏战甲，雅拜习朝仪。天近雷风迅，云深雨露滋。告庭行有命，祖载敢无诗。雪意留金勒，歌声寄玉卮。明年秋秫贱，酿酒约归期。
0	0	0	0	0	0	0	0	0	0	0	1	明妃怨,万里黄云塞草枯，琵琶无语月明孤。玉关回望将军寨，锦帐氍毹夜慱卢。
0	0	0	0	0	0	0	0	0	0	0	1	秋寄张坤,庭树已黄落，闭门俱寂寥。未知栖托处，空羡圣明朝。酒醒乡心阔，云晴客思遥。吾徒自多感，颜子只箪瓢。
0	0	0	0	0	0	0	0	0	0	0	1	送陈子归陆浑别业,虽不旧相识，知君丞相家。故园伊川上，夜梦方山花。种药畏春过，出关愁路赊。青门酒垆别，日暮东城鸦。
0	0	1	0	0	0	0	1	0	0	0	0	哭沈方舟三首 其一,去冬送汝江上行，今年哭汝隔淮城。念汝寥落走四海，白头客死难为情。岂无当路可投足，苦心自许无人告，中夜辈歌恒刺促。
0	0	0	0	0	0	0	0	0	0	0	1	晚泛江村,坐叹春风晚，寥寥归故乡。背城向水阔，隔竹到溪长。远岸多芳草，残篱半夕阳。田家但闭户，凫鹭在方塘。
0	0	0	0	0	0	0	0	0	0	0	1	其二,柴门空闭锁松筠，燕子衔泥两度新。不是尚书期不顾，故园犹得见残春。
0	0	0	0	0	0	0	0	0	0	0	1	东归晚次潼关怀古,暮春别乡树，晚景低津楼。伯夷在首阳，欲往无轻舟。遂登关城望，下见洪河流。自从巨灵开，流血千万秋。行行潘生赋，赫赫曹公谋。川上多往事，凄凉满空洲。
0	0	0	0	0	0	0	0	0	0	0	1	沛中怀古,鸿鹄群飞天地秋，关中老父尽归刘。谁知仗剑收秦鹿，竟以分羹激楚猴。大泽曾闻中夜泣，新丰爱作故乡游。雉姁一出英雄死，风起歌台万里愁。
0	0	0	0	0	0	0	0	0	0	0	1	次郑校书左掖闻莺之作,白头著作文人行，左掖闻莺有短章。委佩乍分花外仗，停骖归滞柳边墙。谪仙老去乡心切，贾至才高野趣长。自笑云泥踪迹异，无因倾耳接飞觞。
0	0	0	0	0	0	0	0	0	0	0	1	度居庸关 其一,代北平沙万马群，率然山势拥氤氲。层关不闭中原日，绝壁长留太古云。地脉谁怜秦内史，天骄应辟李将军。千盘转见妫川水，遥夜悲笳未可闻。
0	0	0	0	0	0	0	0	0	1	0	0	雨中怀后村石塘之约爽矣,好读书多昼苦短，细行历到岁其除。无端竹雨萧萧下，可奈松风谡谡如。更仆诗来几满箧，过门约在待安车。大寒不出空回首，何日同观濠上鱼。
1	1	0	0	0	0	0	0	0	0	0	1	冬夜闻雁分得乡字,永夜方无寐，征鸿叫早霜。声遗孤枕冷，影过一灯长。塞上无缯缴，江干有稻粱。不须愁雨雪，兄弟共他乡。
0	0	0	0	0	0	0	1	0	0	1	0	登石棋枰山,昔闻二仙侣，对弈此高峰。日月推移外，乾坤胜负中。冥心孤鸟过，抚掌四山空。应有傍观者，犹怜着意工。
0	0	0	0	0	0	0	0	0	0	0	1	次周翠庭感怀韵,故园回望草成丘，客馆新添雪满头。已向昆明看劫尽，犹思沧海借桴浮。昂藏可愧嵇中散，款段那从马少游。邂逅蒲衣成一笑，觅牛元只是骑牛。
0	0	0	0	0	1	0	0	0	0	0	1	初冬卢雁林过宿马山寺有怀云庵上人,偶寻荒寺拥孤衾，难得良朋话夜深。凿牖引山归冷榻，开帘延月出疏林。寒花渐改高秋色，流水长怀太古音。惆怅旧游成寂寞，影堂空挂薜萝阴。
0	0	0	0	0	0	0	0	0	0	0	1	其二,渐啖红莲饭半升，夹衫初试鹄纹绫。吟边落日山一桁，客里望乡楼五层。事逐江波流浩浩，病如僧骨瘦棱棱。手中书卷全抛弃，小帜无烦障蜡灯。
0	0	0	0	0	0	0	1	0	0	0	0	村舍书事,纸窗百衲地炉红，围坐牛医卜肆翁。时节杯盘来往熟，朝晡盐酪有无通。男丁共结春耕耦，妇女相呼夜绩同。老子颓然最无事，客归自策读书功。
0	1	0	0	0	0	0	0	0	0	0	0	昔在成都正月七日圣寿寺麻子市初春行乐处也偶晨兴闻邻村守麻有感,乐事新年入锦城，城南麻市试春行。如今老病茅檐底，卧听儿童嚇雀声。
0	0	0	0	0	0	0	0	0	0	0	1	晚秋閒步,晚来閒步阅秋光，田上人家尽涤场。远浦寒波浮雁鹜，荒山落日下牛羊。客鬓已非当日黑，菊花空似去年黄。因听翁媪言音异，又复令人忆故乡。
0	0	0	0	0	0	0	0	0	0	0	1	其三,世事何须问，真心但不违。閒云如有约，此日幸同归。薜荔裁初服，凫鸥共钓矶。故乡风物好，转觉宦情微。
0	0	0	0	0	0	0	0	0	0	0	1	送郑权尚书南海,七郡双旌贵，人皆不忆回。戍头龙脑铺，关口象牙堆。敕设熏炉出，蛮辞咒节开。市喧山贼破，金贱海船来。白氎家家织，红蕉处处栽。已将身报国，莫起望乡台。
0	0	0	0	0	0	0	0	0	0	0	1	哭李能茂五首 其一,命岂文章达，才偏造物憎。霜蹄残騕袅，风翮坠鲲鹏。大业愁中废，雄图怅代兴。兰陵川上酒，犹忆共如渑。
0	0	0	0	0	0	0	0	0	0	0	1	次李绵州和丁兴元韵 其一,燕寝深凝自在香，苍髯扶病玩流光。桃符历日又新岁，粔籹燋糟非故乡。灯影参差棋溅雹，酒行杂遝剑横霜。武侯遗憾谁当洗，夜半衔枚入凤翔。
0	0	0	0	0	0	0	0	0	0	0	1	阙景初进纳长安相值于西采石话及家事因与对酌,未有还家策，故乡吾太和。龙洲沙石健，快阁水云多。场屋科名累，江湖岁月磨。茅柴一杯酒，相对奈愁何。
0	1	0	0	0	0	0	0	0	0	0	0	溪西村,入境闻鸡犬，悠悠古趣遐。红边花落瓣，绿际茗舒芽。深壑和烟窈，清溪避石斜。他时须结伴，松底泛流霞。
0	0	0	0	0	0	0	0	0	0	0	1	游栖岩寺,一径入层巅，岩壑聚绮莲。寺创前代古，山水幻奇烟。亦云隋天子，流览尽平川。高僧能致雨，昔乃称昙延。大河环若带，华岳峙讲筵。清寒动石髓，烦嚣悉可捐。秦树参差绿，远映白云天。夕照倒塔影，小鸟乱鸣蝉。我来问谷口，幸少俗累牵。浮尘知自浣，澹澹车马缘。长此临皓月，峰头解坐禅。
0	0	0	0	0	0	0	0	0	0	0	1	其三,青青柳色弄春晖，花满长安昼掩扉。答策不堪宜落此，壮游虽美未如归。故园芳草无来信，横海戈船有是非。报国空惭书剑在，一时乡思入朝饥。
0	0	0	0	0	0	0	0	0	0	0	1	赴任清流晚泊宁都河,举目望天东，故园隔万重。来行数百里，作伴两三童。月暗河波白，电腾林彩红。清宁离不远，愿借满帆风。
0	0	0	0	0	0	0	0	0	0	0	1	其二,平原齐吐麦，幽谷未迁莺。王者虽无战，元戎盍治兵。山川羁客恨，桃李故园情。何处花先发，篮舆取次行。
0	0	0	0	0	0	0	0	0	0	0	1	寄上郑郎中,梅根东望九华云，中有风流衣绣人。名下一生劳梦想，尊前数语倍情亲。节旄在道催归汉，花鸟留君且作春。见说祥风挟时雨，故园松菊亦精神。
0	0	0	0	0	0	0	0	0	0	0	1	次韵王正之惊蛰有感言归,闻说天家起阿香，揽桃催杏脸无央。夜蟾不解照仙李，朝雨何妨梦楚王。知买扁舟成折柳，剩哦佳句作甘棠。故园风物虽云好，何必归程遽许忙。
1	0	0	0	0	0	0	0	0	0	0	1	次韵张司法题郑少尹庭下绯桃,梅飘柳坠半春中，庭下绯英细作丛。刺眼定添新叶绿，伤心应似故园红。玄都怨感成尘事，石髓追游满地风。报答春光须作意，乱飘繁萼向晴空。
1	0	0	0	0	1	0	0	0	0	0	1	其十二 凤凰台,凤台零落古城边，花木春深怨杜鹃。丹穴飞归踰万里，青莲题后又千年。遗宫废苑皆如此，怀古思乡共惘然。休作狂歌同楚客，吹箫吾拟挟飞仙。
0	0	0	0	0	0	0	0	0	0	0	1	寄家书,空椷数行字，凭君寄所亲。一官频岁月，万里讯松筠。疏拙难逢世，文章岂救贫。故园风景好，愧是未归人。
0	1	0	0	0	0	0	1	0	0	0	1	其三,二月惊梅晚，幽香此地无。依依慰远客，皎皎似吴姝。不恨故园隔，空嗟芳岁徂。春深桃杏乱，笑汝益羁孤。
1	1	0	0	0	1	0	0	0	0	0	1	其三,玉容花貌日摧颓，夫婿他乡未卜归。一点妾心何所似，精金百鍊不成灰。
1	0	0	0	0	0	0	0	0	0	0	1	徐锦衣西园陪饯内兄 其一,素雪舒梅遍，苍烟带竹深。林扉开净色，庭木落疏阴。五马故人去，三杯游子吟。池亭多可到，归路恐难寻。
1	0	0	0	0	0	0	0	0	0	0	1	同郑吉甫过仁王寺怀徐仲和久客莆中,灯火佛堂虚，经行月上初。草生游子路，松偃化人居。春尽莺花老，天长蝶梦疏。如何逢九鲤，不寄半行书。
1	0	0	0	0	0	0	0	0	0	0	1	送郎使君赴郢州,使君持节去，云水满前程。楚寺多连竹，江樯远映城。登楼向月望，赛庙傍山行。若动思乡咏，应贻谢步兵。
0	0	0	0	0	0	0	0	0	0	0	1	寄王百谷,惠山泉水虎丘茶，相去柴门路不赊。经岁故人书断绝，夕阳林外即天涯。
0	0	0	0	0	0	0	0	0	0	0	1	布水村题姬人旧居,三水西头紫石矶，旧时桃叶此扃扉。绿萝生长存闾井，碧玉人家本细微。树解生珠琼蚌似，花能吐凤赭桐希。拟从双角携公姥，孺子宫边白首归。
0	0	0	0	0	0	0	0	0	0	0	1	梅关忆罗浮书屋,去年经此长安路，满岸寒枝缀香絮。今从此地故乡归，几阵轻风带微雨。转头世事不堪论，白猿洞口愁黄昏。侬家正在罗浮下，欲去携家卧白云。
1	1	0	0	0	0	0	0	0	0	0	1	霜寒,烈烈瓦沟霜，他乡草木黄。合欢床上被，一半冷鸳鸯。
0	0	0	0	0	0	0	0	0	0	0	1	临清大雪,白头风雪上长安，裋褐疲驴帽带宽。辜负故园梅树好，南枝开放北枝寒。
0	0	0	0	0	0	0	0	0	0	0	1	闻谢阁老休致过苏遥寄,五十悬车事异常，符阶纶阁迥天光。千秋国是黄金鉴，一夜乡心绿野堂。漫赋祁招惟自止，旧图负扆敢云忘。拔风后起梧桐树，四海还瞻老凤凰。
1	1	0	0	0	0	0	0	0	0	0	1	有所伤,贫贱迫驱人，出门践严霜。恶风吹广陌，游子不归乡。寒鸟鸣北林，饥乌立东墙。彼亦寒无衣，彼亦饥无粮。一身不自保，寡妇泣空房。银屋开绮筵，玉壶盛酒浆。列席难具陈，盘中荐河鲂。嘉宾燕高会，长歌激清商。不知死者苦，但言生者康。死者竟何人，嗟嗟良可伤。
0	0	0	0	0	0	0	0	0	0	0	1	其二十四 蟠梅,树曲枝环久植根，冰霜历炼几晨昏。桠杈古干形多怪，仿佛蟠龙绕故园。
0	0	0	0	0	0	0	0	0	0	0	1	村居,贫家风物厌铅华，波影浮来尽落霞。梦里青山閒岁月，镜中人面想桃花。秋镫病后惟馀砚，春水愁多未浣纱。枕上片魂谁唤起，夕阳烟树几归鸦。
0	0	0	0	0	0	0	0	0	0	0	1	塞上曲,三尺铁如意，一枝玉马鞭。笑把出门去，万里行无前。当道何崔嵬，云是玉门关。方当置屯守，征人何时还。马色如杂花，铠光若流水。肃肃不敢哗，遥望但尘起。日落戍火青，烟重塞垣紫。回首五湖秋，西风开芡觜。
0	0	0	0	0	0	0	0	0	0	0	1	新春偶书寄致宏,二年憔悴向庸城，又见椒花倏自惊。孤客殊方怀土意，故人绝塞未归情。此生竟被儒冠误，他日终图后世名。平野春来堪细履，何时与子杖藜行。
0	1	0	0	0	0	0	0	0	0	0	1	其十八,浙江轻浪去悠悠，望海楼吹望海愁。莫怪乡心随魄断，十年为客在他州。
0	0	0	0	0	0	0	0	0	0	0	1	发东昌道中寄酬寇太守,舟行聊骋望，天宇旷微微。河曲回堤势，川明泳日晖。通波连井邑，平壤画封圻。亭皋千里衍，墟市百家稀。玉堰龙蛇蛰，金郊草木腓。猎骑呼鹰去，渔蓑罢钓归。夷犹虽有适，徙倚欲何依。山嵬瞻岱近，天远望畿非。禀训亨重坎，悼心未息机。故人相念者，为见断蓬飞。
0	0	0	0	0	0	1	0	0	0	0	1	周国雍参藩寄红罽衣赋此为谢,万里蚕丛亦浣纱，使君缄赠自三巴。濯残秋水天孙锦，染尽春山杜宇花。懒集芰荷成短褐，閒过祗树混袈裟。相思几上江边阁，却捲珠帘坐暮霞。
0	0	0	0	0	0	0	0	0	0	0	1	游桐君山用萨天锡原韵,桐庐江水见底清，桐君山色青绕城。仙人指桐去千载，至今草木犹知名。我来六月火云赤，为访名山侵晓出。芒鞋竹笠紫蕉衣，潇洒行踪杂樵牧。松风迎客如有灵，笙竽响答洪涛应。丹崖转处洞门豁，石壁袅袅垂苍藤。危楼一凭尘怀少，欲把仙书拾瑶草。西飞海鹤不归来，岭上荒祠白云老。
0	1	0	0	0	0	0	0	0	0	0	0	上己日独行溪上有怀九逵,郭外青烟柳带柔，洞庭西去水悠悠。故人不见沙棠楫，燕子齐飞杜若洲。日落晚风吹宿酒，天寒江草唤新愁。佳期寂寞春如许，辜负山花插满头。
0	0	0	0	0	1	0	0	0	0	0	0	辋川集 华子冈,飞鸟去不穷，连山复秋色。上下华子冈，惆怅情何极。
0	0	0	0	0	0	0	0	0	0	0	1	其五 栗,秦燕千树地，富贵出山庄。外作猬毛磔，中含鸡子黄。悬枝开霁日，芽绿候春阳。每忆和儿炒，如今去故乡。
0	0	0	0	0	0	0	1	0	0	0	1	甲戌四月初二日，偕钱子宣大令自长沙起程旋里,十载羁湘两鬓华，轻装细雨出长沙。半帆红日催归客，一路青山送到家。江上忍攀新种柳，篱边待看故园花。同舟琴鹤增行色，情话蓬窗兴倍赊。
0	0	0	0	0	1	0	0	0	0	0	1	寄伯兄季质及诸弟 其一,弟兄不见十馀年，南北相望各一天。久别故园空有梦，新添白发自堪怜。已知放浪烟霞外，自愧栖迟雨露边。愁思满怀无处着，朝回时诵鹡鸰篇。
0	0	0	0	0	0	0	1	0	1	0	1	宿小村，怀叔白、子乔南中,独宿小村夜，乍无州郡哗。依偎侍童小，离别故人赊。雨歇尚愁路，月圆应到家。远人岂知此？举酒向天涯。
0	0	0	0	0	0	0	1	0	0	0	1	忆乡中诸故友（一作朱右诗）,东麓溪头蟹渚阴，故乡几度忆同襟。诗联石鼎秋灯冷，韭剪春园夜雨深。白发每驰张长梦，青山慵鼓伯牙琴。客床寥落情无赖，月满空梁强自吟。
0	0	0	0	0	0	0	0	0	0	0	1	露,塞外露疑雨，瀼瀼侵晓多。山霏沆瀣气，水接布沈波。丛樾香生树，野田饱润禾。更饶清兴在，煮茗满倾荷。
0	0	0	0	0	0	0	0	0	0	0	1	挽陆义斋二首 其一,四持宪节遍南方，屡表陈情返故乡。殊俗今犹歌德政，老天胡不爱忠良。山空虎逝狐狸出，春去花残蛱蝶忙。五十人生不称夭，独怜华发在高堂。
1	0	0	0	0	0	0	0	0	0	0	1	晚过赵处士寓楼,初晴宜着屐，谁意踏烟鬟。游子方闻笛，幽人正启关。斜阳红断雪，高月翠空山。倚槛舒长啸，乾坤几客閒。
0	0	0	0	0	0	0	0	0	0	0	1	暮抵西山香城寺怀伯衡先是相约同游不果,苍苍绝壁迥巃嵷，陟磴攀藤一径通。茅屋数家松叶下，山程十里水声中。天开殿阁回峰抱，日落云霞半岭红。正是登高时节近，故人相望隔江东。
0	0	0	0	0	0	0	0	0	0	0	1	哭赵损之 其一,连营侵晓黑云颓，才子英灵地下埋。直欲裹尸轻马革，竟教髽妇泣狐骀。玉将抵鹊惊先碎，兰为当门便易摧。可惜文章真满腹，不曾四库校书来。
0	0	0	0	0	0	0	0	0	0	0	1	螺山文丞相祠,千古兴亡恨，忠臣末运多。死难扶少帝，生不愧巍科。慷慨忧时策，峥嵘正气歌。黄冠故乡意，庙貌在山阿。
0	0	0	0	0	0	0	0	0	0	0	1	其五,万古关山曲，仍传笛里风。中宵报烽火，残魄倚张弓。
0	1	0	0	0	0	0	0	0	0	0	1	其四 归国,董逃歌罢故园空，肠断悲笳付朔风。赎得蛾眉知旧事，好修家传报曹公。
0	1	0	0	0	0	0	0	0	0	0	0	马从甫招饮病中却寄兼呈诸君,故人春酒熟，招我醉烟萝。不浅衔杯兴，其如伏枕何。隔帘黄鸟静，当户白云多。肠断高阳侣，无因共啸歌。
0	0	0	0	0	0	0	0	0	0	0	1	舟行夜泊夔州,维舟镜面中，回对白盐峰。夜静沙堤月，天寒水寺钟。故园何日到，旧友几时逢。欲作还家梦，青山一万重。
1	1	0	0	0	0	0	0	0	0	0	1	南阳送客,斗酒勿为薄，寸心贵不忘。坐惜故人去，偏令游子伤。离颜怨芳草，春思结垂杨。挥手再三别，临岐空断肠。
0	0	0	0	0	0	0	0	0	0	0	1	武阳寨见村中梅花,茅屋蛮溪路，梅花亦自开。雪深忧思远，风静暗香来。故国春何似，孤城兴远哉。晚风吹片片，恣意点苍苔。
1	1	0	0	0	0	0	0	0	0	0	1	集清素堂怀王柳村,孤云何事恋荒村，此日徒空北海樽。江上梅花怀故国，天涯芳草怨王孙。三春风雨他乡晚，一代文章处士尊。想见翠屏新涨绿，钓船沽酒系柴门。
0	0	1	1	0	0	0	0	0	0	0	1	山中寄冯次冈,忆昔洛澄里，竹阁深微凉。款语迟刻烛，披衣起联床。讵意十六载，睽异天各方。徘徊樾森楼，悲观共登堂。青春庆嘉衣，浩首怜故乡。童稚倏已惊，主宾浑相忘。环列驻清荫，逶迤转回塘。景色夕更佳，为乐讵未央。愿言常见亲，眷藉君子光。
0	0	0	0	0	0	0	0	0	0	0	1	送润卿博士还华阳,雪打篷舟离酒旗，华阳居士半酣归。逍遥只恐逢云将，恬澹真应降月妃。仙市鹿胎如锦嫩，阴宫燕肉似酥肥。公车草合蒲轮坏，争不教他白日飞。
0	0	0	0	0	0	0	0	0	0	0	1	其五 桃,欲留王母盘中核，兼采秦人洞里薪。此事渺茫花笑我，不如聊赏故园春。
0	0	0	0	0	0	0	0	0	0	0	1	其八,海月和潮上，风帆接画船。故乡连夕梦，景物正依然。
1	0	0	0	0	0	0	0	0	0	0	1	重过京口,江北江南形胜地，忆伤游子少年心。波分杨柳愁边碧，月带蔷薇笑里阴。铁瓮只今虽料理，金山久已罢登临。寄声瘗鹤岩头字，莫厌龙蛇万里深。
0	1	0	0	0	0	0	0	0	0	0	1	其二,肠断故园春到时，浇花日日绕芳蹊。而今梦逐东风去，小榼深杯手自携。
1	0	0	0	0	0	0	0	0	0	0	1	其三,峨眉六月雪，芙蓉半城花。花开雪再春，游子当还家。怜我诸弟妹，风中尘与沙。楚泽香采兰，越溪寒浣纱。群流尽归海，君亦平泛槎。次第相见之，因缘满天涯。我怀不堪述，转为君长嗟。
0	0	0	0	0	0	0	0	0	0	0	1	其二,清霜一夜响庭梧，寒色绨袍晚更孤。暂客未归同旅雁，晚衙不散祗啼乌。颓垣易补萝千尺，乡思难消酒百壶。莫课山童理荒秽，故园松菊更荒芜。
0	0	0	0	0	0	0	0	0	0	0	1	送友人归闽,东南归思切，把酒且留连。再会知何处，相看共黯然。猿啼梨岭路，月白建溪船。莫恋家乡住，酬身在少年。
0	0	0	0	0	0	0	0	0	0	0	1	金陵怀古,石城风起浪声齐，六代兴亡动客思。吴苑落花啼杜宇，宋台荒草走狐狸。残香犹染胭脂井，遗恨空传璧月词。谁道钟山佳气歇，真龙又见起钟离。
0	0	0	0	0	0	0	0	0	0	0	1	途中即事,十载长安梦始醒，武城弦诵沸新声。文章谩入宗工眼，案牍何辞俗吏名。杨柳着霜金缕脆，木绵烘日粉云轻。故园谩有心如火，未了平生报国情。
0	0	0	0	0	0	0	0	0	0	0	1	和陶 其一 归田园三首,我始惭名羁，长揖归故山。故山樵采深，焉知世上年。是名鸟抢榆，非曰龙潜渊。东篱采霜菊，两渚收菰田。游目高原外，披怀深树间。禽鸟鸣我后，鹿豕游我前。泠泠玉台风，漠漠圣池烟。閒持一觞酒，欢饮忘华颠。逍遥复逍遥，白云如我閒。乘化以归尽，斯道古来然。
0	0	0	0	0	0	0	0	0	0	0	1	其五,但觉官曹胜，宁知吏牍饶。白云匡岭树，红日海门潮。酒送陶公醉，诗酬谢客招。那能望乡日，不过虎溪桥。
0	0	0	0	0	0	0	1	0	0	0	1	菊花,几年京洛客，不对故园花。今日重阳酒，还过处士家。娟娟霜蕊静，袅袅露枝斜。自爱贞心苦，含香阅岁华。
0	0	0	0	1	0	0	0	0	0	0	0	闺情 其七,孤月当楼满，缘空一镜升。感时花溅泪，割爱酒如渑。碧海真难涉，丹梯庶可凌。把君诗过日，未敢缺缄縢。
0	0	0	0	0	0	0	0	0	0	0	1	哭王季夷,超遥天马渥洼来，万里修途忍勒回。爽气即今犹可想，旧游何处不堪哀。梦中有客徵残锦，地下无炉铸横财。欲酹一尊身尚病，鬣封春露湿苍苔。
1	0	0	0	0	0	0	0	0	0	0	1	金陵怀古,白门京阙旧山川，朱雀乌衣夕照边。百代荒陵崩夜雨，六朝遗殿锁秋烟。胭脂岁久销宫井，苔藓春深绣御筵。往事凄凉无限泪，伤心最是建文年。
0	0	0	0	0	0	0	0	0	0	0	1	遣兴二首 其一,失马真成福，移山未必愚。故园三径废，馀俸一钱无。望道心常渴，观书眼欲枯。宦游归自好，不必为莼鲈。
0	0	0	0	0	0	0	0	0	0	0	1	试院中，戏题姚检校山水图,故园不涉已经秋，何日径辞黄鹤楼？却借仙人绿拄杖，乘风散上碧峰头。
1	0	0	0	1	0	0	0	0	0	0	0	远望,满眼伤心冬景和，一山红树寺边多。仲宣无限思乡泪，漳水东流碧玉波。
0	0	0	0	0	0	0	1	0	0	0	1	和元叔秋怀,陇头飞浮云，山色时隐蔽。曦驭转层霄，渐减炎歊炽。商飙折蒲苇，清露泣兰蕙。梁燕话归期，塞鸿怀远志。畸人感物化，阅世如梦寐。滴阶闻雨声，嚼蜡忘世味。故园久离阻，浩荡起归意。高咏秋兴篇，安仁有佳思。自怜守幽独，壮怀日憔悴。聊撷秋菊英，衔杯玩浮世。
0	0	0	0	0	0	0	0	0	0	0	1	示侄淇,分符江左力难支，窃食琳宫得禄迟。淮上故园生杞棘，江边大将列旌旗。未知疏傅挥金日，正是公孙脱粟时。为报阿咸休怅望，十年穷巷困朝饥。
1	1	0	0	0	0	0	0	0	0	0	1	雨后杏花发对酒有怀故人,雨后杏花发，斗酒思所亲。爱兹花上月，共赏今夕春。如何同心者，总是他乡人。
0	0	0	0	0	0	0	0	0	0	0	1	寄宿维扬驿，寄怀王仪伯,水墅见明月，适随归桌圆。故人在郡国，今夜隔风烟。何日征河内？常时诵颍川。经过因念此，书信赖流传。
0	0	0	0	0	0	0	0	0	0	0	1	征妇怨,梦魂夜夜在天涯，连岁音书不到家。万里征人成白骨，春闺犹自卜灯花。
0	0	0	0	0	0	0	0	0	0	0	1	野外行,老病无乐事，岁秋悲更长。穷郊日萧索，生意已苍黄。小弟发亦白，两男俱不强。有才且未达，况我非贤良。幸以朽钝姿，野外老风霜。寒鸦噪晚景，乔木思故乡。魏人宅蓬池，结网伫鳣鲂。水清鱼不来，岁暮空徬徨。
0	0	0	0	0	0	0	0	0	0	0	1	其二,几年南国乡心合，万里滇池辔首联。祖帐暂留樽酒话，世情觑破复何言。
0	0	0	0	0	0	0	0	0	0	0	1	游衡山二首 其一,淩晨出西郭，草明露未晞。山翠拂人面，荷风侵客衣。纵观心亦爽，选胜愿无违。直造祝融顶，手携星石归。
0	0	0	0	0	0	0	0	0	0	0	1	淮上乱后寄子都兄五诗 其一,黄耳东来喜可知，鸰原书札慰愁思。艰难莫话平时事，愁绝长吟别后诗。再到空存旧城郭，遗黎重睹汉官仪。故乡枌梓凋零甚，梦寐芜城祇益悲。
1	1	0	0	0	0	0	0	0	0	0	1	辛巳中秋,客边岁月去如流，夫妇他乡共白头。今夕一杯须尽饮，人生能得几中秋。
0	0	0	0	0	0	0	0	0	0	0	1	除夜寄谦之,去年雪暗江南路，日暮踟蹰无宿处。今年坐见故园春，梅花已过桃花新。东皋薄田才数亩，依方旋造逡巡酒。嗣宗痛饮是吾师，万事否臧勿挂口。循环三百真超忽，谁向空濛问巢窟。愚痴聪慧一冥冥，不如且进杯中物。
0	0	0	0	0	0	0	0	0	0	0	1	玉楼春 山楼（见《林下词选》、《昭代词选》）,山影入楼刚尺许。堤柳阴浓吹作雨。帘低不碍野云飞，窗小只容憨燕舞。又看明月松梢住。渔梦江边无觅处。白鸥期我且休归，故园自有莺花主。
0	0	0	0	0	0	0	0	0	0	0	1	寄吴中诸友,故园东望路绵绵，一别何期竟隔年。客思半消春酒后，乡心多在夜灯前。杏花村店西山雨，杨柳河桥上苑烟。欲语平安归未得，自嗟身为薄名牵。
0	0	0	0	0	0	0	0	0	0	0	1	喜雨,一雨人心定，郊原畅晓阳。溪添春水绿，风漾菜花黄。弦管开清宴，云山隔故乡。相安幸无事，民气本淳良。
0	0	0	0	0	0	1	0	0	0	0	0	寄怀辛眉,空山霜气深，落月千里阴。之子未高卧，相思共此心。一夜梧桐老，闻君江上琴。
0	0	0	0	0	0	0	0	0	0	0	1	受代还眉,久客念吾土，每叹江山非。及兹受代去，亦复无家归。仕宦几半世，奔走遍九围。竟无置锥土，安此容膝扉。还当僦屋居，况有囊金挥。处乡亦何有，去国空依依。
0	0	0	0	0	0	0	0	0	0	0	1	其三,痛亟还思未别前，小仓山下好林泉。坐来花月供吟醉，行处楼台听管弦。离绪忽萦千万缕，乡心已折十三年。故园惨被黄巾陷，何日招魂葬墓田。
0	0	0	0	0	0	0	0	0	0	0	1	送晏秀才归江陵,长堤纤草河边绿，近郭新莺竹里啼。
0	0	0	0	0	0	0	0	0	0	0	1	西村诸社友见访雨夜分得微字,门外泥深草路微，满江风雨暗斜晖。春潮正急不可渡，有酒相邀且莫归。野服奚囊留竹桁，茶烟山影共柴扉。重招更有荼蘼帖，烂醉花前愿岂违。
0	0	0	0	0	0	0	0	0	0	0	1	美前馀姚知州董伯贤以洪武五年夏五月奉母夫人之丧归葬崇德遵诏旨也,善政作州临舜水，深心爱日在慈闱。瑶池宴罢迷仙佩，画戟香残卷綵衣。万里风霜乔木尽，故乡丘陇几人归。莫忌圣治隆仁孝，生死沾恩古所稀。
0	0	0	0	0	0	0	0	0	0	0	1	羊流店,岘首沉碑事渺茫，空传有泪堕襄阳。居人自重羊公里，未必英雄恋故乡。
0	0	0	0	1	0	0	0	0	0	0	1	和友人酬寄,新发烟霞咏，高人得以传。吟销松际雨，冷咽石间泉。大国兵戈日，故乡饥馑年。相逢江海上，宁免一潸然。
0	0	0	0	0	1	0	0	0	0	0	0	蝉,柳上一声蝉，沙头千里船。行经朝雨后，思乱暑风前。物趣时时改，人情忽忽迁。感新犹感旧，更复几多年。
0	0	0	0	0	0	0	0	0	0	0	1	和赵彦如中秋对月韵（友同号存斋）,秋半晚凉新，空庭迥绝尘。共看今夜月，况是故乡人。展席聊呼酒，烹鱼底用莼。清光千万里，随处可相亲。
1	1	0	0	0	0	0	0	0	0	0	1	过郯城县步壁间韵①,问官古地鲁东旁，络绎轮蹄苦此乡。程促只因王事急，役疲总为驿途长。惟凭甘树垂阴茂，免使他乡笑鸟黄。圣主方殷民寞念，献图勿谓路茫茫。
0	0	0	0	0	0	0	0	0	0	0	1	其二,十载终天恨，从戎志不群。归来逢父执，何处吊严君。烽火悲遗泽，关山怅暮云。扁舟泊湖上，相对话斜曛。
0	0	0	0	0	0	0	0	0	0	0	1	陟望轩,一片浮云伴落晖，望乡千里意多违。天高淮甸冥鸿度，海阔蓬莱独鹤飞。使幕敢辞毛义檄，亲庭谁舞老莱衣。百年已注长生箓，白发萧萧待汝归。
0	0	0	0	0	0	0	0	0	0	0	1	癸酉春侨居无为寺归云阁以十五游方今五十为题信笔十首终在五首 其三,十五游方今五十，客亭杨柳感人多。江山是处逢春好，风月关情奈老何。冒雨花开新接树，衔泥燕补旧营窠。故园昨夜思归切，听得棹船人唱歌。
0	0	0	0	0	1	0	0	0	0	0	1	九日偕馆中诸友集天宁寺,帝京重九日，朋旧共开樽。地远城西寺，台高蓟北门。云光移塔影，山势断河源。忽睹南征雁，令予思故园。
0	0	0	0	0	0	0	0	0	0	0	1	项王,江东亦是龙兴地，一跌归来霸业荒。虚遣郎中留戏下，岂知王气在咸阳。孤军不令收全楚，衣绣何曾到故乡。地下英雄应一笑，偶然成败讵天亡。
0	0	0	0	0	0	0	1	0	0	0	0	野步至近村,耳目康宁手足轻，村墟草市遍经行。孝经章里观初学，麦饭香中喜太平。妇女相呼同夜绩，比邻竭作事春耕。勿言野馌无盐酪，笋蕨何妨淡煮羹。
0	0	0	0	0	0	0	0	0	0	0	1	春日思归,春情不断若连环，一夕思归鬓欲斑。壮志未酬三尺剑，故乡空隔万重山。音书断绝干戈后，亲友相逢梦寐间。却羡浮云与飞鸟，因风吹去又吹还。
1	1	0	0	1	0	1	0	0	0	0	1	其二,一别淮城书渐稀，故人相忆在金扉。他乡四换黄花节，犹着山阳拭泪衣。
1	0	0	0	0	0	0	0	0	0	0	1	客授晋陵漫兴二首 其一,游子鞲上鹰，低头待人食。何如山梁雉，饮啄随所适。弃捐勿复道，负此乘兴翮。陇蜀有文禽，唯恐鸱鸮得。况闻终南山，狐兔正狼藉。惜哉不得往，徬徨竟日夕。
0	0	0	0	0	0	0	0	0	0	0	1	其二,兴王将相奋雄图，此处曾经裂虎符。江走乌龙穿紫塞，山开长白障留都。遐方貂贝归朝觐，盛世恩膏及朽枯。大地重熙歌乐土，故乡风景忆西湖。
0	0	0	0	0	0	0	0	0	0	0	1	夜怀,夜寒偏是苦更长，反侧不眠思故乡。三唱早鸡孤馆月，数声残角满城霜。家书不到双鱼断，天地无情雨鬓苍。松菊别来无恙否，想他应未主人忘。
0	0	0	0	0	0	0	0	0	0	0	1	其三,故园回首但斜阳，所至奔波避贼忙。天下何曾有定处，越南燕北是中央。
0	0	0	0	0	0	0	0	0	0	0	1	赠吴生九成（攸州石桥人避地庐陵）,吴郎去乱八载强，求友读书心不忘。偶临白鹭看流水，却望紫鳞思故乡。故乡湘南百馀里，明月千村照荆杞。石桥山北多园田，花开会见归来年。
1	0	0	0	0	0	0	0	0	0	0	1	闵子祠,下马秋原拜闵祠，祠倾谁与覆茅茨。数家石屋贤人里，一片荒坟孝子碑。汶水风清辞世往，芦花衣冷畏人知。可怜陌上俱游子，回首乡关日暮时。
0	0	0	0	0	0	0	0	0	0	0	1	句,风雨五更鸡乱叫，江湖千里雁相呼。挟书万里求明主，仗剑三年别故乡。窗间夜雨消银烛，城上春云压綵旗。空桑说法黄龙听，贝叶翻经白马驮。
0	0	1	0	0	0	0	0	0	0	0	0	出使云中作,黄河水绕汉边墙，河上秋风雁几行。客子过壕追野马，将军韬箭射天狼。黄尘古渡迷飞挽，白日横空冷战场。闻道朔方多勇略，只今谁是郭汾阳。
0	0	0	0	0	0	0	0	0	0	0	1	京都怀双亲诞 其一,赚我平生识一丁，故园动隔八千程。四时恰好中秋景，二老方逢此际生。春酒介眉惭古意，秋花盈眼荡金城。蟠桃欲仗西王母，青鸟殷勤为寄声。
0	0	0	0	0	0	0	0	0	0	0	1	元夕二首 其一,故园今夕是元宵，独向蛮村坐寂寥。赖有遗经堪作伴，喜无车马过相邀。春还草阁梅先动，月满虚庭雪未消。堂上花灯诸弟集，重闱应念一身遥。
0	0	0	0	0	0	0	0	0	0	0	1	舟中书事,村酒沽来浊可斟，扁舟过雨系枫林。午香吹稻海田熟，秋蔓引菰茅屋深。天地暗尘归客鬓，江湖斜日动乡心。衰年自笑为形役，空羡閒鸥卧水阴。
1	1	0	0	0	0	0	0	0	0	0	1	旅寓有感,黄梅疏雨日初长，节序频移水一方。云卷池塘蝼蝈语，风翻堤径柳花扬。撩人景物偏多态，忧世痴情却欲狂。夜里几回还里梦，竹声敲醒又他乡。
0	0	0	0	0	0	0	0	0	0	0	1	喜族人至,病客逢秋忆故园，汝来应得赖温存。江湖岁晚身千里，骨肉情多酒一尊。别后关河长问信，愁来风雨更思君。西窗灯火寒无梦，旧事中宵得细论。
0	0	0	0	0	0	0	0	0	0	0	1	寒食,草草随时事，萧萧傍水门。浓阴花照野，寒食柳围村。客袂空佳节，莺声忽故园。不知何处笛，吹恨满清尊。
0	0	0	0	0	0	0	1	0	0	0	1	题詹鹳村寻山图,飞泉泻逸峰，翠筱疏白石。脱帻信幽步，谽谺罕人迹。亭亭冰雪姿，容与忘晨夕。宗炳卧游者，幼舆丘壑客。停云静无声，归鸟亦敛翮。栖托正复好，薄荣罢行役。琴樽应有娱，更卜何处宅。
0	1	0	0	0	0	0	0	0	0	0	1	和大妹韵却寄英伦,行间填积百悲欢，援笔旋愁慰语难。江路暗随鶗鴂老，北书又报牡丹残。端持手版期无罪，细数腰围幸未宽。寂寂自惊还汝忆，乡心应怯夜窗寒。
0	0	0	0	0	0	0	0	0	0	0	1	九日病阻登高,几逢令节重徘徊，病里閒情只绿苔。问俗已疏禾黍外，寄身合向药苗栽。犹存瘦骨衫香落，始过荒亭雁影来。楚客今秋思更苦，望乡犹阻旧登台。
1	1	0	0	0	0	0	0	0	0	0	1	西湖立春,春色薄城阴，东风到武林。暖回邹子律，病作越人吟。儿女他乡泪，莺花故国心。西湖有狂客，相对酒杯深。
0	0	0	0	0	0	0	0	0	0	0	1	晚步东庵,薄晚登山屐，霜林脱叶飞。中间看月上，低处觉烟霏。鸡犬近相接，人家远独稀。故园应好在，凝望客思归。
0	0	0	0	0	0	0	0	0	0	0	1	闻边报贡虏有变,河西烽急羽书驰，岂谓昆弥负圣慈。马市久窥秦障塞，雁关新拥汉旌旗。铜符遣将还今日，金印封王讵异时。万里护羌先绝幕，胡儿应自哭燕支。
0	0	0	0	0	0	0	0	0	0	0	1	燕,万里来从海外村，定巢时听语频频。帘风半卷重门晓，社雨初晴二月春。尾上系诗成往事，掌中学舞是前身。华堂茅屋依然坐，几处相逢旧主人。
0	0	0	0	0	1	0	1	0	0	0	0	秋夜与周南村作,泽国荒凉水接天，黄花寥落更谁怜。长饥每叹陶元亮，蹈海空怀鲁仲连。鸿雁关山飞暮雨，芙蓉池沼冷秋烟。夜窗客到多相感，共向清樽一惘然。
0	0	0	0	0	0	0	0	0	0	0	1	和逐年九日阳字韵,天上恩来解郡章，人间那复是重阳。老身已许归三径，佳节何妨醉百觞。但有笑容生面目，更无閒事挠心肠。旁人不信吾归去，今日真成返故乡。
0	0	0	0	0	0	0	0	0	0	0	1	杭州见怀 其一,秋深鸿雁满关河，一棹吴江起夕波。花发江村新觅句，人本画舫待徵歌。月明野店清砧急，风埽荒村落叶多。为问都门旧知己，故园情绪近如何。
1	0	0	0	0	0	0	0	0	0	0	0	晋宫怨,恩宠由来有浅深，至尊行幸岂无心。蛾眉不解君心巧，空听羊车竹外音。
0	0	0	0	0	0	0	0	0	0	0	1	其五,一番风雨催寒食，千里莺花想故园。
0	0	0	0	0	1	0	0	0	0	0	1	登巏山绝顶,展游遂上巏山巅，登顿危崖鸟道悬。沃若川原纷旷望，清涟湖水共澄鲜。图经谁辨千年后，往哲空怀百代前。惆怅偶来还即去，无由独往住苍烟。
0	1	0	0	0	0	0	0	0	0	0	0	吊古战场,落日悲风起塞垣，暂停车骑眺高原。黄沙荒碛征人墓，野月哀笳壮士魂。何代庙谟勤远略，至今殇鬼哭黄昏。由来德化消兵燹，四海浑忘乐利恩。
0	0	1	0	0	0	0	0	0	0	0	1	途中,渔湿清溪路，鸡鸣老树村。遥山青到眼，细草绿消魂。野旷迷前渡，云低忆故园。人生何所似，鸿爪雪中痕。
0	1	0	0	0	0	0	0	0	0	0	1	竹,春风花卉时易过，风雨一夕随流波。独怜此君不摇落，数竿深喜成婆娑。淇园渭川望不远，沅湘洞庭深处多。黄陵庙前雨初霁，九疑横黛□嵯峨。湘灵鼓瑟曲未了，飞裙度空鸣佩珂。碧云不动暮寒悄，翠袖倦倚愁双蛾。珠宫门掩浸明月，欲归未归其奈何。银钗女儿斗颜色，一声梦觉闻清歌。
0	0	0	0	0	0	0	0	0	0	0	1	宁化县斋思故园,故园春又暮，游宦几时回。树暗莺虚老，庭空燕自来。石阶风扫叶，诗壁雨生苔。最忆东篱菊，谁分旧种裁。
0	0	0	0	0	0	0	0	0	0	0	1	其二,穷居不择交，贤否那复辨。似人辄已喜，况复曾半面。相见且寒温，不问风雨变。晚来无与游，澄江喜如练。携筇信步行，屈曲随山转。数日雨不止，冲波颓激箭。旧雨已不来，今雨谁复见。瓮头香满屋，吾计今已办。岂复思故乡，无事且彊饭。
0	0	0	0	0	0	0	0	0	0	0	1	其三,清时况是金闺老，跃马关河鬓未华。翠柳东门开祖帐，黄河北岸拥高牙。安边羽檄传司马，落帽西风忆孟嘉。万里封侯吾辈事，迟君谈笑靖胡沙。
0	0	0	0	0	0	0	0	0	0	0	1	荒村,落日长风吹碛昏，荒村寒月动篱门。江潮枕上悲心壮，山鬼灯前夜语繁。乱后客身犹万里，斗间云气望中原。欲添春水随行李，更听渔歌起钓?。
0	0	0	1	0	0	0	0	0	0	0	1	其三,晓寒深透五铢衣，屑玉为尘作聘非。何逊诗馀清兴在，羊权老去旧情稀。红颜临镜易成妒，翠羽惊人相背飞。谁道名心作羁绊，故园常使素心违。
0	0	0	0	0	0	0	0	0	0	0	1	故秦国太夫人邓氏挽词（朱藏一丞相内子）,诸父联丞弼，元夫总化钧。光华人莫并，恭俭古无伦。沐国三茅土，仪家五凤麟。涂车闾里恸，矧此故园亲。
0	0	0	0	0	0	0	0	0	0	0	1	扬州怀古,故国歌钟地，长桥车马尘。彭城阁边柳，偏似不胜春。
0	0	0	0	0	0	0	0	0	0	0	1	八月二十八日破晓出长台关,中原人物无刘祖，北陆关山走马牛。独向伊川哀被发，未闻临邑访长头。乡心迢递三千里，风俗华离十六州。有日澄清吾岂敢，鸡声寒动九边秋。
1	0	1	1	0	0	0	0	0	0	0	1	崧台夜眺呈董侍御座主,苍台高郁决清秋，万里烟光一望收。树瞑半含渔火出，潮声低送戍笳流。月浮端水龙吟合，雾捲星岩鹤梦幽。游子正歌王粲赋，却惊霜叶下横州。
0	0	0	0	0	0	0	0	0	0	0	1	方子公自真州入燕客死清源诗以哭之,贫死何足悲，所悲为贫死。奄奄一息身，奔驰二千里。泣辞钟山云，梦渡吕梁水。百死到凊源，闻歌犹蹶起。新诗四五帙，函封寄杨子。蛇蚓不成书，获麟止于此。世相簿屡空，冥官岂相礼。气类自呼召，往见东野鬼。赢博即故乡，首丘端可已。肥马轻裘魂，谅非君所喜。
0	0	0	0	0	0	0	1	0	0	0	1	九日闲居寄登高数子,初服栖穷巷，重阳忆旧游。门闲谢病日，心醉授衣秋。酒尽寒花笑，庭空暝雀愁。今朝落帽客，几处管弦留。
0	1	0	0	0	0	0	0	0	0	0	1	淮阴,淮阴城头落日黄，淮阴城下秋草荒。古城西绕淮水长，犹如背冰阵堂堂。当时大将功无双，?嬴蹴项勇莫当。丈夫何乃为假王，至今遗恨令人伤。漂母一饭千金偿，解衣推食那敢忘。相君之背贵莫量，蒯生此语无忠良。慎弗出口遭吾撞，歌风帝子归故乡。思得勇士守四方，胡为鸟尽良弓藏。
0	0	0	0	0	0	0	0	0	0	0	1	病中寄方文敏,一秋已过春复回，柳条梅萼定相催。淮南病客惟高卧，雪后故人今不来。诗卷暮年愁总废，烛花清夜喜还开。东轩风月与谁赏，新酒双行琥珀杯。
0	0	0	0	0	0	0	0	0	0	0	1	寒食前二日对雨,红湿花枝软，青涵柳色鲜。未开新禁火，自起欲晴烟。坐卧销佳节，招寻忆旧年。故乡游乐地，心折泛湖船。
0	0	0	0	0	0	0	1	0	0	0	1	塘栖道中得转山西报自嘲 其一,长河风雪舞孤舟，兴尽真成王子猷。尘世偶然那可料，故乡明日是并州。
0	0	0	0	0	0	0	0	0	0	0	1	挽姚政远,尚记侨居忆故园，俄闻华屋耸榱椽。连樯大舶回前浦，皓齿清歌出广筵。得丧已齐身外物，安閒自乐性中天。岳庄原上归全处，手种松杉起绿烟。
0	0	0	0	1	0	0	0	0	0	0	1	燕歌行二首 其一,秋风萧索百草斑，黄沙飘飒青海湾。食人昔从征西班，一去十载不知还。惊飙传檄云霄间，胡尘渺浩难重攀。昨日寄我双玉环，万里相将道路艰。我欲为君整双鬟，空闺憔悴摧朱颜。心如车轮不暂闲，不觉涕泪衣斑斓。征人一一归故山，尔独何辜阻玉关。
0	0	0	0	0	0	0	0	0	0	0	1	归昭应留别城中,喜得近京城，官卑意亦荣。并床欢未定，离室思还生。计拙偷闲住，经过买日行。如无自来分，一驿是遥程。
1	0	0	0	0	0	0	0	0	0	0	0	田园书事,西园春去绿阴成，已觉南窗枕簟清。帘卷斜阳归燕入，池生芳草乱蛙鸣。叶过谷雨花犹在，衣近梅天润易生。独坐正知闲昼永，吟余消尽篆烟轻。
0	0	0	0	0	0	0	0	0	0	0	1	六月二十六日秀青亭初成与客同集,亭成胜日好风光，佳客携将共一觞。苍壁插空千古色，高松荫堤三伏凉。网鱼缕脍寒水玉，剥莲煮鼎甘露浆。便觉故园浑在眼，祇应漓水似潇湘。
0	0	0	0	0	0	0	0	0	0	0	1	城楼晚望,城楼高跨天中央，登临举目极四荒。苍云彤霞物象变，落日清风天气凉。树深蒙密幽鸟语，山势蝉联烟霭长。溪流渰渰东下去，安得扁舟还故乡。
0	0	0	0	0	0	0	0	0	0	0	1	其三,微雨或时作，乡心何处消。垂杨拍新涨，烟艇第三桥。
1	0	0	0	0	0	0	1	0	1	0	1	饮马长城窟行,长城筑枯骨，城下决寒流。饮马泉水深，闭目远天愁。流水何时竭，苦战何年休。鞍上珊瑚鞭，手中金络头。风沙惨漫漫，鸿雁鸣啾啾。欲得家乡书，肯念征人不。敢系儿女思，止因父母忧。丁宁闺中妇，善为甘旨谋。生当归故园，死当葬故丘。
0	0	0	0	0	0	0	0	0	0	0	1	辽宫词 其一,女伴从军万里还，自言曾到玉门关。赫连台上秋云卷，遥见河流入断山。
0	1	0	0	0	0	0	0	0	0	0	0	哈拉尼敦,闻说匈奴眼睛绿，李陵子孙黑其目。瀚海东西滋游牧，至今犹应传部族。吁嗟猿臂飞将军，中华以外延祁云。烧荒夜猎射猛虎，可有英风肖乃祖。
0	0	0	0	0	0	0	0	0	0	0	1	闻蝉（一作游九言诗）,悄悄山郭暗，故园应掩扉。蝉声深树起，林外夕阳稀。
1	1	0	0	0	0	0	1	0	0	0	1	见雁,万古胡沙雁，衡阳到即回。如何九日至，故作永州来。节里他乡客，江边独夜桅。吾亲应念我，烦汝到浯台。
1	0	0	0	0	0	0	0	0	0	0	1	其二,乍骋思乡目，聊舒逆旅魂。牛羊遥隔岸，鸡犬自成村。陇麦侵齐甸，山花照鲁门。岱峰云咫尺，如迓丈人尊。
1	1	0	0	0	0	0	0	0	0	0	1	中秋同惟秦震卿集汝大草堂看月因怀惟起客吴,西风萧瑟叶初黄，入夜行歌过草堂。金粟散时天似水，玉绳低处月如霜。尊前竹色浮秋霭，槛外松阴度晚凉。遥望南飞有乌鹊，应怜游子滞他乡。
1	0	0	0	0	0	0	0	0	0	0	0	游甘露寺,清晨游古寺，云气昼昏昏。列嶂环京口，长江赴海门。平临当北斗，特立见中原。无限兴亡事，伤心不忍论。
0	0	0	0	1	0	0	0	0	0	0	0	留别,秋凉卷朝簟，春暖撤夜衾。虽是无情物，欲别尚沈吟。况与有情别，别随情浅深。二年欢笑意，一旦东西心。独留诚可念，同行力不任。前事讵能料，后期谅难寻。唯有潺湲泪，不惜共沾襟。
0	0	0	0	0	0	0	0	0	0	0	1	题朱君望云图,春鸟催归处处闻，乡心画出翠氤氲。江南山色无多少，总向邗沟作白云。
0	1	0	0	0	0	0	0	0	0	0	0	田园杂诗 其一,田邻联一心，伐鼛赴私役。负耒趋南畴，挟锸走下泽。计日耦耘耔，互为主与客。白笋供朝餐，紫姜充晚食。良苗仰天功，人事不堕绩。长虑夏秋交，旱苦旬朔剧。桔槔叫饥鸿，禾状有得色。归涂含多欣，缓步濯溪碧。水去桥下鸣，月来树颠白。洗酌坐广庭，满意即为适。
0	0	0	0	0	0	0	0	0	0	0	1	玉楼春 其一 闺忆,越罗冷薄金泥重。钿合碧寒龙脑冻。绕径全低月树枝，峰影暗随云水动。银筝夜久殷勤弄。花落石亭添别梦。一纸乡书泪滴穿，空廊鸟啄花砖缝。
0	0	0	0	0	0	0	1	0	0	0	1	题句龙纬职方海棠轩,使君西州客，惯见海棠红。彯缨出故里，扬马来汉宫。醉当坐乖隔，年年梦春风。荆州蜀门户，脉脉风气通。此花何从来，根本移化工。使君有新第，幽寓如山中。小轩面城麓，交柯植双丛。年光锦官远，颜色故园同。想当春苞丽，无日樽酒空。繁艳烧醉眼，顾眄增冶容。地胜不在大，意适物易充。双轮粲两朱，行将指炎封。
0	0	0	0	0	0	0	0	0	0	0	1	都南张氏园寓居,尺五城南迹似幽，乡心空折大刀头。杏花飞尽燕脂雪，日日东风未肯休。
0	0	0	0	0	0	0	0	0	0	0	1	候夜行师七唱 其五,戍楼西北望皇州，宿衙曾随上苑游。明月芦花迷曲岸，西风梧叶报清秋。凤凰台上几声笛，鹦鹉洲边一苇舟。对菊渊明怀刺史，抛梭织女弄牵牛。娟娟万里江河烂，耿耿孤星大火流。白雁远传苏武札，银鲈细切季鹰羞。露悽霜肃吴砧捣，马壮兵强楚戍愁。报道四更笳鼓响，衔枚袭虏献俘囚。
0	0	0	0	0	0	0	0	0	0	0	1	至高邮逢邢勉仁,客中相见倍相亲，白酒黄鸡莫笑贫。君住淮南我淮北，如何不是故乡人？
1	1	0	0	0	0	0	0	0	0	0	1	春行得驴字（戊戌后作）,春行乐有馀，况有酒尊俱。绿树双啼鸟，青山独蹇驴。他乡真自得，故里近何如。赖有能诗友，清谈数起予。
0	1	0	0	0	0	0	0	0	0	0	1	歌风台,黄屋初乘入故乡，悲风曾此醉壶觞。固知有国因三杰，复恐无人守四方。丰沛到今何寂寞，风云终古自飞扬。荒台独上追陈迹，空见残碑傍夕阳。
0	0	0	0	0	0	0	0	0	1	0	0	秋草,萧疏无复碧丝丝，古道苍荒异昔时。墙底寒虫声唧唧，城边羸马去迟迟。征夫塞外悲萧瑟，戍妇闺中感别离。一自王孙归去后，几番风雨满天涯。
0	0	0	0	0	0	0	0	0	0	0	1	其二,蒲酒觞开览揆辰，此生修短本前因。故乡旧雨稀同辈，天末晨星剩几人！敢拟灵光存鲁殿，同游衢壤作尧民。自惭樗栎终无用，居上由来望积薪。
0	0	0	0	0	0	0	0	0	0	0	1	再次才夫韵二绝 其一,灯窗仍有卷披黄，此地重来似故乡。安得清江都是酒，胜金满屋笏堆床。
1	0	0	0	0	0	0	0	0	0	0	1	寄梅朗三,阴雨忽成雪，北风吹树林。江流日千里，安知游子心。中夜一何寒，自抚雷开琴。瞿硎山中人，其当知我音。
1	1	0	0	0	0	0	0	0	0	0	1	怀幽期,清砧击霜天外发，楚僧期到石上月。寒峰深虚独绕尽，夜水浅急不可越。窅机冥智难思量，无尽性月如空王。眼界行处不著我，天花下来惟有香。我今胡为寄他乡。
0	0	0	0	0	0	0	0	0	0	0	1	其二,独宿江城梦故园，一襟尘土满啼痕。老亲不想痴儿在，剪纸应招客路魂。
0	0	0	0	0	0	0	0	0	0	0	1	宣府①,四面晴山拥翠环，孤城正在万山间。平川路入龙门戍，绝塞云连德胜关。扈跸将军齐虎卫，来朝父老望天颜。书生愧不知兵略，怀笔辕门白昼閒。
0	0	0	0	0	0	1	0	0	0	0	1	寄杨诚之,相去一万里，相思堪倚楼。汉宫临薄莫，羌笛怨高秋。
1	1	0	0	0	0	0	0	0	0	0	1	澴川逢张秋崖丈自蜀归,他乡频见雁，旅夜忽逢君。鬓染峨眉雪，衣沾剑阁云。风尘谁息驾，井邑尚从军。迢递澴川路，秋声不可闻。
0	0	0	0	0	0	0	0	0	0	0	1	奉送六舅归陆浑,伯舅吏淮泗，卓鲁方喟然。悠哉自不竞，退耕东皋田。条桑腊月下，种杏春风前。酌醴赋归去，共知陶令贤。
0	0	0	0	0	0	1	0	0	0	0	1	辛巳人日迁安署中怀诸从弟,人日人无赖，春风春可怜。登高成故事，寄远有新篇。柳色开晴陌，梅花媚远天。故园兄弟在，相忆草堂边。
0	0	0	0	0	0	0	0	0	0	0	1	雪,雪暗穷海云，洒空纷似露。朔风吹故里，宛转玉阶树。孤妾调玉瑟，早寒生锦衿。况君张罗幕，愁坐北庭阴。
0	0	0	0	0	0	0	0	0	0	0	1	浣溪沙 秋闺闻雁（见《林下词选》）,庭院萧疏落叶稠。数声寒雁起汀洲。惊回蝶梦故园游。翠柳凋残宁似惜，黄花憔悴不禁秋。仰看双影漫凝眸。
0	0	0	0	0	0	0	0	0	0	0	1	忆昨乙未九月一日作,忆昨离家日，今朝又一年。愁多头渐白，道在志愈坚。别泪秋风里，乡心夕照边。何当解罗网，霄汉载腾骞。
0	0	0	0	0	0	0	1	0	0	0	1	东阡道中,杳杳泛天色，孤村暮霭沈。鸣榔应前舫，分火度中林。酒病江南客，年销洛下吟。惟应故园月，偏照未归心。
0	0	1	0	0	0	0	0	0	0	0	1	秋夜,侧身东望苦蜗争，起舞中宵百感生。一粟寒镫延古月，半庭落叶碎秋声。吟蛩激楚思雄斗，嘹雁凄凉知有兵。料得玉门关万里，征人无限故园情。
0	0	0	0	0	0	0	0	0	0	0	1	五月八日游北禅师川登塔尽七级仆能三级而已晚过公晦偶作二首 其一,徐郎胸次已冰清，北寺清游更绝尘。不欲茹荤缘道友，肯来出郭是诗人。怜君远客情能尔，看我题名墨尚新。谁有好方扶脚力，故乡归去蹋峨岷。
0	0	0	0	0	0	0	0	0	0	0	1	哭李惟寅太保十二首 其一,大将星沉易水头，五陵城阙暮生愁。那堪落日临淮第，珠履三千觅故侯。
1	1	0	0	0	0	0	0	0	0	0	1	平原郡公夜宴月下待瀛国公归寓府,春事阑珊梦里休，他乡相见泪空流。柳摇楚馆牵新恨，花落吴宫忆旧游。渴想和羹梅已熟，饥思进饭麦初收。瀛洲归去琅玕长，月朗风熏十二楼。
0	0	0	0	0	0	0	0	0	0	0	1	题郑居贞长林书屋,万松楼外问松楼，下有长林百亩幽。最念诗书先泽远，频伤兵燹故园秋。楩楠自足充新构，风月从知胜旧游。插架牙签三万轴，诸孙文彩继弓裘。
0	0	0	0	0	0	0	0	0	0	0	1	游巾山得晴字,巾山何亭亭，拔地蹲中城。苍龙擢双角，盘空斗孤撑。崇雉俨环抱，兼如在涤牲。有时霁雾搴，插我堂东荣。虽劳拄笏望，犹赊杖藜行。值兹阳和候，鲜晖吐新晴。摆去缠牵累，少畅窥临情。藉兰得胜引，共此酒一盛。咏馀百忧集，乐极万感生。去国魂难招，怀人涕易盈。虽无丘壑姿，宿昔芥尘缨。寄言山中叟，未慕同幽贞。
0	0	0	0	0	0	0	1	1	0	0	1	门有车马客行,门有车马客，意气何扬扬。千金饰玉鞭，百金宝剑装。传呼动里闾，顾盼自生光。长妇出迎客，问客来何方。客言自幽蓟，乍者发渔阳。道逢远征人，寄书来故乡。开缄竟何道，细书八九行。昔为丝与桐，今为参与商。参商各异地，羽翼安得双。长跪再拜客，邀客暂徜徉。烹庖出丰膳，高宴罗酒浆。愿为传语欢，努力莫相忘。
0	0	0	0	0	0	0	0	0	0	0	1	游灵隐山,峭壁侵霄极，灵踪不厌寻。闲思曾有梦，归隐岂无心。绝壁烟霞丽，幽岩洞穴深。那堪思慧理，残日白猿吟。
1	0	0	0	0	0	0	0	0	0	0	1	《机灯课读图》，为招鹤舟题，兼寄其兄铭山明府,儿共书灯女共机，此情何日慰慈闱。诸孤在抱眼中泪，游子思归身上衣。老屋荒寒花自发，白云淡宕雁分飞。天涯应惬门闾望，烛影团圞乐晚晖。
1	0	0	0	0	0	0	0	0	0	0	1	其二,又向东风感岁华，长堤垂柳正啼鸦。故乡泉饮胡儿马，异国花开估客槎。七曜已颁新凤历，十年谁吊旧虫沙。伤心蹈海多奇士，不及宫人死有斜。
0	0	0	0	0	0	0	0	0	0	0	1	其七,花枝不异故园春，短巷长廊记却真。倚遍石阑干畔月，就中只少走桥人。
0	1	0	0	0	0	0	0	0	0	0	0	后秋兴八首中秋夜，江村无月而作 其四,身世浑如未了棋，桑榆策足莫伤悲。孤灯削柹丸书夜，间道吹箫乞食时。雨暗芦中双桨急，月明江上片帆迟。荒鸡唤得谁人舞？只为衰翁搅梦思。
1	0	0	0	0	0	0	0	0	0	0	1	计程,客艇心旌共荡摇，石尤无奈任飘飘。菰蒲隐岸朝披露，觱栗鸣秋夜涌潮。游子晨昏闲里过，壮年志气暗中消。计程水陆方迢递，回首家山已觉遥。
0	0	0	0	0	0	0	0	0	0	0	1	其三,燕许文章大，韦平门阀高。乡心违楚水，归计且江皋。拜阙辞龙尾，承家有凤毛。方看庾开府，清绝振波涛。
0	0	0	0	0	0	0	0	0	0	0	1	关山月,戍鼓声沈下夕阳，牙旗猎猎九秋霜。多情唯有关山月，一片清光似故乡。
0	1	0	0	0	0	0	0	0	0	0	1	春尽日登北山玉皇阁,空山纡曲叩岩扉，杰阁岧峣俯翠微。独鸟风前横晚色，乱帆江上带斜晖。自伤信美非吾土，谁道登临可当归。旅食不堪春又尽，乡关愁见白云飞。
1	1	0	0	0	0	0	0	0	0	0	1	其二 荣木轩,林木一何荣，轩居一何敞。山空白云散，游子发孤想。已感霜鸟啼，复直秋声响。无使心伤悲，遂歇邱中赏。
1	0	0	0	0	0	0	0	0	0	0	1	其二,最爱新年雪，能留竟日觞。文章化越隽，车马度潇湘。览胜称鸡足，交游感雁行。更怜莱子意，把酒独思乡。
0	0	0	0	0	0	0	0	0	0	0	1	登清凉寺（寺为李后主避暑宫）,石城山上寺，云是李王宫。路折三休至，江横万里通。吴帆如鸟白，楚树入云红。竟日同吟眺，秋衣不耐风。
0	0	0	0	0	0	1	0	0	1	0	1	淮阴舟夜寄怀二云歌姬,淮浦东边月影斜，相思何处问琵琶。别时折是章台柳，梦里歌为玉树花。万里客魂销绿鬓，几回幽恨寄红牙。遥知香骨怀人瘦，宽尽春风系臂纱。
0	0	0	0	0	0	0	0	0	0	0	1	游天衣寺,渐觉溪声杳，山深古木稀。烂柯无客到，飞锡有僧归。宝盖临丹阙，莲花傍紫薇。祇疑诸祖后，此地说传衣。
0	0	0	0	0	0	0	0	0	0	0	1	王继阳朱康侯同载下富春漫赋,淹旬犹共载，恰可送将归。越水连吴月，兰桡出翠微。引眠寻卯酒，并坐拥寒衣。独有迎潮梦，乡心各自飞。
0	0	0	0	0	0	0	0	0	0	0	1	九月六日早发新化,出郭问前路，度溪望千峰。晓雨送薄寒，碧嶂回秋容。人言秋思悲，我爱山色浓。归兴傥如此，宦情浑已慵。故园黄菊花，正及茱萸钟。佳节不负人，江海愧浮踪。
1	0	0	0	0	0	0	0	0	0	0	1	其十,晨风号树巅，游子惜秋晚。听此怆心魂，道长带孔缓。青枫在江浔，白露横夕坂。败荷起凉飔，衣之寒欲卷。沉吟无徒杠，蹇卫驱独返。
0	1	0	0	0	1	0	0	0	0	0	0	秋宫词,庭树西风木落时，败荷衰柳共凄其。含情长锁双眉黛，多病应添两鬓丝。何处锦鳞堪问信，满阶红叶漫题诗。幽怀难向傍人说，只有青天皓月知。
0	0	0	0	0	1	0	0	0	0	0	1	蝉,高柳咽新蝉，初闻思惘然。可堪新别处，况复早秋天。响逐轻风度，心随馀韵悬。故乡行未至，愁剧不成眠。
0	0	0	0	0	0	0	0	0	0	0	1	和澄斋刘制干过芜湖渭阳宅有感韵,兴言陟屺驻征艎，丘水依然亦故乡。萱草梦寒诗思远，梅花月冷角声长。暂辞小隐从三聘，况值清时已一阳。朝籍渐通恩数洽，会看梧槚发幽光。
1	0	0	0	0	0	0	0	0	0	0	1	临川见新柳,不见江头三四日，桥边杨柳老金丝。岸南岸北往来渡，带雨带烟深浅枝。何处故乡牵梦想，两回他国见荣衰。汀州草色亦如此，愁杀远人人不知。
0	0	0	0	0	0	0	0	0	0	0	1	其四,平湖波暖花宜晴，故园梦断蝴蝶轻。小楼行藏一徙倚，诗与此春俱眼明。
1	1	0	0	0	0	0	0	0	1	1	0	愤怨诗①,于公恸哭三年旱，邹衍含愁五月霜。今我幽愁还似古，皇天无语但苍苍。
0	0	0	0	0	0	0	0	0	0	0	1	其四,金吾执戟世将军，谱系原从井邑分。宫酝昼长成款洽，池荷风细送清芬。乡心忽动怜黄鹄，劫累犹牵礼白云。飞锡几人能入定，振衣无语立斜曛。
0	0	0	0	0	0	0	0	0	0	0	1	望亭驿酬别周判官,何事出长洲，连宵饮不休。醒应难作别，欢渐少于愁。灯火穿村市，笙歌上驿楼。何言五十里，已不属苏州。
0	0	0	0	0	0	0	0	0	0	0	1	晓过青县,秋深白露至，杨柳尚苍苍。废灶炊烟黑，颓垣夕照黄。宦途防九折，史笔愧三长。渐觉神京远，无劳望故乡。
0	0	0	0	0	0	0	0	0	0	0	1	和林待用都宪云庄二绝 其一,生涯争似故园长，田有嘉禾树有桑。千顷白云山万叠，个中真是地仙乡。
0	0	0	0	0	0	0	0	0	0	0	1	边警,万里边声报羽翰，朔方骚驿动长安。胡尘远逐关门暗，戎马频嘶铠甲寒。天意可无擒颉利，王灵终自斩楼兰。夜来烽火忧时切，蒿目中原带剑看。
0	0	0	0	0	0	0	0	0	0	0	1	吴水部客中除夕为赋此诗,客思乡心此夕并，萧条官舍若为情。筵前柏叶金杯浅，院里梅花粉署清。门掩疏灯人语寂，山留残雪夜寒生。起来遥祝君王寿，却忆鹓鸾一字行。
0	0	0	0	0	0	0	0	0	0	0	1	洪（阙）贾（阙）许索芭蕉作四绝以致意贾府通判尊翁洪府同知尊翁也 其一,故园曾忆种芭蕉，长日熏风一扇摇。爱向淮南分别种，夜深凉雨听潇潇。
0	1	0	0	0	0	0	0	0	0	0	1	其三 灵岩怀古,夫差霸业今何在，香径琴台鹿自游。天际青山还故国，夜深明月有荒丘。涛声不尽英雄恨，草色犹含粉黛羞。莫为吴宫多怅望，今来古往总悠悠。
0	0	0	0	0	0	0	0	0	0	0	1	付从究,旷劫茫茫困路尘，回头便是故园春。而今既遇松轩老，究取元来不死人。
0	0	0	0	0	0	0	0	0	0	0	1	莆阳(1)迎春,万里飘风一逐臣，帝教再起牧吾民。非才窃愧天边宠，病体难胜海上春。箫鼓暂同田舍乐，庖厨不减布衣贫。故园松菊应无恙，总辨芳心待主人。
0	0	0	0	0	0	0	0	0	0	0	1	采莲曲,梧桐转阶月如水，满地瑶华铺不起。谁家玉箫吹画楼，不管洛阳春色愁。吴姬蹈歌楚女舞，罗带同心结飞组。采莲不采菂中薏，见人但道莲心苦。鲤鱼吹风红叶秋，独持明月上兰舟。巴陵去去三千里，情与白波天外流。
0	0	0	0	0	0	0	0	0	0	0	1	春信,庾岭梅花喷雪香，灞桥烟柳弄鹅黄。故乡望断无消息，独倚东风雁数行。
0	0	0	0	0	0	0	0	0	0	0	1	再和二首 其一,归来相值故园春，坐对春风忽怆神。十里溪山依旧好，一番花木为谁新。青云功业虽留我，白日光阴奈趁人。道在不须论用舍，惟将时命托洪钧。
0	0	0	0	0	0	0	0	0	0	0	1	寄利宪张充宗司勋,曾言英馆愿重寻，犹记当时恋别心。千里江山劳客思，一年风物又春深。梦中花发人将老，关外愁生酒不禁。引领使台归未得，且疏怀抱寄知音。
0	0	0	0	0	0	0	0	0	0	0	1	秋旅 其一,村村木叶下斜阳，百里云开见故乡。萤火渐稀隋苑冷，蘼芜不死汉宫荒。鲍照赋后尘封井，何逊诗成月满梁。惟有野鸦惊客意，群呼飞向古雷塘。
1	1	0	0	0	0	0	0	0	0	0	1	伤春,野涨村村水，山城日日风。雨深荒县里，春尽讼庭中。朋辈他乡异，莺花往岁同。床头十年酒，未有一尊空。
1	1	0	0	0	0	0	0	0	0	0	1	南溪,南溪行近海，北嶂漫连空。问俗他乡异，听莺到处同。鹅洋今夜月，马耳又秋风。历险空悽恻，悠悠向此中。
0	0	0	0	0	0	0	1	0	0	0	1	瓜步阻雨,客里远经游，那堪有滞留。云山几千里，风雨一孤舟。树影连江动，潮声撼地浮。故园归未得，南望使人愁。
0	0	0	0	0	0	0	1	0	0	1	1	其六,汝魂复何之，汝母在朝那。生时命奇薄，夫死矢靡他。孤女藐始孩，提抱出干戈。伶俜未亡人，被发奔风沙。汝小既偏孤，汝大又无家。自汝失天只，骨肉成土苴。泉下今相遭，烦冤诉无涯。长城土惨裂，黑水冰峨峨。严风纵横起，吹汝魂无多。朝随转蓬飞，暮逐惊沙过。边地虽故乡，阴寒谁奈何。母子魂来归，归我罗浮阿。
0	0	0	0	0	0	0	0	0	0	0	1	借宿七里沟田家,树里一镫明，入林闻犬吠。田家荷锄归，偶此成酬对。除房土花斑，风窗纸条碎。三更乱泉喧，微月上墙背。不待荒鸡啼，车声响瓜埭。
0	1	0	0	0	0	0	0	0	0	0	1	雨,疾雨冲城下，春寒入暮催。树明捎落电，山暗转奔雷。正月花狂放，三江雁乱回。国西兵马急，愁问羽书来。
0	1	0	0	0	0	0	0	0	0	0	0	蓝村舟中夜雨,细雨泠泠滴短蓬，横空叆叇冽寒冲。旅途堪此凄其夜，赖有重裘可禦风。
0	1	0	0	0	0	1	0	0	0	0	0	秋日寄怀元杰,梁苑行歌谁阮籍，河壖垂钓即沧浪。荒延薜荔幽人户，閒对松筠给事堂。明月临来常纵酒，玉琴弹罢漫焚香。相思真负秋花约，回首应惭鸥鹭行。
0	0	0	0	0	0	1	0	0	0	0	0	过夏口寄恽君,君居楚城里，我傍楚城过。相思连夜发，无柰是江波。
0	0	0	0	0	0	0	0	0	0	0	1	嘉禾寓中闻秋虫,何处瓜畦络纬声，虚堂欹枕正三更。旅人本少思乡梦，都被秋虫暗织成。
0	0	0	0	0	0	0	0	0	0	0	1	宿东村作,东村别馆傍东田，犹许东家倚醉眠。隔屋鸣筝听渐远，疏棂漏日影初圆。枯荷残暑浮新鲤，高树先秋咽早蝉。欲上南冈无羽翼，褰帏愁较白云篇。
0	1	0	0	0	0	0	0	0	0	0	0	怀方子恒,王孙别去草萋萋，江麓残烟送马蹄。我念故人肠断绝，小桥流水夕阳西。
0	0	0	0	1	0	0	0	0	0	0	1	题苏李泣别图,君持汉节晨登路，致使孤臣心独苦。愁云结恨晦天山，泪眼相看别河浒。共陷边尘十九年，君独南归享茅土。边风萧萧征马鸣，飞沙暝遏哀笳声。此去谁知是死别，臣心有恨终难明。徒怜埋骨塞云里，不得随君归汉庭。
0	0	0	0	0	0	0	0	0	0	0	1	晓出西城,閒官閒不尽，晓出古城阴。斗柄已插地，秋声将满林。故园三亩宅，落月几家砧。为报柴桑令，予今亦委心。
0	0	0	0	0	0	0	0	0	0	0	1	题老翁骑马图,少年远征役，及归鬓巳霜。战甲零落尽，空馀弓箭房。老马同死生，蹴踏沙碛长。故乡此何极，仰看鸿雁行。
0	0	0	0	0	0	0	0	0	0	0	1	立春,此日春初至，南荒暖气偏。野田将秀稻，溪树已鸣蝉。轩盖晴交?，衾裯夜褪绵。故乡清梦里，冰雪满山川。
1	0	0	0	0	0	0	0	0	0	0	1	平原客店,平原一片月，寒影净如霜。驿路人千里，家书雁几行。羁愁空白堕，节候又青阳。应有江南梦，先春到故乡。
0	0	0	0	0	0	0	0	0	0	0	1	其三 酬菊,平生百不偿所愿，惟爱秋英愿独偿。何以报之花九锡，谁其云者雁孤翔。黄金战罢先皇甲，紫绶勋垂岛国章。有酒自浇诗自唱，故园明日又重阳。
1	0	0	0	0	0	1	0	0	0	0	0	代书寄凤仪大嫂,分手难言别，寸心争忍离。与君独不见，令我长相思。落月忆眉宇，停云想鬓丝。计程骖驻后，转盼雁来时。眠食欣增胜，平安可告知。得闲聊罢绣，消暑但凭诗。处世求安拙，言情尽占痴。芜函将意寄，烟树绿低垂。
0	1	0	0	0	0	0	0	0	0	0	1	关山别意,莲叶未青时，沙头话别离。舟行期早发，日晏未曾移。迟回一何久，念我平生友。莫问去程遥，且尽杯中酒。君今往何处，万里长城路。路远人迹稀，黄云黯朝莫。陇阪历欹倾，双轮不暂停。时闻呜咽水，流作断肠声。驱车无少息，又度长芦北。八月雁南飞，天山草俱白。横笛在高楼，关山月里愁。离人听此曲，白尽少年头。
0	0	0	0	0	0	0	1	0	0	0	1	江上作,江月雾中明，孤舟触浪行。吹笳知远浦，沽酒听寒更。旅雁依依去，霜风落落鸣。故园松与菊，今夕倍关情。
0	0	0	0	0	0	1	0	0	0	0	0	寄沿山别驾乌延子忠,我识颜别驾，风度修且閒。近持五色笔，辉光动南蛮。甘饮石井水，卧治鹅湖山。玉峰露洒洒，枫林佩珊珊。表表台阁姿，岂久州县间。相思不相见，可望不可攀。海风吹夜月，飞度七闽关。
0	0	0	0	0	0	0	0	0	0	0	1	雨,积日以为霖，时零时复止。虽未快优渥，溥润亦足喜。早田固秀齐，晚种皆勃起。年来验农功，颇识农功旨。雨旸燠寒风，五者时为美。致时岂易言，抚序愁无已。
0	0	0	0	0	0	1	0	0	0	0	0	寄徐琯朗六兄并家姊二口号 其一,城南城北旧相寻，亲串相思最汝深。有子尽如丰岁玉，向人休羡满籯金。
0	0	0	0	0	0	0	0	0	0	0	1	答王公佩见寄,池上绿阴肥，天涯客赋归。心随流水远，迹与故人违。千里复万里，斑衣当锦衣。终焉林下梦，不逐五云飞。
0	0	0	0	0	0	0	0	0	0	0	1	闻雁,频年别思渺江头，每望乡音结远愁。独倚空斋残月夜，盈庭落木雁声秋。
0	0	0	0	0	0	0	0	0	0	0	1	关门馆舍后楼晚登,一片青山势压城，晚风楼上海涛声。沧溟万里堪乘兴，无那乡心日夜生。
0	0	0	0	0	0	0	0	0	0	0	1	其二,西风回首故乡情，何日为园学邵平。已办孤帆冲夕浪，可堪万壑更秋声。折腰为米追时辈，当面输心愧老成。饮罢归来未能寝，微吟拥鼻数寒更。
1	1	0	0	0	1	0	0	0	0	0	1	其四,仕倦成流落，游频惯转蓬。热来随意住，凉至逐缘东。入境亲疏集，他乡彼此同。暖衣兼饱食，但觉愧梁鸿。
0	1	0	0	0	0	0	0	0	0	0	0	子规,山茶花落子规啼，呜咽春当谢女闺。豹汝无情教客去，竹枝驱向锦城西。
0	0	0	0	0	0	0	0	0	0	0	1	九佳,故园黄叶尽，风雪旧生涯。孤壑春先醉，同人月在怀。抱香矜独处，残梦怯寒蛙。道路云烟渺，寻芳到古崖。
0	0	0	0	0	0	0	0	0	0	0	1	禽言十咏 其一 不如归去,翠烟深樾江村雨，蜀魄催春劝归去。劝春春去劝未休，客子伤春惨心绪。只今蜀土锦城荒，蜀客望西悲故乡。故乡蜀客归不得，何况当时蜀帝王。
0	0	0	0	0	0	0	0	0	0	0	1	八月十八夕风雨歌,去年八月十八夕，前年八月十八朝。宝带桥边观串月，钱塘江上弄惊潮。今年此夕何萧索，秋雨泙澎沉月魄。万里银河水倒飞，千条瀑布天争落。吹笛空为壮士声，何时一战似雷霆。沙场后夜逢明月，会有葡萄醉卫青。
0	0	0	0	0	0	0	0	0	0	0	1	闻田家插秧已毕,闻道田家日夜愁，黄云白雪不全收。稻畦插遍青如染，满望今年倍有秋。
0	0	0	0	0	0	0	0	0	0	0	1	和顶山前韵,小山摇落故凄凉，想象登临野兴长。万里晴空初雁入，一年好景又橙黄。极须痛饮偿秋节，生怕疏钟报夕阳。搔首故园归未得，荒篱寒菊为谁香。
0	0	0	0	0	0	0	0	0	0	0	1	采莲曲 其一,杨柳依依锁六桥，鵁鶄飞处渚莲飘。儿家生长西湖里，不识烟波万里遥。
0	0	0	0	0	0	0	0	0	0	0	1	望首阳山,垂鞭信马蹄，平沙入孤竹。孤竹传者谁，二子伯与叔。让国久无家，东海留芳躅。岂至采薇时，不食还乡曲。而以首阳名，专号兹山麓。清风讵可攀，庙貌随时俗。俎豆纵千秋，不饱他人粟。我来大道旁，日暮仍驰逐。安得拜衣冠，细摸残碑读。
1	0	0	0	0	0	0	0	0	0	0	1	梦介卿感而有作 其一,湖海三年别，关山万里程。故人频入梦，游子若为情。家近吴王苑，身居义帝城。平生鸡黍约，何日更寻盟。
0	0	0	0	0	0	0	1	0	0	0	0	春怀故园,春日怀故园，令我心反侧。路无百里遥，身有数年隔。青山绕白云，顷刻迷踪迹。而人亦如之，是为形所役。几何百年寿，营营无了日。仗剑对樽俎，斜阳无双戟。时歌游冶辞，共醉江南客。
1	1	0	0	0	0	0	0	0	0	0	1	其二,风蓬皆万里，骨肉我三人。岐路缘何事，他乡愧此身。柳含燕甸色，花隔楚园春。伫望行车远，迢迢起暮尘。
0	0	0	0	0	0	0	0	0	0	0	1	京邸寄闽中诸友,东风随计上枫宸，马首轻飘九陌尘。樗栎敢云清庙选，莺花空负故园春。香云迷梦朱楼夜，寒雨添愁远道身。不识韭盘呼酒处，可能遥忆未归人。
0	0	0	0	0	0	0	0	0	0	0	1	登宣府镇朔楼柬刘游击,元戎乘暇费招呼，联步登楼兴不孤。镇朔有名齐斗柄，阴山无警寝兵符。黄沙碛里看胡马，红日光中望帝都。料得将军似充国，金城方略上新图。
0	0	0	0	0	0	0	0	0	0	0	1	百丈书怀寄丘子深,离骚休唱逐臣愁，此曲思君可寄不。百岁都来如过客，一生大半似幽囚。那堪泣玉空怀宝，刚道雕虫胜饭牛。山馆无聊春睡美，日高丈五正蒙头。
1	0	0	0	0	0	0	0	0	0	0	1	登楼,思乡不可得，怅望倚高楼。一道黄河水，羞随白发流。云霾失故渡，波恶断行舟。隔岸闻渔唱，萧萧起暮愁。
0	0	0	0	0	0	0	0	0	0	0	1	忆儿病,几岁携家住帝畿，故园终日费心思。无端今日襄江上，回首长安忆病儿。
0	0	0	0	0	0	0	0	0	0	0	1	游乾明分韵得山字,一从隽轨得追攀，日日江皋倒载还。贪向诸公论友义，未容老子忆家山。酒边鲸吸仍畴昔，笔底羊肠出险艰。莫便樽前话分袂，此心不与石俱顽。
0	0	0	0	1	0	0	0	0	0	0	1	辑山村先生诗卷 其一,昔在垂髫日，今吟薄暮年。床孤郗氏选，诗得谢公传。故国空戎马，荒山冷墓田。祗令后死者，忍泪读遗篇。
1	1	0	0	0	0	0	0	0	0	0	1	其二,鉴湖列嶂自天开，云色岚光入酒杯。忽遣同游有陶谢，故应交契拟陈雷。他乡日日典衣醉，公事时时牵马来。要买扁舟穷胜绝，共追樵径晚风回。
0	0	0	0	0	0	0	0	0	0	0	1	新月,新月如弓曲未平，清光照我入孤城。当空桂影浑疑见，绕路松阴解送行。三五渐从今夜满，寻常还是故乡明。无端忽被微云掩，谁识嫦娥一片情。
1	1	0	0	0	0	0	0	0	0	0	1	答元夜异地有怀步韵,金吾不禁夜初明，解舞儿童锦作旌。旅馆观灯聊着眼，他乡逢节强陶情。云拖墙外鞦韆影，人集筵间管籥鸣。风景不殊乡社异，几回飞梦数归程。
0	0	0	0	0	0	0	0	0	0	0	1	鹦鹉,华堂日渐高，雕槛系红绦。故国陇山树，美人金剪刀。避笼交翠尾，罅嘴静新毛。不念三缄事，世途皆尔曹。
0	0	0	0	0	0	0	0	0	0	0	1	其二,我留子去意悽悽，匹马长途独向西。若到雁门关外望，故乡回首白云低。
0	0	0	0	0	0	1	0	0	0	0	1	同文渊夜坐怀伯兄,月外征鸿自北飞，溪边流水亦东归。相思欲往还多畏，自笑浮生事事非。
0	0	0	0	0	0	0	0	0	0	0	1	石头怀古,日月出又没，台城空白云。虽宽百姓土，渐缺六朝坟。禾黍是亡国，山河归圣君。松声骤雨足，几寺晚钟闻。
0	0	0	0	0	0	0	0	0	0	0	1	寄高适,楚隔乾坤远，难招病客魂。诗名惟我共，世事与谁论。北阙更新主，南星落故园。定知相见日，烂漫倒芳尊。
0	0	0	0	0	0	0	1	0	0	0	0	初访半村,乱馀诗响继秋虫，黄叶贫家小径中。吠犬门窥携句客，城鸦邻接浣花翁。凋残耆旧藏遗草，寥落山川赋故宫。我有渔舟刚八尺，与君借笠钓西风。
0	0	0	0	0	0	0	0	0	1	0	0	良医沈希贤将还沂上持梅竹聚禽图索题有怀东皋秋崖二都宪因托以寄兴,梅竹影参差，东窗日上时。坐看群羽集，如从九苞仪。缃素馀文彩，云霄忆别离。岁寒平日意，谁报故人知。
0	1	0	0	0	0	0	0	0	0	0	1	仲春寄表妹张倩倩,湖外青山别路长，沈吟旧事总堪伤。故园明月门前柳，回首春风各断肠。
0	0	0	0	0	0	0	0	0	0	0	1	望北山云,浮云起太行，六合须臾间。清风相汲引，吹我渡榆关。岁旱不成雨，悠然归故山。向来无心出，亦复无心还。
0	0	0	0	0	0	0	0	0	0	0	1	三别好诗 其一 题吴骏公梅村集,莫从文体问高庳，生就灯前儿女诗。一种春声忘不得，长安放学夜归时。
0	0	1	0	0	0	0	0	0	0	0	1	其二,但使频辞病，吾生乐自偏。已无官长束，兼得故人怜。雨色残虹外，乡心过雁前。纵有耽诗癖，年来实怕传。
0	0	0	0	0	0	0	0	0	0	0	1	滦京杂咏一百八首 其九十三,百事关心有许忙，秋风掠削鬓边凉。晓来为忆西山雨，怕看行人归故乡。
0	0	0	0	0	0	0	0	0	0	0	1	夏秋之间多雨纪游得十绝句 其一,乌云含雨又趖西，湖水高梁岸与齐。自是故乡人意倦，晴鸠也懒出林啼。
1	0	0	0	0	0	0	0	0	0	0	1	和王君少筠四声诗次原韵风声,鸣条拂幔漏声阑，独坐灯前感百端。修竹愁生前度密，疏林夜酿几分酸。玉楼冻合馀威峭，檐铁音传旅梦寒。记得故园秋欲老，井梧摇落晓烟残。
0	0	0	0	0	0	0	0	0	0	0	1	咏史,疲民渐欲废耕犁，蚁穴从容善溃堤。东去伍员终报楚，北来骑劫已临齐。阉人祗解求黄雀，故相谁怜梦白鸡。莫信当涂吞野葛，安排墓上署征西。
0	0	0	0	0	0	0	0	0	0	0	1	浏阳太和铺次苏寨村壁间韵,田家春起早，鸡唱启柴扉。扫石临流饭，携锄带月归。晚山岚气寂，秋雨稻花肥。常恐天?作，飘飖结实微。
1	0	0	0	0	0	0	0	0	0	0	1	夜坐二首 其一,放衙归燕寝，独坐向黄昏。世变同蕉鹿，羁栖若槛猿。未忘轩冕累，暂远市朝喧。暗想连宵梦，依依在故园。
1	0	0	0	0	0	1	0	0	0	0	1	登吴陵城楼 其一,城外村梅映酒旗，故园花落重相思。愁肠已向春来断，况值轻寒醉醒时。
1	0	0	0	0	0	0	0	0	0	0	1	赠周卿往临江,秋风动庭闱，游子赋无衣。谩托青云想，空令白日飞。江流来浩荡，树色带依微。西郡多朋达，停骖候远归。
0	0	1	0	0	0	0	0	0	0	0	0	寄呈察推二兄廷直（埴）,尺素书凭雁足传，侧身吟望楚江边。关山去我仍千里，风月思君阅二年。莲幕宦情今好在，莆川春色故依然。相逢若问官閒事，为道粗裘饱昼眠。
0	0	0	0	0	0	0	0	0	0	0	1	其三,竹符驱我出山来，万事无心付酒杯。又见江城春到也，伤情却忆故园梅。
0	0	0	0	0	0	0	0	0	0	1	0	和靳天章彭城怀古,戏马台前拥旆旌，三齐才破到彭城。项王帐底犹虞舞，汉祖军中尽楚声。百二山河功自弃，八千子弟势都倾。月明閒却乌江渡，长使英雄恨不平。
0	0	0	0	0	0	0	0	0	0	0	1	题裴端公郊居,暂随红旆佐藩方，高迹终期卧故乡。已近水声开涧户，更侵山色架书堂。蒲生岸脚青刀利，柳拂波心绿带长。莫夺野人樵牧兴，白云不识绣衣郎。
0	1	0	0	0	0	0	0	0	0	0	1	雪,旅馆人初到，长空雪正浮。和云埋野树，杂雨响江楼。冻涩班生剑，寒欺晏子裘。凭谁歌郢曲，一洗客边愁。
0	0	0	0	0	0	0	0	0	0	0	1	晓行逢征东将士却寄梅中丞,烽火城西百将屯，寒烟晓爨万家村。雄边子弟夸雕鞯，绝塞将军蚤闭门。傍海何年知浪静，登坛空自拜君恩。云中今有真颇牧，安得移来觐至尊。
0	0	0	0	0	0	0	0	0	1	0	0	杂曲歌辞 其一 ①闺怨词,朝憎莺百啭，夜妒燕双栖。不惯经春别，谁知到晓啼。
0	0	1	1	0	0	0	0	0	0	0	1	其二,关榆萧瑟二庭空，堠火平安九塞通。往日连师惊朔漠，只今市马互西东。黄河天上三城戍，画角霜前万里风。知有冯唐论将帅，不令魏尚久云中。
0	0	0	0	0	0	0	0	0	0	0	1	过献孟池亭采菊作 其一,爱尔池亭好，黄花食几枝。口香寒露日，心苦暮秋时。有地开难早，无人落易迟。故园明欲返，吾亦有东篱。
0	0	0	0	0	0	0	0	0	0	0	1	重赋暨邑池亭,新沐试絺绤，凉生神骨清。发疏逗风爽，半幅纱巾轻。逍遥池上亭，绿阴取次行。清和又重见，时序无留停。丛委簿书间，那得散漫情。乍此偷隙闲，云开月暂明。故园松菊荒，蛛网罩南荣。琴书知好在，奥窅谁为评。
0	0	0	0	0	0	0	0	0	0	0	1	题雁,兵戈故国日彫残，野蔓荒烟白骨寒。目送飞鸿度关塞，有书无处报平安。
0	0	0	0	0	0	0	0	0	0	0	1	赠人,南塘倜傥士，薄宦向西陬。石竹临江映，春云抱峡流。徘徊去国日，浩荡望乡愁。莫厌卑栖地，三巴足壮游。
0	0	0	0	0	0	0	0	0	0	0	1	闺思 其一,苜蓿峰边明月秋，玉关长照古时愁。男儿腰下须龟组，切莫加封定远侯。
0	0	0	0	0	0	0	0	0	0	0	1	其二,忧世空惊两鬓丝，故园回首隔天涯。腊梅花放春光近，想见离怀共抚时。
0	0	1	0	0	0	0	0	0	0	0	1	登六榕寺塔得微字,宝铎摇青汉，金轮逼紫微。众香攒绣栱，九级敞琼扉。仙乐飘空下，天花杂雨飞。万形纷崒嵂，千仞转高巍。槛頫霆相激，棂开月吐辉。侵云看树小，入海见山稀。侧足应防险，观心拟息机。永言齐浩劫，更拂六铢衣。
0	0	0	0	0	1	0	0	0	0	0	1	台州观海二首 其一,独客长途破，孤城幽思多。入山忘日月，观海失江河。万事只垂钓，故园未偃戈。平生挟弧矢，流落意如何。
0	1	0	0	0	0	0	0	0	0	0	1	和子搢九日谩兴 其一,此身到处贾胡留，细雨斜风冷淡秋。佳节又从愁里过，故乡不似旧时游。试拈红叶题诗句，强摘黄花泛酒瓯。落帽龙山几人在，云沉鸟没恨悠悠。
1	0	0	0	0	0	0	0	0	0	0	1	自琴断口泛舟月湖用谢灵运石壁精舍还湖中韵,山水割昏晓，水暗山含晖。云沈涧底响，鸟向峰半归。游子看不足，苍苍穷翠微。榜人候沙溆，湖水生夕霏。天远青草接，波宽白烟依。蒲稗收小艇，蓬蒿款幽扉。意惬景自适，心高愿多违。得授安期术，妙善冀能推。
0	0	0	0	0	0	0	0	0	0	0	1	其三,久戍天山着铁衣，朔风猎猎雪霏霏。昨来闻下轮台诏，知是夫君不日归。
0	0	0	0	0	0	0	0	0	0	0	1	述怀① 其一,青门聊极望，何事久离群。芳草失归路，故乡空暮云。信回陵树老，梦断灞流分。兄弟正南北，鸿声堪独闻。
1	1	0	0	0	0	0	0	0	0	0	1	虔州看春,闹鼓沿街竞晓晨，仙幡綵仗引芒神。城头画角吹残雪，水面红楼占早春。弦管独喧歌舞处，绮罗争踏冶游尘。他乡乐事同杯酒，醉里还惊客思新。
0	0	1	1	0	0	0	0	0	0	0	1	赠茅顺甫进士归吴兴一首,羡尔吴兴彦，登庸入紫闉。妙才惊国老，青岁冠时人。浮玉门闾大，苕溪气象新。还携帝城色，归作故乡春。
0	0	0	0	0	0	0	0	0	0	0	1	风夜程子至,天风响不辍，吹汝到空堂。夜动霜林白，寒摇落月黄。鼓钟连岁晚，砧杵入宵长。话尽苍茫里，因君思故乡。
0	0	0	0	0	0	0	0	0	0	0	1	沅州道中,乱山盘错入沅州，瘴雨蛮烟动客愁。回首燕南家万里，斜阳谁倚故园楼。
0	0	0	0	0	0	0	0	0	0	0	1	塞下曲（锦州秋日作）,边霜遥逐角声吹，马上征夫最早知。出塞正当寒剧地，望乡惟见雁南时。汉关秦月年年戍，羌笛胡笳处处悲。杨叶楼中天万里，玉人何夜梦归期。
0	0	0	0	0	0	0	0	0	0	0	1	次韵赠汤将军（将军故中山侯之孙也）,将军妙算古人同，料敌常如在目中。铁骑连营寒映月，楼船跨海夜乘风。玉门烽火今犹急，桂岭珠玑久未通。却笑封侯应有种，看君百战立奇功。
1	0	0	0	0	1	0	0	0	0	0	1	人有谓余老者感作,一身不遇家屡空，谈诗说剑心何雄。少年虽去壮还在，出门千里轻飞蓬。饮酒多欢侠游子，寻花常宿倡楼中。半生为乐不知病，两耳忽患今春聋。梳头遂见发初短，照面恰怪颜无红。往还后生最轻薄，笑云似尔当称翁。繁华零落尽朝菌，吟叹啾唧来秋虫。天地那能禁我老，文章可惜令人穷。一丘一壑几时住，世上岂有真乔松。
1	0	0	0	0	0	0	0	0	0	0	1	和《梦西陂秋日》韵,花落蒙笼溯洛波，江边黄竹子频歌。思乡怀古年年事，不道今年白发多。
0	0	0	0	0	0	0	0	0	0	0	1	过沛歌风亭,苍梧帝逝薰弦绝，千古三侯慷慨歌。丰沛故乡宜有感，韩彭猛士惜无多。英雄老去台空在，魂魄来归意若何。楚舞尊前鸿鹄起，大风几动汉山河。
0	1	0	0	0	1	0	0	0	0	0	1	禁火,日日冒烟尘，忽忽禁火辰。塞榆关水湿，边草贼回春。岁月伤风迈，疮痍念苦辛。沙中看白骨，肠断故乡人。
0	0	0	0	0	0	0	1	0	0	0	0	哭友人任向,暮哭寝门外，南望愁云昏。何言英迈气，奄成幽寂魂。寒月长夜台，秋风黄蒿原。十载金石心，凄凉谁与言。
0	0	0	0	0	0	0	0	0	0	0	1	菊,世上虚名白发悲，霜前幽壑迥春姿。闲巡独树真怜汝，醉折寒花欲赠谁。官舍野堂浑一色，冷风凄露漫相欺。高年渐觉馨香远，万里徒伤酒一卮。
0	0	0	0	0	0	0	0	0	0	0	1	题黄冷樵广文《柳溪梦隐图》① 其一,榕城客梦柳溪滨，千里归心境逼真。踏遍江湖开倦眼，风光特为故园新。
0	0	0	0	0	0	0	0	0	0	0	1	其三,客舍桑乾已白头，故乡迢递在并州。吴山越水三千里，归梦时时过蓟楼。
0	0	0	0	0	0	0	0	0	0	0	1	苍然亭,风打船头系夕阳，亭前老子旧胡床。青牛过去关山动，白鹤归来城郭荒。忠节风流落尘土，英雄遗恨满沧浪。故园水月应无恙，江上新松几许长。
0	0	0	0	0	0	0	0	0	0	0	1	定州道,夹岸新杨映广津，客行无绪独愁人。故园亦有千头树，二月中旬汳水滨。
0	0	0	0	0	0	0	0	0	0	0	1	望雨,独立精神未有伤，天风吹动太平洋。更来太武上头望，雨湿神州望故乡。
0	0	0	0	0	0	0	1	0	0	0	1	十七夕（宣城中绕沟皆流水至是冰咽矣）,银带边儿骏马驮，西墙倒酒剧悬河。高松入座无人对，明月当杯奈夜何。此际乡心愁不少，满城流水响无多。东房老衲怜牢落，夜夜来吹鹘打鹅。
0	1	0	0	0	0	0	1	0	1	0	0	题钱德钧水村隐居图（事详本传）,不入山林不入城，孤舟容我寄浮生。年来与世殊相远，渐喜无人识姓名。
0	0	0	0	0	0	0	0	0	0	0	1	寄题吴爱菊,渊明归故园，心与境俱会。种菊满东篱，高致在菊外。故人绝世好，尚友渺千载。幽赏属同流，更有心期在。
0	0	0	0	0	0	0	1	0	0	0	0	舟中寄怀吴去疑,不见江南人，遥望江南云。后云气光晶，前云行逡巡。逡巡行复止，依依如恋群。物态有如此，余益思故人。夕风吹浦溆，野色迷我津。凫鹥各有类，孤舟欲谁亲。唯有枫林下，潮声渐渐闻。
0	0	0	0	0	0	1	0	0	0	0	1	怀张隐君六子,故国风光早，惟应旅客知。野田挑菜日，村屋焙蚕时。隐隐渔家鼓，翻翻里社旗。庞眉旧邻叟，徙倚倍相思。
0	0	0	0	0	0	0	0	0	0	0	1	哭二子,风雨撼庭梧，寒巢失二雏。梦因心上起，名向醉时呼。凤泣丹山玉，龙吟碧海珠。断机怜尔母，泪滴砚苔枯。
0	1	0	0	0	0	0	0	0	0	0	1	寒食,三月东风大放颠，今年为客倍凄然。杏花时节偏听雨，寒食人家不禁烟。千里故乡愁共远，一春白日梦相牵。天涯草色青青处，秪忆千山墓下田。
0	0	0	0	0	0	0	0	0	0	0	1	其二,天涯一片愁中月，夜夜随风落故乡。何日寻君来欈李，二湖相并似鸳鸯。
0	0	0	0	0	0	0	0	0	0	0	1	送楚丘曲少府赴官,青袍美少年，黄绶一神仙。微子城东面，梁王苑北边。桃花色似马，榆荚小于钱。单父闻相近，家书早为传。
0	0	0	0	0	0	0	0	0	0	0	1	盂城即事,盂城驿前吟夕阳，高邮湖上好秋光。红分菡萏初经雨，绿满蒹葭未受霜。远浦有波皆浴鹭，近堤无路尚垂杨。南来时见吴江棹，却倚船窗问故乡。
0	0	1	1	0	0	0	0	0	0	0	1	罗都宪哀挽,黄门献纳早蜚声，柏府乔迁晚更荣。边寨甲兵惊小范，故园松菊老渊明。山川一夜还英气，宇宙千年播大名。最是云中遗德远，万家城守赖安生。
0	0	0	0	0	0	0	0	0	0	0	1	忆平泉杂咏 忆春雨,春鸠鸣野树，细雨入池塘。潭上花微落，溪边草更长。梳风白鹭起，拂水綵鸳翔。最羡归飞燕，年年在故乡。
0	0	0	0	0	0	0	0	0	0	0	1	怀张允成表弟,歉岁逋租力莫偿，一家十口趁流亡。小儿胆大轻官事，老者年衰重故乡。落萚西风何处迹，啼螀寒雨几回肠。封书欲寄愁难达，空倚江干数雁行。
0	0	0	0	0	0	0	0	0	0	0	1	常山怀罗念庵,本为穷幽赏，非因避世氛。乡心吴水尽，客路粤山分。名姓休相问，渔樵久作群。忽思鸾掖侣，日暮倚停云。
0	0	0	0	0	0	0	0	0	0	0	1	村女,青荷叶伞茜裙红，随母归宁省外翁。莫笑梳妆未京样，兵馀犹见太平风。
0	0	0	0	0	0	0	0	0	1	0	0	拟山家闺怨戏为钝翁编修作,璇玑赋罢气凌云，下直金莲每夜分。那忆璇玑图上字，锦机辛苦寄回文。
0	0	0	0	0	0	0	0	0	0	0	1	三月闺情（后四句缺）,三月春将尽，空房妾独居。蛾眉愁自结，鬓发没情梳。□□□□□，□□□□□。□□□□□，□□□□□。
0	0	0	0	0	0	0	0	0	0	0	1	其二,足欲周寰宇，心终喜故乡。溪居晨漱洁，山卧暑絺凉。村酒时时醉，园花日日香。高曾先垄在，死即葬其傍。
0	1	0	0	0	0	0	0	0	0	0	1	冬夜,繁阴扫无迹，庭雪尚馀光。屋背生寒月，林梢绡暗霜。昏瞳频废卷，悲泪易沾裳。却想故园夜，张灯宿草堂。
0	0	0	0	0	0	0	0	0	0	0	1	其五,舟子行舟缓，淹留十月程。人心谁会意，王事我关情。风暖江波定，云晴浦月生。故乡何处是，迢递望徽城。
1	0	0	0	0	0	0	0	0	0	0	0	月夜闻雁,独坐南窗下，初晴月倍明。云中新雁唳，却作故乡声。
0	0	0	0	0	0	0	0	0	0	0	1	永嘉元日,官舍红梅放，繁花一树春。谁怜元日会，无复故乡人。
1	0	0	0	0	0	0	0	0	0	0	1	发淮安（九月二日）,九月初二日，车马发淮安。行行重行行，天地何不宽。烟火无一家，荒草青漫漫。恍如泛沧海，身坐玻瓈盘。时时逢北人，什伍扶征鞍。云我戍江南，当军身属官。北人适吴楚，所忧地少寒。江南有游子，风雪上燕山。
0	0	0	0	0	0	0	0	0	0	0	1	前归兴诗（丙子九月）,去年书剑返咸阳，庐岳登高一望乡。不见秦城售赵璧，但闻丰狱弃干将。洪都蔓草牵衣带，大庾梅花笑客装。今日輶轩对奇字，一区尘满读书床。
0	0	0	0	0	0	0	0	0	0	0	1	以灯圆饷陆太仆,三五新正忆故园，屑云糜玉闹春盘。小奴解作江南意，远客都忘岁暮寒。梅欲斗圆忙著子，雪如争巧故成团。玉厓太仆真清吏，莫认明珠按剑看。
0	0	0	0	0	0	0	0	0	0	0	1	春日再发沅州,又住蛮州似故乡，官船两度发沅阳。贪看献岁春山绿，却忆高秋老树黄。宦迹不应辞远近，天游真可纵徜徉。沿流尽有新诗兴，夹岸风来杜若香。
0	0	0	0	0	0	0	0	0	0	0	1	其二,雷港沙堆浦，春江浪拍空。一时潮信雨，三月石尤风。飞退无来鹢，归迟有去鸿。故乡朋旧在，何日酒尊同。
1	1	0	0	0	0	0	0	0	0	0	1	即事,扶栋初成屋，为园旋筑墙。看山嫌树密，傍砌觉花香。蝶翅明如画，莺声巧似簧。春光不相负，何必滞他乡。
0	0	0	0	0	0	1	0	0	0	0	0	瑞鹧鸪 闺情，集唐诗,日照深红几树丝。只应闲看一枝枝。孤溪月满维舟夜，分隔休灯灭烛时。多为过防成后悔，谁怜梦好转相思。纤腰舞尽春杨柳，惟有春风仔细知。
0	0	0	0	0	0	0	0	0	0	0	1	浣溪沙,景色何心说故乡，朱楼依旧见垂杨。禁他冶叶不回肠。凤翙有声锵紫塞，燕归无计认雕梁。三千弱水溯中央。
0	0	0	0	0	0	0	0	0	0	0	1	顾光禄管山人轩窗坐月分得生字,冬夜月仍满，入林疏影横。霜清薜荔色，雁度关山情。对酒兴难尽，披裘寒更生。故园丛菊在，寂寂照残英。
0	0	0	0	0	0	0	0	0	0	0	1	和陶渊明归田园居六诗 其五,我惭旷达人，梦寐眷乡曲。十年仕楚越，政坐食不足。人皆诧善奕，举世鲜识局。陶翁有高躅，迷涂炳明烛。于焉税吾驾，作息课昏旭。
0	0	0	0	0	0	0	0	0	0	0	1	哭石遗师三首 其一,不寐郁烦汗，揽问哆以悲。悲哉十日别，永与函丈辞。归里岁销夏，北帆秋为期。今年独诣送，逆旅还说诗。细观冻梨色，神彩犹植鳍。乘化了无朕，穷臆良有疑。所疑烦歊顷，即是弥留时。无分启手足，咽泪酸自知。
0	0	0	0	0	0	0	0	0	0	0	1	旅中即事寄友生,攲枕不成梦，寒虫叫壁阴。高梧深夜雨，远客故乡心。分与浮名背，年将白发侵。终须约宗炳，结社向东林。
0	0	0	0	0	0	0	0	0	0	0	1	九日客中寄弟,九日离亭雨，三年异国愁。故园兄弟在，为我一登楼。
0	0	0	0	0	0	0	0	0	0	0	1	题汪水云诗卷 其一,万里归来葺故园，阚湖新结小船轩。双亲八十喜康健，七子侍劳三十孙。
0	0	0	0	0	0	0	0	0	0	0	1	闺思,望断伤春眼，湘帘懒上钩。落花深院静，鹦鹉对人愁。
0	0	0	0	0	0	0	0	0	0	0	1	读苏武李陵司马迁传 其一,白旄持节使单于，万里风烟十载馀。柳毅不行沙漠路，却凭归雁为传书。
0	0	0	0	0	0	0	0	0	0	0	1	奉次许宗鲁中允九月二日居庸佛阁同仇将军登宴二首 其一,绝域烟沙莽白登，凭高风日快虚澄。烟烽万里元秦塞，王气千秋自汉陵。北伐声威方电迅，西来将士已云蒸。危关岌嶪青莲宇，看取三军剑舞腾。
0	0	0	0	0	0	0	0	0	0	0	1	使竣还里发自蕲上,步步流泉引径斜，竹篱深映两三花。暖当蔬甲浓熏麝，烟薄枝头翠作衙。已觉乡心从此整，为怜春事几分赊。驱车那惜冲风雨，记得归鞭旋及瓜。
0	0	0	0	0	0	0	0	0	0	0	1	其七 翟公故园,翟公有故园，客散罢歌舞。不知翟公先，此地曾榛莽。
1	0	0	0	0	0	0	0	0	0	0	1	秋风来辞寓居吴陵后迁九龙冈作二首 其一,秋风来兮吹客衣，芙蓉阁边秋蝶飞。我行吴陵不得归，故园八月荷花稀。荷花有红又有绮，可怜不作游子衣，秋风吹吹堕流水。
0	0	0	0	0	0	0	0	0	0	0	1	范子将有金陵之游赋此为赠且复招之,釜中生尘范史云，忽往金陵答所闻。朱雀桁头卖历日，栖霞寺里读碑文。齐瑟总工何处鼓，奚囊倘重若为分。故园尽有鸡豚社，一盏春醅且易醺。
1	0	0	0	0	1	0	0	0	0	0	1	三月晦到大庾,我登超然台，积雨久不止。台下柳成行，柳下满塘水。环塘率乔木，照影弄清泚。恍如在故乡，西湖古寺里。气象极幽深，景物尽苍翠。十年劳梦想，一夕居眼底。独坐不能去，颓然起深思。钟鸣主人归，烛光何烨炜。笑语复移时，夜久余当起。归路夫何如，江声寒玉碎。
0	0	0	0	0	0	0	0	0	0	0	1	邀李宪长同李侍御登海上浩然阁夕泛建阁赋诗者吴姜公龙也阁与诗皆无恙而姜为异物矣因次其韵继之以慨焉,高阁与云浮，平看洱水流。相邀二嘉客，来泛一仙舟。烽火堪愁思，烟波几浪游。望乡因叹逝，陈迹已先秋。
0	0	0	0	0	0	0	0	0	0	0	1	关岭马跑泉,绝壑耸丹梯，雄封百二齐。涧飞千尺雪，壁守一丸泥。萝蔓牵猿臂，泉源出马蹄。关山愁极目，烽火夜郎西。
0	0	0	0	0	0	0	0	0	0	0	1	滇池泛舟见新雁,忽见行行雁，来应自故乡。天涯多少路，云际几乎霜。滇水饶葭菼，禺山足稻粱。金河尔休恋，无限虏弦张。
0	0	0	0	0	0	0	0	0	0	0	1	其五,贺监脱金貂，白衣入酒肆。把臂商仙人，钓鳌东海去。尺书上天子，乞汝鉴湖地。黄冠归故乡，四明日沉醉。伊人不可作，唐松森古翠。鸟下千秋观，萧条见山寺。
0	0	0	0	0	0	0	0	0	0	0	1	盘墅① 入园,才到松陵即是家，故园喜听雀喳喳。上人只为贪风月，蛮触交争笑尔蜗。
0	0	0	0	0	0	0	1	0	0	0	0	秋晚自洞庭湖别业寄穆秀才,破村寥落过重阳，独自撄宁葺草房。风扯红蕉仍换叶，雨淋黄菊不成香。野猿偷栗重窥户，落雁疑人更绕塘。他日若修耆旧传，为予添取此书堂。
1	0	0	0	0	0	0	0	0	0	0	1	一杯亭春望 其一,上上一杯亭，春风何浩浩。今朝柳叶新，昨日梅花缟。匆匆岁月徂，人生容易老。游子惜春辉，王孙怨芳草。芳草年年绿，红颜不再好。一杯复一杯，聊以宽怀抱。
1	0	0	0	0	0	0	0	0	0	0	1	追和范文正公鄱阳诗 游芝山寺,出郭上崔嵬，山川亦壮哉。三芝谁采去，五老欲飞来。怀古情无尽，思乡首屡回。论文一尊酒，天色为吾开。
0	0	0	0	0	0	0	0	0	0	0	1	哭郭同舍（原注：宜孙。）,寂寞青灯旧，流离白发新。病犹依故国，死乃见全人。残墨家无子，高风墓有邻。斯文堪一哭，落日冷湖滨。
0	0	0	0	0	0	0	0	0	0	0	1	其二,灵椿难减菌难加，莫笑山翁两鬓华。不与公荣同饮酒，只留禹锡独看花。客来稍觉罍空耻，事去方知瓮算差。归老东陈无可恨，失侯不失故园瓜。
0	0	0	0	0	0	0	0	0	0	0	1	咏雪,纷纷飞雪遍遐荒，半是落花半是霜。万里江山全著色，六朝宫殿又增光。灞桥风里何人去，梁苑游中惹客忙。更有一枝春意透，满林梅蕊暗飘香。
0	0	0	0	0	0	0	0	0	0	0	1	己亥除夕,湖海椒觞十五星，故园咫尺却扬舲。流年与日相将去，归梦兼愁总未醒。腊鼓何如鼙鼓急，闽船犹并越船停。春来消息茫无据，起把菱花仔细听。
0	0	0	0	0	0	0	0	0	0	0	1	登逍遥楼,逍遥楼上望乡关，绿水泓澄云雾间。北去衡阳二千里，无因雁足系书还。
0	0	0	0	0	0	0	0	0	0	0	1	送韩巽入都觐省便赴举,槐叶苍苍柳叶黄，秋高八月天欲霜。青门百壶送韩侯，白云千里连嵩丘。北堂倚门望君忆，东归扇枕后秋色。洛阳才子能几人，明年桂枝是君得。
0	0	0	0	0	0	0	0	0	1	0	0	其三 ①闺怨词,关山征戍远，闺阁别离难。苦战应憔悴，寒衣不要宽。
0	0	0	0	0	0	0	0	0	0	0	1	社日雨,一年好乐九十日，底事天工力作难。自古惜春晴有几，只今连夕雨犹?。朝来已报山城社，客里那知花信寒。遥想故园田父乐，伐豚酾酒树团栾。
0	0	0	0	0	0	1	0	0	0	0	1	夜饮徐文明邸即席作二首 其一,相逢湖海尽词才，车马苍茫踏翠苔。万里乡心同越峤，新年春色到燕台。筵前柏叶风初动，庭际梅花月渐来。遮莫河梁成远别，黄金新诏出蓬莱。
0	0	0	0	0	0	0	0	0	0	0	1	怨诗五章 其一,生小两结发，春花连理开。花开同枝艳，花落同土埋。夫婿峨鸃冠，赫赫凌中台。右拥娇越姝，左抱媚吴娃。群鸳春水乐，孤雁霜天哀。汉月亦自皎，昏夜多云霾。东邻田舍女，裙布荆为钗。自怜馌饷苦，慕妾情依徊。安知期白首，不如贫贱偕。
0	0	0	0	0	0	0	0	0	0	0	1	归里偶题,故园芳草独归迟，桃叶成阴柳影垂。旧燕语兰春已远，新蝉声动夏初宜。轻纱细葛裁衣日，小市长廊卖扇时。趁此清和好天气，且投莲社一题诗。
0	0	0	0	0	0	0	0	0	0	0	1	鹿鸣宴,秋影涵江暇日长，银袍济济宴公堂。九华佳气眉间色，千佛高名马上郎。剩数连珠誇瑞应，会看仙桂满枝芳。春风得意归来好，衣锦联镳入故乡。
0	0	0	0	0	0	0	0	0	0	0	1	田家妇,村南村北麦欲枯，桑麻阴阴满路隅。炊黍田头行饷夫，饼炉未熟儿呱呱。鸭头长袜短布襦，平生未识铅与朱。弹筝不用如罗敷，怀金不愿逢秋胡。眼前富贵何足娱，一身饱煖自有馀。茅檐笑语寒灯孤，夜舂晓织奉舅姑。
0	0	0	0	0	0	0	0	0	0	0	1	立秋后三日得二侄并侄孙家书,万里书来印籀红，慰情何但万金同。悬丝性命幸存活，扫地生涯甘阨穷。老去忧心长似醉，秋来衰鬓乱飞蓬。故园未有西归日，且愿平安信数通。
0	0	0	0	0	0	0	0	0	0	0	1	其二,舍南舍北连春色，竹树交枝花满坡。辇下居非村落近，天边见比故乡多。尊开法酒宾朋共，坐拥寒灯啸咏过。欲解朝衣随杖屦，耦耕生计老东阿。
0	0	0	0	0	0	0	0	0	0	0	1	登常山绝顶广丽亭,西望穆陵关，东望琅邪台。南望九仙山，北望空飞埃。相将叫虞舜，遂欲归蓬莱。嗟我二三子，狂饮亦荒哉。红裙欲仙去，长笛有馀哀。清歌入云霄，妙舞纤腰回。自从有此山，白石封苍苔。何尝有此乐，将去复徘徊。人生如朝露，白发日夜催。弃置当何言，万劫终飞灰。
0	0	0	0	0	0	0	0	0	0	0	1	重阳日病中有感,连宵风雨又重阳，买得糕来却未尝。病里不思携菊枕，客中那识佩萸囊。故园此会知谁健，令序欣逢且自强。多少闷怀无个遣，且烧炉火试茶汤。
0	0	0	0	0	0	0	0	0	0	0	1	西涯宅观梅花,东风聊借一枝春，特慰巡檐索笑人。花比去年香不改，诗从今日思尤新。旧传傅老能调鼎，近许逋仙为卜邻。忽忆故园千树雪，无由独步大江滨。
0	0	0	0	0	0	0	0	0	0	0	1	寄乡人陈宗盛 其一,云树迢迢隔故园，与君何日叙寒暄。春来惯作思乡梦，几度曾飞到雪轩。
0	0	0	0	0	1	0	0	0	0	0	1	中秋夜南园同故人酌,不谒金张第，相期松桂边。人须今夜酒，月朗故乡天。归思逢秋色，狂歌度老年。阴晴如可定，早上玉峰颠。
0	0	0	0	1	0	0	0	0	0	0	0	哭李端,三年剪拂感知音，哭向青山永夜心。竹在晓烟孤凤去，剑荒秋水一龙沈。新坟日落松声小，旧色春残草色深。不及此时亲执绋，石门遥想泪沾襟。
0	0	0	0	0	0	0	0	0	0	0	1	闺情,山上有山归不得，湘江暮雨鹧鸪飞。蘼芜亦是王孙草，莫送春香入客衣。
0	0	0	0	0	1	0	0	0	0	0	1	自巫山遵陆以避黑石诸滩大雨不可行泊驿中一日吏士自秭归陆行者亦会,巫山信是阳云台，客行五日云不开。阴晴何常有朝暮，夜雨少休明复来。今朝水长不知数，没尽山根苍石堆。东矶西矶尽如削，大滩小滩俱若雷。不知瞿唐复何似，想见万顷淙一杯。祗今水剂已壮矣，闻道陆程尤艰哉。摩围隘口石生角，蹋飒坡前泥似醅。眼前安得故园路，江沙江草便青鞋。
0	0	0	0	0	0	0	0	0	0	0	1	其三,片帆明日下长洲，今日分携浙水头。回首故乡犹更远，雁来红叶夕阳秋。
0	1	0	0	0	0	0	0	0	0	0	1	初夏,小雨清初夏，榴花著意红。短篁齐远树，轻燕接飞虫。睡眼云招去，馀寒酒扫空。苦无羁思迫，端与故园同。
0	0	0	0	0	0	0	0	0	0	0	1	悟后,扫除烦恼即清凉，看淡荣华忆故乡。爱网解时疑网脱，尘缘悟后道缘长。篆纹成字天然势，茶味回甘自在香。欲唤梦中人早醒，拾薪先为煮黄粱。
0	0	0	0	0	0	0	0	0	0	0	1	其二,芳筵鲑菜故乡同，刻烛藏钩漏未终。闭户须为十日饮，衔杯最爱百分空。
0	0	0	0	0	0	0	1	0	0	0	1	其九 九日,孤舟何处逢佳节，淮有三洲半草莱。乡国弟兄鸿雁信，客途风雨菊花杯。空囊自觉长安远，明镜何须短鬓催。却忆故园年少事，壶觞戏马月中回。
0	0	0	0	0	0	0	0	0	0	0	1	夜坐,夜寒蟋蟀语秋根，独客无眠忆故园。天作穹庐笼四野，月飞明镜照千门。胡笳相应时时发，戎马初生处处屯。秉烛封书寄兄弟，一身犹滞海西村。
0	0	0	0	1	0	1	0	0	0	0	1	寄太学生苏复省亲未至,雪晴时节送君归，今见都门雪又飞。别去岂无书系雁，相思空有泪沾衣。只知近日丹青遍，宜念经年故旧违。肄业终当还胄监，孝心莫久恋庭帏。
0	0	0	0	0	0	0	0	0	0	0	1	寒村,寒村晚喧静，何处吹长笛。楼上明月高，吹衣风淅淅。翻动败叶林，琅玕下空碧。极目望乡关，乡关暮云隔。顾影暂徘徊，仰羡双飞翼。
0	0	0	0	0	0	0	0	0	0	0	1	德兴山中 其一,石桥斜日万山阴，云满寒溪雪满林。独有梅花看不厌，江南春色故园心。
0	0	0	0	0	0	0	0	0	0	0	1	游西山,西山一何高，有怀在泉石。荡舟渡西泠，秋水今几尺。渚花泊双桡，岸草纳双屐。凉风树上至，林影下衣碧。群动方自营，尘机念俱息。邂逅方外人，招邀坐深席。悠然外死生，矧复慨今昔。我客语正深，仆夫劝还役。川明月初至，树暗山已夕。归人樵唱来，落日堕西壁。
0	0	0	0	0	0	0	0	0	0	0	1	雪,九月边城雪，南砧尚捣衣。龙蛇犹自起，乌鹊欲何依。已共庭花落，还兼塞雁飞。故园松菊好，留滞不如归。
0	0	0	0	0	0	0	0	0	0	0	1	秋兴 其一,天末秋风起，新凉日渐多。故园今已矣，归兴欲如何。愁至将诗遣，狂来对酒歌。扁舟犹在眼，木落洞庭波。
0	0	0	0	0	0	0	0	0	0	0	1	怀博陵故人,孤城易水头，不忘旧交游。雪压围棋石，风吹饮酒楼。路遥千万里，人别十三秋。吟苦相思处，天寒水急流。
1	0	0	0	0	0	0	0	0	0	0	1	其二,落木萧萧江上山，雁门不寄雁书还。封侯岂是寻常事，游子偏多恋玉关。
0	0	0	0	0	0	0	0	0	0	0	1	其四,主恩千骑入防秋，幕府遥临上谷愁。今日故园迁客泪，谁知不是为封侯。
0	0	0	0	0	0	0	1	0	0	0	1	晚归山居,寥落霜空木叶稀，初行郊野思依依。秋深频忆故乡事，日暮独寻荒径归。山影暗随云水动，钟声潜入远烟微。娟娟唯有西林月，不惜清光照竹扉。
1	1	0	0	0	0	0	0	0	0	0	1	九日芝麓先生偕友沂招同绮季胤倩集龙槐精舍用重阳登高四字为韵 其一,秋色登临见，良辰步屧从。轻阴来急雨，远黛出群峰。寺古庭槐秃，城斜御柳重。他乡萸菊会，三岁此相逢。
0	0	0	0	0	0	0	0	0	0	0	1	细雨,萧洒傍回汀，依微过短亭。气凉先动竹，点细未开萍。稍促高高燕，微疏的的萤。故园烟草色，仍近五门青。
1	1	0	0	0	0	0	0	0	0	0	1	滋阳道中逢金陵秀峰和尚因讯雪浪耶溪秋园诸上人,如何当此地，亦得见名僧。托尽他乡钵，传来几代灯。烟霞生有果，云水迹无凭。问遍南朝寺，因师住秣陵。
0	0	0	0	0	0	0	0	0	0	0	1	其二,望里平芜水碧湾，嵯峨心在两峰间。故园此日春归路，东去千山与万山。
0	0	0	0	0	0	1	0	0	0	0	1	怀莫少虚,把酒论文处，操觚草奏时。清宵仍梦到，白日更心驰。北阙山川邈，西风岁月移。归期今已缓，两地一相思。
0	0	0	0	0	0	0	0	0	0	0	1	楼望,残柳新芙晚更幽，湖天沉寂一当楼。乱鸦脱叶参差暮，单雁重云夹带秋。旧事已乾丛菊泪，閒心难系故园舟。危阑尽处从孤倚，搅入边风画角愁。
0	0	0	0	1	0	0	0	0	1	0	1	渡江,北客南归感壮怀，吴歌幽怨橹声哀。秋深杨柳经霜落，江净芙蓉向晚开。沙鸟乱啼山月上，棹郎清啸水风来。故园佳丽何年别，老去浑无作赋才。
0	0	0	0	0	0	0	0	0	0	0	1	依韵寄成都李希淳屯田,思君君未还，君恋蜀中官。白首虽知倦，清衷宜自宽。花时难得会，蚕市易成欢。莫叹归休晚，生涯苦未完。
0	0	0	0	0	0	0	0	0	0	0	1	下寿,六十本下寿，皤然成秃翁。系舟贞女濑，窃禄素王宫。暮随太守车，朝迓御史骢。我马劣难骑，却与无马同。老病厌徒步，足力亦易穷。将以马易牛，归耕田园中。圣人有遗训，吾不如老农。
0	0	0	0	0	0	0	0	0	0	0	1	九月十五夜,九月十五夜，前年居故乡。鸡黍修故事，兄弟自范张。岂知今年秋，扁舟葭苇傍。三日无人烟，雨细风悲凉。浇愁一杯酒，苦语生悲肠。
0	0	0	0	0	0	0	0	0	0	0	1	题画,谁结茆亭倚涧阴，琅玕瑶草碧森森。白云影里青山郭，黄卷声中绿树林。晴雨半空飞瀑布，春风五叶长人参。故园亦似图中景，老去看图思转深。
1	0	0	0	0	0	0	0	0	0	0	1	西湖草亭诗,淮阳城外西湖好，漫说杭州更颍州。云里乱山堆寺出，雨馀春水入田流。官閒了却坡翁事，家在无烦范蠡舟。诗卷画图游子意，几回春梦绕芳洲。
0	0	0	0	0	0	0	0	0	0	0	1	登沧州城,渤海高人去，仙台古迹存。风沙吹不断，天地与同昏。野水添新绿，空烟集暮村。故园桑柘里，怅望欲销魂。
0	0	0	0	0	0	0	0	0	0	0	1	雨,北方春末夏初时，强半愁旸盼雨迟。独喜今年飞絮候，似逢南国熟梅期。度川乍惜青山失，霏陇偏欣绿麦滋。却为多人跋泥淖，眼前真境绘苏诗。
0	0	0	0	0	0	0	0	0	0	0	1	悼友潘蕙溪二首 其一,交情自昔订金兰，说到忘年亦大难。自是故园空有忆，月明无语倚栏干。
0	0	0	0	0	0	0	0	0	0	0	1	辛未白鹭一绝,故园苍莽淡烟霏，白鹭翩然下小池。岂我机心犹未尽，踌蹰四顾复惊飞。
0	0	0	0	0	0	0	1	0	0	0	0	游神墩寺次壁间韵二首 其一,新雨郊原草木柔，葛巾黎杖此寻幽。藤垂小径蝉声满，苔合荒庭鸟迹留。隐几翻经聊习静，凭高望远一销忧。相逢更是烟霞客，携手同为汗漫游。
0	0	0	0	0	1	0	0	0	0	0	1	王东村梁药亭唐朴非过集时北道方归,屋尽梅花梦亦寒，徘徊犹自倚阑干。天涯老友云中至，驴背新诗树底看。半世易过闲日少，两年忽别会时难。笑谈不尽风如剪，惆怅长天月又残。
1	0	0	0	0	0	0	0	0	0	0	1	从军行,羽书昨夜发诸营，匹马交河踏雪行。收得思乡未乾泪，入云孤角又三声。
0	0	0	0	0	0	0	0	0	0	0	1	甲子语溪闵雨四首 其一,樯头五两摇空飞，船头百丈牵何迟。数篙塘水清可涉，故乡千里归何时。
0	0	0	0	0	0	0	0	0	0	0	1	江上闻笛,江上浮仙棹，谁将玉笛吹。时闻折柳曲，更听落梅词。响遏行云散，声随断角悲。关山今夜月，应起故园思。
0	0	0	0	0	0	1	0	0	0	0	0	酬梦得暮秋晴夜对月相忆,霁月光如练，盈庭复满池。秋深无热后，夜浅未寒时。露叶团荒菊，风枝落病梨。相思懒相访，应是各年衰。
0	0	0	0	0	0	0	0	0	0	0	1	雪,粒雪飘兼雨，小航冻独迟。江烟流树暗，塔铎语风悲。岸草三军积，村粮万灶移。休谈鸣镝事，故国怯阽危。
0	0	0	0	1	0	0	0	0	0	0	1	居延海树闻莺同作,边地无芳树，莺声忽听新。间关如有意，愁绝若怀人。明妃失汉宠，蔡女没胡尘。坐闻应落泪，况忆故园春。
0	0	0	0	0	0	0	0	0	0	0	1	闺词十二首 其一,昨日书到家，知君在天涯。问妾近颜色，为报如荷花。君若归来易，荷花露下媚。君若归来难，荷花霜后残。
1	0	0	0	0	0	0	0	0	0	0	1	其四 江猿,舟行转江峡，处处响哀猿。极浦云方合，连山雨正昏。接条时自挂，饮水复相援。不待三声尽，先伤游子魂。
0	0	0	0	0	0	0	0	0	0	0	1	其二,道山西下路，杳杳历重廊。地寂闻传漏，帘疏有断香。渠清水马健，屋老瓦松长。欲出重攲枕，无何觅故乡。
0	0	0	0	0	0	0	1	0	0	0	1	方景瞻还南城借松厓韵,四海无家更说家，且将行止问江霞。知君脚力尝应遍，老我头风痛愈加。万事到头终外物，孤舟何处不天涯。故园到日重阳近，莫向尊前负菊花。
0	0	0	0	0	0	0	0	0	0	0	1	常山县,风帆沙际落，岚翠碧丛丛。一县江声里，四山云气中。迎人幽鸟语，随意野花红。回首乡心远，沿流直向东。
0	0	0	0	0	0	0	0	0	0	0	1	怀上方山二首 其一,不到上方三岁久，茅茨长想结山隈。尽移细石教泉下，乱插繁花把径开。倦客春深归未得，故人书寄约重来。水筒云碓安排易，只欠江南绕屋梅。
0	0	0	0	0	0	0	0	0	0	0	1	送张大纲受职之京,公子文才出将门，赋诗长日坐江村。青云晓合三军策，华月晴开万里樽。长路关山赡北极，壮游江汉问真源。怜君早佩封侯印，玉帐题书入故园。
0	1	0	0	1	0	0	0	0	0	0	0	河内别村业闲题,阮氏清风竹巷深，满溪松竹似山阴。门当谷路多樵客，地带河声足水禽。闲伴尔曹虽适意，静思吾道好沾襟。邻翁莫问伤时事，一曲高歌夕照沈。
0	0	0	0	0	0	0	0	0	0	0	1	寄酬蔡仲偃都官,守蜀思无羽翼飞，所思东向瀫江湄。山林适意君先手，轩冕辞荣我后时。道阻八千通远信，年迎七十是归期。故人恩意如金玉，新得邮中数首诗。
0	0	0	0	0	0	0	0	0	0	0	1	江上秋怀,水国风高木叶霜，满舟山色入荒凉。小孤残照收江左，大别寒烟锁汉阳。新饭软炊菰米白，浊醪香泛菊花黄。故乡千里空回首，云树茫茫鬓发苍。
0	0	0	0	0	1	0	0	0	0	0	1	在告书怀柬可大,金门何事转愁予，日见红尘上锦裾。祗为思归长数雁，几因多病欲焚鱼。乡心瓦上三更雨，客计床头数卷书。幸藉旬休聊闭阁，文园从此卧相如。
1	0	0	0	0	0	0	0	0	0	0	1	小诗 其一,家食忽不乐，挂帆气如雷。作客才匝月，思乡日千回。颠倒一寸心，出处百里路。命恶才岂良，今是昔已误。八口皆妇稚，一身不公侯。未来难逆料，眼前胡不愁。小人长戚戚，约乐皆靡极。三复雄雉诗，毋为君子嗤。
0	0	0	0	1	0	0	0	0	0	0	1	次韵愔仲丁卯元旦（丁卯，一九二七）,老我前君正卅霜，相知已是十年强。风轮转转无留辙，春梦重重不计场。休会自倾正旦酒，说诗还署岁寒堂。横流何地为安处，遑暇兵尘念故乡？
0	0	0	0	0	0	1	0	0	0	0	0	寄乌龙山贾泰处士,庭果色如丹，相思夕照残。云边踏烧去，月下把书看。涧水仙居共，窗风漆树寒。吾君方侧席，未可便怀安。
1	1	1	1	0	0	0	0	0	0	0	1	除夕和顾司勋,天涯惊节序，鹤发日偏长。寓直金陵岁，思归粉署郎。辛盘欢旧俗，浊酒醉他乡。鼓吹江南曲，春来满建章。
0	0	0	0	0	0	0	0	0	0	0	1	挽陶县令叔元,千载同归两陶令，故园相望一青山。怪来强健休官早，赢得艰虞阅世閒。差乐输君已天上，不堪愧我尚人间。斯文回首游从日，泪尽重华叫不还。
0	0	0	0	0	0	0	0	0	0	0	1	寒食河间道中,驱车日暮尚裴回，寒食今朝何处杯。渐喜柳从归路碧，始知春自故乡来。千村禁火烟空冷，几树临风花渐开。丘垄旧山兄弟在，漫忧阴雨积莓苔。
0	0	0	0	0	0	0	0	0	0	0	1	和夷仲寄仲纯叔弼,流水无声冻未销，故人何日许相招。霜花开遍城头树，月色应添淮上桥。十载尘埃身碌碌，百年杯酒意飘飘。弟兄已有东归意，早晚同来采药苗。
0	0	0	0	0	0	0	0	0	0	0	1	其八,不返故乡义，何妨陆子居。昔游既有约，是岂人所图。我尝邀此卜，蹭蹬不自如。凭将一掬泪，聊寄夜台书。
1	1	0	0	0	0	0	0	0	0	0	1	浣溪沙 其四 三用韵,正好江乡笋蕨芽。他乡却看担头花。只将蝶梦付南华。万事纷纭都入幻，一杯邂逅且忘怀。年年秋卉与春葩。
0	0	0	0	0	0	0	0	0	0	0	1	江上春怀 其一,北地尘沙雪满貂，南来风物尚萧萧。半篷衰苇听残雨，几处孤村隔断桥。晚稻惯尝乡味减，浊醪粗遣恶怀消。故园正想芳菲处，不是登山即泛潮。
0	0	0	0	0	0	0	0	0	0	0	1	渡江,波平如镜晚风清，舟似浮鸥一样轻。行到故园三百里，月华初上皖公城。
0	0	0	0	0	0	0	0	0	0	0	1	武城漕河逢张使君忆考功旧寮,岸坼留馀照，舟行称晚风。归心千里倦，行役一时同。置酒沧波上，停桡绿树中。思君如河水，何日不朝东。
0	0	0	0	0	0	0	0	0	0	0	1	与儿子至东村遇父老共语因作小诗,桑竹穿村巷，衡茅隔土垣。海氛成物象，秋气肃川原。豆芋行将熟，鸡豚亦已繁。丰凶岁所有，农事更深论。
0	0	0	0	0	0	0	0	0	0	0	1	梅州杨守铁庵（取东坡称元城为铁汉）,北客由来惮入南，仆家谏议饱曾谙。谁云瘴雾非吾土，曾有魁躔住此庵。身重岂容眉斧伐，时危犹要脊梁檐。公归未必怀陈迹，留与州人作美谈。
0	0	0	0	0	1	0	1	0	0	0	0	咏史 其二,贫穷托冥报，富贵遗千金。一饭成恩遇，平生感已深。
0	1	0	0	0	0	0	0	0	0	0	0	别杨颖士卢克柔殷尧藩,倦鸟暮归林，浮云晴归山。独有行路子，悠悠不知还。人生苦营营，终日群动间。所务虽不同，同归于不闲。扁舟来楚乡，匹马往秦关。离忧绕心曲，宛转如循环。且持一杯酒，聊以开愁颜。
0	0	0	0	0	0	0	0	0	0	0	1	韩江中秋,作客滞蛮乡，几度逢秋节。不见故乡人，空见故乡月。
0	0	1	0	0	0	0	0	0	0	0	1	暮秋柬沈参军禹文,参军逸气佩吴钩，烽火惊心又暮秋。乱后登临仍有赋，望中风景独深愁。边隅树色空军垒，东北笳声断戍楼。应惜中原多猛士，几人相见话封侯。
0	1	0	0	0	0	0	0	0	0	0	1	练川杂诗四首 其一,风物皆迁次，因循岁月过。清池黄叶满，落日暮云多。蛮海横妖祲，官军荷铠戈。故乡音信断，无路问如何。
1	0	0	0	0	0	0	0	0	0	0	1	为刘廷器题松竹二图 其一,荒烟满地凝稠绿，一片秋声振浮玉。苍梧云重泣湘灵，翠袖天寒倚空谷。西林三径闭松关，江潭游子何时还。凤凰来仪九功叙，伶伦老去邹生閒。
1	1	0	0	0	0	0	0	0	0	0	1	九日同诸公登高,芦荻萧萧木叶摧，他乡犹得此登台。旧山愁绝二千里，客席端应三百杯。丛菊有情人醉后，高天无际雁飞来。樽前多少金门客，尽是西京作赋才。
0	0	0	0	0	0	0	0	0	0	0	1	登劳山绝顶望海,小驻人间七十秋，沧桑几度不关愁。到来咫尺蓬瀛路，万里沧波一叶舟。
0	0	0	0	0	0	0	0	1	0	0	1	东湖社集诗分得秋字,投分邀名侣，晴湖惬胜游。酒香飞盏夜，鬓影洗妆秋。月记蓂初换，萤将火欲流。故乡如在眼，不复更登楼。
0	0	0	0	0	0	0	0	0	0	0	1	同李惟寅载酒江上访朱贞吉得村字,中垒名家汉庶孙，扁舟栖泊傍篱门。山开烽火楼前路，雨暗江潭苑外村。拥被鄂君犹共泛，弦琴渔父最堪论。千秋此会谁能定，深竹垂杨对酒尊。
0	0	0	0	0	1	0	0	0	0	0	1	次韵程愿以十诗见示篇中多及故起居舍人程子山老懒姑取其一用韵答之,故乡乔木莫知年，闻道端居似玉川。勿谓鲁侯吾不遇，试言卫政子奚先。传家学问三冬足，插架文书四库全。颇复因君怀柱史，当时高会有群贤。
0	0	0	0	0	0	0	0	1	0	0	0	寄尚铁峰 其三,望子轺车秋复春，明蟾十五度如轮。如何学得东山卧，不向西南问故人。
1	1	0	0	0	0	0	0	0	0	0	1	其五,楚客柴桑处士风，他乡共醉菊园中。小儿已舁蓝舆待，莫惜千觞劝醉翁。
0	1	0	0	0	0	0	0	0	0	0	0	宿药塘村,绿树柴门一抹村，鹧鸪啼处又黄昏。落花流水皆离思，行客凄然欲断魂。
1	0	0	0	0	0	0	0	0	0	0	1	其五十七 西溪,西溪在湖外，一派濯残阳。游子托渔艇，却愁归路长。
0	0	0	0	0	0	0	0	0	0	0	1	滁阳道中迟李棠轩年兄未至题书驿壁,江楼三日别，相逐不相逢。回首秋山路，寒云隔几峰。乡心朝见雁，行色夜闻钟。何地还杯酒，应寻放鹤踪。
0	0	0	0	0	0	0	0	0	0	0	1	游龙教寺（壬辰）,云林次第望中收，碧涧清泉曲曲流。山势有情留古寺，海潮无意到孤洲。素冠却许黄冠伍，芳草浑同衰草愁。自觉行踪犹廓落，五湖烟雨钓鱼舟。
0	0	0	0	0	0	0	0	0	0	0	1	秋江独泛,秋波无际远，短艇溯寒江。风景由来异，乡心未易降。晚烟生驿树，空翠扑船窗。赋得沧浪曲，长谣不便腔。
1	0	0	0	0	0	0	0	0	0	0	0	宫怨 其一,金锁重封院宇深，銮舆消息总沉沉。君王何处看歌舞，负却长门夜夜心。
0	0	0	0	0	0	0	0	0	0	0	1	杨花,淡淡东风又落晖，留春不住送春归。无人更上长亭饮，惟有杨花在客衣。
0	0	0	0	0	0	0	0	0	0	0	1	阳曲湾作二首 其一,闲庭芳草日分长，疏雨高槐夏转凉。一片乡心千里目，青山无数晚苍苍。
0	0	0	0	0	0	0	0	0	0	0	1	次韵答徐志仁,出山意气动人多，苍古姿仪逼籀科。大府君侯亲拥彗，故乡文物贵联珂。江花香映麻姑酒，云锦光分织女河。帐底从容劳借箸，兵筹国计直无阿。
0	0	0	0	0	0	0	0	0	0	0	1	萧姓渊善鼓琴予尝为之作我思操今自和林归再任巡徼之职于江南比行又求予诗遂为赋汉铜马式歌以送之,汉家金铜铸马式，求马相比不失一。塞上将军得一匹，骕骦如龙高八尺。日斜骑出阴山道，猎猎霜风鸣浅草。鞍后并悬双白狼，归来穹庐月弓好。江南绿芜春接天，只须一抹蹴云烟。摩诃旧是将军种，酒涴青衫学控弦。
0	0	0	0	0	0	0	0	0	0	0	1	揭阳卧病,海气蒸衣晕，池光入座沈。竹垂残雨重，蕉覆晚烟深。地僻书难到，春寒病易侵。登楼一长望，迢递起乡心。
0	0	0	0	0	0	0	0	0	0	0	1	过桃源作,沙深老树欲全髡，湍急停云势若奔。仅有堤存如瓠子，几曾花发号桃源。天过淮海疑全别，水出昆崙已自浑。却忆故乡诸季在，接?颠倒辟疆园。
0	0	0	0	0	0	0	0	0	0	0	1	周都阃归长沙寄赠一首,将军长揖出江城，笑解兵符野服行。制敌无惭古名将，谈经元逐鲁诸生。桑榆日短归何恨，薏苡天高谤莫明。衡岳洞庭收壮观，玉关铜柱谢浮名。
0	0	1	1	0	0	0	0	0	0	0	0	游天界寺次韵冯子际王叙之,焚香交杂涧花馨，世界天开一户庭。客欲入山消息大，鹤闻堕石梦魂惊。溪流曾点僧头白，山影横侵佛面青。风日来朝晴更好，雨中先见两三星。
0	0	0	0	0	0	0	0	0	0	0	1	寄家书,乡人逢处话乡心，明发西归送好音。我在客边安所遇，家庭只管惜分阴。
0	0	0	0	0	0	0	0	0	0	0	1	其二 王公招,旅邸相逢日，开樽尚自亲。谁知生别后，遂作死离人。疾病工为祟，文章竟误身。故园台榭尽，零落不胜春。
1	0	0	0	0	0	0	0	0	0	0	1	过晁掾端智①,西风吹晚雨，饥雀噪寒丛。文举对谈客，坐惭觞豆空。咄嗟宦游子，贫病略相同。斗俸折腰得，醉钱常不供。君看北里儿，高堂燕歌钟。虽誇酒无算，饱德何由丰。吾岂乞墦者，不为妻妾容。永怀冰檗操，未愧屠酤雄。
0	0	0	0	0	0	1	0	0	0	0	0	恽光世过于鳞邢州见怀出示有答,使者邢襄拥传迟，遥从玉树寄相思。省中华月秋谁在，曲里高山晚自疑。岂谓中原仍握手，又从吾世见论诗。怜君北走幽州道，易水浮云片片垂。
1	0	1	1	0	0	0	0	0	0	0	1	答甘允从寄海东白纻,海国綀衣雪色明，寄将千里见高情。著随野鹤浑相称，行近沙鸥亦不惊。江露满船歌醉起，炉烟携袖忆诗成。秋风游子偏愁予，谁采芙蓉共晚晴。
0	0	0	0	0	0	0	0	0	0	0	1	其四 边角,片角吹残夜，雄关铁锁开。古城连堞响，奔马踏霜回。玉塞降羌泪，天山旅雁哀。何人闻此曲，不上望乡台。
1	0	0	0	0	0	0	0	0	0	0	1	晓发进贤,月色留墙角，晨光隐市楼。山人方转枕，游子已乘辀。鸡唱催晴旭，林霖湿弊裘。回头看朝市，应不似林丘。
0	0	0	0	0	0	0	0	0	0	0	1	咏史 苏武,中郎出玉门，簜节照绝域。使指未分明，奇祸谁能测。剑钝割不深，一朝来海北。霜风入氍毹，冰雪冻服匿。老羝石女儿，岁久无出息。遣来小居次，无何乳通国。古人凛垂戒，男女及饮食。多少英雄人，此心灭不得。万里十九年，费尽一生力。归来麒麟中，愁绝远山色。
0	0	0	0	0	0	0	0	0	0	0	1	雨,断续江天雨，凉风满户庭。转添秋草绿，更洗暮山青。积雾犹沉树，明河早见星。南亭有归客，朝夕待扬舲。
0	0	0	0	0	0	0	0	0	0	0	1	寄陆尚文,东郭一尊酒，西江千里程。故人不可即，孤客若为情。秋近天风厚，时来羽翮轻。扶摇九万里，洗耳听蜚声。
0	0	0	0	0	0	0	0	0	0	0	1	自任所归①游杨村郑氏园,碧柳萦沙路，红蕖映竹扉。亭随山作态，人与石相依。盛暑深岩冷，通天一径微。神清非梦境，端的客来希。
0	0	0	0	0	0	0	0	0	0	0	1	古采莲曲,长安女儿淑且浓，日日采莲溪水中。笑插荷花照溪水，韶容欲与花争红。溪中荷花深几许，溪上时时闻笑语。红酣绿缛不见人，应在荷花更深处。归时夜凉溪水清，扣舷踏歌荡桨行。荷叶盖头花?鬓，溪上月明潮已平。
0	0	0	0	0	0	0	0	0	0	0	1	其三 过扬子江,燕南倦客江东去，一见澄江眼为开。红日远疑从地起，青山近欲傍人来。中流击楫空怀志，南国持衡独愧才。渐觉故乡风物近，十年一到思悠哉。
1	0	0	0	1	0	0	0	0	0	0	1	集陈辅德候潮亭闻洪孺成出都,百尺楼前花欲飞，天涯游子竟谁依。春风西北无消息，海色东南有是非。白璧此时还按剑，黄河落日易沾衣。共言骏骨千金尽，不信骅骝志独违。
0	0	0	0	0	0	0	0	0	0	0	1	折杨柳,双堤夹道傍，垂柳复垂杨。攀条知色改，缀絮讶丝长。思妇悲迟暮，征夫望故乡。一闻清角起，谁不泪沾裳。
1	0	0	0	0	0	0	0	0	0	0	1	其二,几度秋风客帝城，不堪游子远离情。词人欲拟长生曲，并入江南彩凤鸣。
0	0	0	0	0	0	0	0	0	0	0	1	重九潘长公恬庵昆仲招同魏苍石饮太白楼分韵,天围睥睨拥南楼，画棁飞甍俯济州。千载尚馀高士迹，一尊今续酒人游。碧云淡日黄花节，红树西风白雁秋。客里放怀须酩酊，莫教枨触故乡愁。
0	0	0	0	0	0	0	0	0	0	0	1	咏梅,花时归客怕花残，烽火漫漫道路难。断送东风多少恨，凭谁留寄一枝看。
0	0	0	0	0	0	0	0	0	0	0	1	其二 广陵夜雨,泊舟淮南渚，向昔闻清钟。飒飒飞雨来，潇潇洒孤篷。沿洄距几日，气序变寒冬。望乡行有期，怀别坐无悰。何时连枝会，将复彭城同。
0	0	0	0	0	0	0	0	0	0	0	1	蝉（成都作。）,槐黄满地午阴迟，耐尽炎凉代序时。吟苦每邀秋士和，心清难语夏虫知。遍依碧树终无定，强伴金貂恐未宜。一枕故园风露冷，平芜落叶怅归期。
1	1	0	0	0	0	0	0	0	0	0	1	其四,莫道他乡胜故乡，思归一日九回肠。元宵忽共乡人语，为写新诗寄上庠。
0	0	0	0	0	0	0	0	0	0	0	1	其二,万壑霜林一鸟鸣，乡心怯入故山程。更怜野渡寻舟处，依旧斜阳满县城。
1	0	0	0	0	0	0	0	0	0	0	1	丙辰冬十月归途次济宁,孟冬寒气肃郊原，日色荒荒望欲昏。一幅酒旗溪口店，数声牧笛枣林村。天涯游子心谁识，鲁国儒生道自尊。税驾任城寻古迹，长衢一片市尘喧。
0	0	0	0	0	0	0	0	0	0	0	1	其八,塞草初黄边马肥，边尘莫便向南飞。江头鹤唳秋风起，看取阴山六骑归。
0	0	0	0	0	0	0	0	0	0	0	1	其四,宁亲展墓望乡庐，我又封章达帝居。昭代用人遗逸少，重来从事莫踌躇。
0	0	0	0	0	0	0	0	0	0	0	1	游披霞山,落日红云带鸟飞，重来登眺坐松扉。秋林寒渚千村晚，山寺无人月送归。
0	0	0	0	0	0	1	0	0	0	0	1	寄情,欲寄相思满纸愁，鱼沉雁杳又还休。分明此去无多地，如在天涯无尽头。
0	0	0	0	0	1	0	0	0	0	0	1	野菊,入眼惊看秋气新，孤芳难掩出丛榛。英华岂复关培植，烂熳依然见本真。淡极君心宜在野，生成傲骨不依人。陶潜死后无知己，沦落天涯为怆神。
1	1	0	0	0	0	0	0	0	0	0	1	再寄元美 其一,黄金台馆郁苍苍，游子高秋总断肠。万里浮云生渤海，千山朔气压渔阳。风尘不老江湖色，宫阙新悬日月光。安得与君燕市里，和歌长在酒人傍。
0	0	0	0	0	0	0	0	0	0	0	1	离芜湖至观头桥,江口泊来久，菰蒲长旧苗。争雏洲鹊斗，遗子浦鱼跳。宿岸欣逢戍，归船竞趁潮。时时望乡树，已恨白云遥。
1	1	1	0	0	0	0	0	0	0	0	1	对月,碧天如洗月皎皎，九陌行人迹如埽。游子天涯正寂寥，阶下草虫啼不了。凉风吹月夜将阑，年年相见在长安。笛中欲和关山曲，却恐他乡白雪寒。
0	0	0	0	0	0	0	0	0	0	0	1	十忆偈（并叙） 忆曹溪,叶落归根后，曹溪一滴深。山居人少到，真实好知音。
0	0	0	0	0	0	0	0	0	0	0	1	送殷四葬（一作哭殷遥）,送君返葬石楼山，松柏苍苍宾驭还。埋骨白云长已矣，空馀流水向人间。
0	1	0	0	0	0	0	1	0	0	0	1	燕中怀古,荆卿坟上草离离，郭隗台前对落晖。战国山河秋气肃，中原豪杰晓星稀。乾坤纳纳无人识，南北年年有雁飞。谁似芦沟桥畔柳，安排青眼送将归。
0	0	0	0	0	0	0	0	0	0	0	1	抚仙湖,湖水涵虚混太清，仙人何代不知名。澄波滉漾青山落，遥汉昭回宝月明。素魄每添吟客兴，流光休动故乡情。相看欲洗浮名利，独倚南楼到二更。
0	0	0	0	0	0	0	0	0	0	0	1	滕王阁怀古奉呈抚州别驾兼简户曹,城连帝子阁西头，水绕南昌故郡流。山短天长鸥鹭小，夜深云净月星浮。澹台墓暗竹根古，孺子亭荒荷叶秋。漠漠沧江无了日，哦诗莫苦替人愁。
0	0	0	0	0	0	0	0	0	0	0	1	题四川崇庆牧常君殉节纪略后 其一,难臣珥笔久名钦，魂散巫阳不可寻。鸢堕蛮江荒徼梦，鹤归辽海故乡心。战场终古流残泪，斋馆从今罢苦吟。此日浣花同庙食，灵旗风雨夜应深。
0	0	0	0	0	0	0	0	0	0	0	1	风便示君时叔宜二弟,挂帆瞬息绝远水，行李逡巡临故乡。雨润棣棠千叶叶，云深鸿雁一行行。清吟未惬溪山胜，熟睡不知岐路长。邂逅此时同此乐，萱堂卮酒意难忘。
0	0	0	0	0	1	0	0	0	0	0	0	梅,冻禽塌翅飞，模糊见人影。林寒夜开未，一院古苔冷。
0	1	0	0	0	0	0	0	0	0	0	0	哭公孙子正,穷愁四十鬓华侵，肘卧垂杨感慨深。遗墨未乾园令札，悲弦长绝献之琴。嗟贤有梦龙占苦，对臆无言鵩坐阴。三步过车绵酹薄，死生从此隔朋簪。
0	0	0	0	0	0	0	0	0	0	0	1	登甘露寺多景楼,绀殿压山脊，细路蟠云根。重摩卫公塔，岁月何崩奔。名迹久飞灰，很石无留痕。英雄气已尽，回向寂灭言。江天风色凉，晏坐开北轩。羁情尚隋苑，归思过吴门。四月南纪绿，布谷啼千村。遥知舟中望，楚客多伤魂。
1	1	0	0	0	0	0	0	0	0	0	1	西京守岁,闲居寡言宴，独坐惨风尘。忽见严冬尽，方知列宿春。夜将寒色去，年共晓光新。耿耿他乡夕，无由展旧亲。
0	0	0	0	0	0	0	0	0	0	0	1	观会稽图,良使求图籍，工人巧思饶。全移会稽郡，不散浙江潮。夏禹犹卑室，秦皇尚断桥。宛然山水趣，谁道故乡遥。
0	1	0	0	0	0	0	0	0	0	0	1	赭山怀古,赤铸山头鸟不飞，上皇曾此易青衣。无多侍从争投甲，有限生灵但掩扉。五国城西边月苦，景阳楼下夜钟微。心伤莫唱淋铃曲，未得生从蜀道归。
0	0	0	0	0	0	0	0	0	0	0	1	其十八,万一维新事可望，相将携手还故乡。欲悬一席酬知己，领袖中原女学堂。
0	0	0	0	0	0	0	0	0	0	0	1	次惠子及寄梅花韵,天平山下一枝梅，珍重山人远寄来。还忆故园春烂漫，几株临水背城开。
0	0	0	0	0	0	0	0	0	0	0	1	支总兵索题剑次周太仆韵,龙泉三尺镇相随，出匣光芒照斗箕。新淬鸊鹈愁魍魉，旧埋冤狱泣雄雌。尚方欲请诛奸佞，帐下曾经斩艳姬。见说三边烽火息，将军持此莫忘危。
0	0	0	0	0	0	0	0	0	0	0	1	登庐山,五老峰巅望，天涯在目前。湘潭浮夜雨，巴蜀暝寒烟。泰华根同峙，嵩衡脉共联。凭虚有仙骨，日月看推迁。
0	0	0	0	0	0	1	0	0	0	0	0	答朱孔阳见寄,岭外梅曾寄一枝，正逢彭蠡雁飞时。傥问丹成何日去，朱明洞口最相思。
1	0	0	0	0	0	0	0	0	0	0	1	其二,奕奕明农堂，脩楣耀晴彩。堂前春草绿，堂上春云叆。游子日下还，宫衣试新綵。夕膳饪鲜鳞，晨羞荐芳?。何以祝亲寿，如山复如海。
0	0	1	0	0	0	0	1	0	0	0	0	哭陈其年太史 其一,谁传妖梦骇人闻，痛哭山阳已暮曛。异数三年曾近日，虚名一代自凌云。谪仙此日无遗女，方朔当年少细君。阳羡荒田无二顷，不知何处垒孤坟。
0	0	0	0	0	0	0	0	0	0	0	1	白云亭,僧爱白云溪上飞，白云深处敞禅扉。莫言便是无情物，思着故乡依旧归。
0	0	0	0	1	0	0	0	0	0	0	1	哭时褒四首 其一,愁来欲写不成诗，哭尽寒冬眼似痴。魂梦不交垂死后，聪灵空忆在生时。云山有限来何远，天地无情叫岂知。四尺沙棺归万里，空馀血泪写童碑。
0	0	0	0	0	0	0	0	0	0	0	1	姑苏怀古,故国城池岂阖庐，西风台榭尚姑苏。歌催越女酣春宴，兵散吴江失伯图。辇路草生空走鹿，女墙月落更啼乌。可怜犹自矜红粉，十里荷花绕太湖。
0	0	0	0	0	0	0	0	0	0	0	1	草堂元夕同华父观灯闻长孺时客都下,火树千枝并，西堂夜不寒。客因同舍至，灯爱故园看。旧赏偏能续，深杯半欲乾。十年飞鞚地，犹自说长安。
0	0	0	0	0	0	0	0	0	0	0	1	寓居,借屋城南住，清流枕水涯。一桥分驿路，两岸合渔家。僮小能供茗，人闲欲种花。故园春更早，无语怯韶华。
0	0	1	0	0	0	0	0	0	0	0	1	天坛树下闻黄鹂声,灵宫清敞碧云低，栝柏阴森万木齐。路入芳林孤骑缓，天逢晴日一莺啼。春簧娇弄初迁谷，午磬惊飞又隔溪。却忆故乡千树柳，金衣常只傍隋堤。
0	0	0	0	0	0	0	0	0	0	0	1	其二,乍见真堪乐，将归却可怜。乱山孤客影，斜日欲离天。别泪江亭上，乡心马首前。凄凉分手处，后会在何年？
0	0	0	0	0	0	0	0	0	0	0	1	其三,解组将安适，无何乃故乡。门庭虽取次，诗酒是寻常。车过音犹在，琴閒调已亡。因居悟生理，天地只茫茫。
0	0	0	0	0	0	0	0	0	0	0	1	江南曲 其七,生长吴侬不记春，乡音旋改踏京尘。丫头小妓相偎坐，众里矜誇是北人。
0	0	0	0	0	0	0	0	0	0	0	1	自题荷花水亭画扇,老退耽书爱日长，披披荷叶晚风凉。廿年不做莲韬馆，每到临流忆故乡。
0	1	0	0	0	0	0	0	0	0	0	1	重过江畬,莺啼花落故园春，一样风光独怆神。多少故交零落尽，归来翻似异乡人。
0	0	0	0	0	0	0	0	0	0	0	1	送归参军体之使居庸,参军初奉使，早发玉河隈。雪尽关山路，天低龙虎台。扬旌海树断，驱马塞云开。晓色城头月，春声笛里梅。沙场莽迢递，亭障郁崔嵬。候雁从南转，边风自北来。枕戈忧国步，草檄见君才。拟待铭功日，长缨系敌回。
0	0	0	0	0	0	0	0	0	0	0	1	送幼史,淮右寇未散，江西岁再徂。故里干戈地，行人风雪途。此时与尔别，江畔立踟蹰。
1	0	0	0	0	0	0	0	0	0	0	1	寄区敬亭,乾坤何处是吾庐，游子天涯苦索居。义济桥头归梦里，武陵溪口客思馀。黄花香满抛篱落，白露寒侵倚壁疏。牛耳登坛怜旧社，昔年双鬓近何如。
0	0	0	0	0	0	0	0	0	0	0	1	其二,青衫经夏黕，白发望乡稠。雨冷新秋簟，星稀欲曙楼。连鸿尽南去，双鲤本东流。北信无人寄，蝉声满树头。
1	1	0	0	0	0	0	0	0	0	0	1	见猿,谷口停舟晚，群猿出夕阳。扳枝听客语，分果引儿尝。饮静山泉暗，吟哀峡路长。萧条秋九月，逢汝在他乡。
1	0	0	0	0	0	0	0	0	0	0	1	夜坐即事遣兴,小阁暮云远，乱山黄叶稀。斗低天轴动，霜冷月魂飞。爱客樽常满，寻诗带减围。庭乌绕高树，游子亦思归。
0	0	0	0	0	0	1	0	0	0	0	1	舟发桃源闻赵柱史至不果作寄一首,方舟缆大河，三日风务昏。今晨适启曙，屏翳簸天门。旭日射蓬牖，惊涛铩怒奔。我枻快一鼓，楫夫气腾掀。河西岸逦迤，人语忽叫暄。传呼玉节至，去帆纷云屯。伫立望烟渚，心同飞鸟翻。终然不我觏，引晀神空骞。徐沛几程隔，使我叹川原。相思比秋草，历乱中烦冤。
0	0	0	0	0	0	0	0	0	0	0	1	塞下曲,长城连大漠，紫塞控边涘。千骑黑弰军，落日辕门里。不战气偏骄，角逐心更喜。尝闻卫霍功，得遇风尘起。如今息功利，令人愁欲死。
0	0	0	0	0	0	0	0	0	0	0	1	门有车马客,门有车马客，云是故乡士。别去三十年，归来数千里。相逢叙旧情，历历询平生。交游几存没，道路何经营。问答未及终，儿女出樽酒。往昔各青春，于今俱白首。叹息复叹息，徬徨更徬徨。视彼土馒头，终焉归北邙。
0	0	0	0	0	0	0	0	0	0	0	1	双洲,涉水逾山窜草莱，乱离怀抱几时开？元家运变黄河徙，汉土兵兴赤帜来。夜寂堠亭烽火盛，月明江舰角声哀。风沙满目乡关异，日暮愁登江上台。
0	0	0	0	0	0	0	0	0	0	0	1	中秋夜怀秋湄,疏柳溪桥昔凭阑，去年月色独来看。望乡人更分南北，近水花才换燠寒。红蓼欲遮莲梗出，白云方送雁声酸。闲尝日辄寻游地，此夜怀君到漏残。
0	0	0	0	0	0	0	0	0	0	0	1	和虚一词兄重阳有感原韵,莫挽狂澜卫梓桑，每逢佳节引杯长。羡君有兴添新句，愧我无才老故乡。何必登高循旧俗，空愁卧病过重阳。白衣送酒今难得，辜负蟹肥菊正黄。
0	0	0	0	0	0	0	0	0	0	0	1	采莲曲,若耶溪边日欲西，处处女郎采莲归。浓妆艳艳照溪水，香风袭袭飘罗衣。兰桨轻摇下方沚，一双鸳鸯忽惊起。见此踌躇空自怜，征夫塞外何时旋。
1	0	0	0	0	0	0	0	0	0	0	1	本师诞日①,师定念游子，遥知父母心。望云天际远，曝日石门深。香影浮阶砌，猿声彻野林。无穷长跪祝，惟有此微忱。
0	0	0	0	1	0	0	0	0	0	0	0	哭崖山,宝藏如山席六宗，楼船千叠水晶宫。吴儿进退寻常事，汉氏存亡顷刻中。诸老丹心付流水，孤臣血泪洒南风。早来朝市今何处，如悟人间万法空。
1	1	0	0	0	0	0	0	0	0	0	1	赋得他乡逢七夕即次孟襄阳韵,他乡逢七夕，渺渺独生愁。月照江潭棹，烟消水国楼。青山当赤岸，白袷快清秋。天上佳期在，还应妒女牛。
0	0	0	0	0	0	0	0	0	0	0	1	老卒还田里,蚤从玉帐出边关，雪鬓垂丝喜得还。锐气暗随秋色尽，老情翻乐故园閒。战场尚记归时路，村径犹依旧日山。留得少年长剑在，壁间悬却独频看。
0	0	0	0	0	0	0	0	0	0	0	1	偈二首 其一,中无门户四无旁，学者徒劳捉影忙。珍重故园千古月，夜来依旧不曾藏。
0	0	0	0	0	0	1	0	0	0	0	1	题苏武牧羊图,十九年中仗节旄，祁连山下梦劳劳。一行书寄边鸿远，万里心悬汉月高。沙碛尘随归日骑，河梁泪洒别时袍。画中偶识麒麟像，忍见秋霜点鬓毛。
1	1	0	0	0	0	0	0	0	0	0	1	江上遇亦于大兄,百种愁回一寸肠，更罹多难又他乡。与君一世为兄弟，只是相逢道路傍。
0	0	0	0	0	0	0	0	1	0	0	0	登石伞峰,贤相昔未遇，耶溪藏卧龙。宛然东山居，已韵西林钟。仲氏亦遐旷，尔来习高踪。杨公偶閒暇，中贵同游从。曲渚拥驺驭，回潭转艨艟。既登寅缘岸，遂践岧峣峰。径侧萦巨石，磴危攀茂松。伞开自罗列，笥闭谁箴封？迥立霄汉表，俯看严嶂重。远村暮杳杳，秋海晴溶溶。染翰纪胜绝，飞觞畅心胸。仍闻待新月，归棹何从容。
0	0	0	0	0	0	0	0	0	0	0	1	和宵行,不眠盥漱罢，和衣肱再曲。村落鸡未鸣，部曲炊已足。露行逢远火，盲龟值浮木。马上续残梦，不复较迟速。故乡夫岂远，随分有松竹。自种橘千奴，大胜五斗禄。
0	0	0	0	0	0	1	0	0	0	0	1	次韵送别兼忆所知,惜别维舟酌乱巡，石鲸夜吼渺无津。兵戈满月人千里，鼓角孤城月一轮。云绕雁书归太华，花迎鱼佩入宜春。从今识得相思苦，不独多吟白发新。
0	0	0	0	0	0	0	0	0	0	0	1	其二,北去李陵经几秋，筑台憔悴望乡愁。可怜陇右天穷处，不见交河只泪流。
0	0	0	0	0	0	0	0	1	0	0	1	出郊,雨歇山晴莺乱飞，水清沙暖日晖晖。竹篱缘路酒帘出，野树涨阴梅子肥。千里乡心随梦远，一春乐事与人违。年华过眼惭无补，零落青衫尚未归。
0	0	0	1	0	0	0	0	0	0	0	0	和可庵见寄韵,蜃境平生梦，名场逝水川。相逢惊白发，一醉仰青天。浪出疑鸥笑，遄归伴鹤眠。故人知道意，珍重寄诗篇。
0	0	0	0	0	0	0	0	0	0	0	1	送李馀及第归蜀,从得高科名转盛，亦言归去满城知。发时谁不开筵送，到处人争与马骑。剑路红蕉明栈阁，巴村绿树荫神祠。乡中后辈游门馆，半是来求近日诗。
0	0	0	0	0	0	0	1	0	0	0	1	寒夜有怀九韶同不肖奔丧金陵,昨夜寒窗寐不成，荒迷却忆旧游情。孤舟反侧天涯梦，千里劳君两眼青。
1	1	0	0	0	0	0	0	0	0	0	1	九日同潘景升吴翁晋卜伯符孙燕诒苏汝载家仲玄御登牛首山绝顶留宿僧院诘朝又游献花岩三首 其一 游牛首,拄笏看山兴杳然，到来爽气入秋鲜。他乡几度逢重九，上界遥临遍大千。天地悠悠同逆旅，江波滚滚送华年。征鸿已引愁心去，还见归帆落照边。
1	0	0	0	0	1	0	0	0	0	0	1	次韵灵鹫清长老二首 其一,粗读书难尽信书，世谁鲠直但阿谀。平生湖海悲游子，晚岁乾坤老腐儒。知己尚堪抬醉眼，从僧似欲剃吟须。何当灵鹫兼三竺，日伴猿饥侣鹤臞。
0	0	0	0	0	0	1	0	0	1	0	1	春日和林寄赵虎岩吕龙山,年年芳草怨王孙，日日幽人独倚门。踪迹飘零又寒食，别离滋味奈黄昏。一楼风雨欺归梦，万里云山动客魂。欲写相思寄双鲤，乱离春水雪消浑。
1	0	0	0	0	0	0	0	0	0	0	1	其七,孤鹤唳苍松，哀猿啸寒月。游子久未归，对景乡心切。
0	0	0	0	0	0	1	0	0	0	0	0	寄梁计部孔适比以崇安令召入,幔亭仙吏入班司，十载重来睹汉仪。宫鹊尚随玄武仗，江云长护定昆池。青溪把酒游偏洽，画省裁诗出每迟。君见白门千树柳，风烟何处寄相思。
1	1	0	0	0	0	0	0	0	0	0	1	行路难五首 其一,北风萧萧雨雪滂，辞我亲友之朔方。中闺少妇走徬徨，劝君斗酒牵衣裳。道路纵横多虎狼，岁暮天寒百草黄。结发本期不下堂，君独何为慕他乡。东流之水不西归，宛转蛾眉能几时。人生富贵亦有命，辛苦驰奔空尔为。纵令鼎食有别离，贱妾但愿共餔糜。
0	0	0	0	0	0	0	0	0	0	0	1	微雨出望齐门,飞禽有来去，久客亦樊笼。出郭烟树好，临波心眼空。游踪迷细雨，往事入回风。欲上城楼望，乡关碧海通。
0	0	0	0	0	0	0	0	0	0	0	1	客中感怀四首 其一,家山小别未多时，倏忽寒波动水湄。客里秋声倍萧飒，无端触起故园思。
0	0	0	0	0	0	0	0	0	0	0	1	王德称从外舅韩公?兵槜李以所著客越集见惠代柬留酌,仗剑南游客，迎秋望故乡。山川来越绝，风雨度维扬。抱玉齐冰镜，怀珠溢锦囊。久无诗伴至，那可废传觞。
0	0	0	0	0	0	0	0	0	0	0	1	寄怀舒碣石进士,凄凄倦客况风尘，卧听寒暄入夜分。归梦故园疑是鹿，野心尘世懒于云。酒钱近有苏司业，粱肉其如郑广文。风雪萧萧多闭户，教人无赖忆夫君。
0	0	0	0	0	0	0	1	0	1	0	1	其六,今宵天上月，应照故乡春。桂影生圆魄，蟾光隐半轮。盈亏知有定，离别最相亲。万里清辉遍，偏惊旅泊人。
0	0	0	0	0	0	0	0	0	0	0	1	秋兴次毕宗仁韵,平生不解赋悲秋，万古乾坤入醉眸。满腹诗书糟粕子，百年身世土馒头。青山泉石元无恙，白发功名便合休。却忆故园新隐处，绕篱菘菲长春柔。
0	0	0	0	0	0	0	0	0	0	0	1	端午日感怀,东望乡关各一天，闭门閒坐思悠然。时催节候临端午，地尽江山到醴泉。往岁忧劳浑是梦，老年眈静似成仙。感怀吟罢无他事，祝颂君王有万年。
0	0	0	0	0	0	0	0	0	0	0	1	韩信庙,淮阴事业已荒凉，犹幸封侯在故乡。古庙有碑眠宿雨，长林无树挂斜阳。曾闻杖策归真主，安用论功觅假王。千古是非曾未定，英雄回首事茫茫。
1	0	0	0	0	0	0	0	0	0	0	1	秋兴 其一,西风吹起白云飞，游子思归尚未归。莼菜不随行处美，鲈鱼都在梦中肥。自知宦况逢秋薄，生怕年光与愿违。翘首天涯千万里，罗浮山色正霏微。
0	0	0	0	0	0	0	0	0	0	0	1	次韵王定国扬州见寄,清洛思君昼夜流，北归何日片帆收。未生白发犹堪酒，垂上青云却佐州。飞雪堆盘鲙鱼腹，明珠论斗煮鸡头。平生行乐自不恶，岂有竹西歌吹愁。
0	0	0	0	0	0	0	0	0	0	0	1	田家行,溪南种田溪北住，屋东栽桑屋西树。阿翁八十不出户，长男踏车妇织布。大女送饭小络纱，幼男放牛未还家。年年纳得官家足，箧有馀布甑有粟。田家古来多苦辛，饱煖各自全一身。我愿子孙亲?亩，终身不识离乡苦。
1	1	0	0	0	0	0	0	0	0	0	1	寄张可立,旅泊他乡有岁年，南塘水竹卜居偏。得钱日闭君平肆，载酒秋寻贺监船。葭苇近通门底巷，荆榛遥带郭西田。东归亦有莼鲈兴，矫首沧浪若个边。
0	0	0	0	0	0	0	0	0	0	0	1	被掠诗,万水千山去路赊，青鞋踏破几层沙。登山绝顶重逢岭，渡水尤深又复涯。雁字只传夫与子，鱼书难寄母和爷。回头遥望乡关处，云下峰前是我家。
0	0	0	0	0	0	0	0	0	0	0	1	题陈子纲旌孝卷,驱驰王事堕天涯，二十年来惜旅骸。刺血渗将遗骨认，函金得返故乡埋。到今寒食坟头草，尚带开平塞上哀。忠孝传家非一日，纲常双眼为谁开。
0	0	0	0	0	0	0	1	0	0	0	0	游云门寺,维舟探静域，作礼事尊经。投迹一萧散，为心自杳冥。龛依大禹穴，楼倚少微星。沓嶂围兰若，回溪抱竹庭。觉花涂砌白，甘露洗山青。雁塔鶱金地，虹桥转翠屏。人天宵现景，神鬼昼潜形。理胜常虚寂，缘空自感灵。入禅从鸽绕，说法有龙听。劫累终期灭，尘躬且未宁。摇摇不安寐，待月咏岩扃。
0	0	0	0	0	0	0	0	0	0	0	1	送许州宋司马赴任,颍郡水东流，荀陈兄弟游。偏伤兹日远，独向聚星州。河润在明德，人康非外求。当闻力为政，遥慰我心愁。
0	0	0	0	1	0	0	0	0	0	0	0	哭弟,形影相依四十年，一朝分手泪潸然。曾无半语留身后，忍见孤儿恸膝前。家计支吾看自守，文章辛苦向谁传。得亲含殓犹疑梦，风雨连床昨共眠。
0	1	0	0	0	0	0	0	0	0	0	1	其二,严柝森森气惨凄，为看书牍几眉低。风霜断侣回峰雁，形影难栖折肋鸡。远塞每伤驴背弟，故园何处鹿门妻。寒蛩昨夜啼残月，犹梦疏钟出掖西。
0	0	0	0	0	0	0	0	1	0	0	0	游牛首山,禅关窈窕万峰幽，宝地珠林惬胜游。烟锁悬崖摇薜荔，云回飞磴夹杉楸。凭陵象纬排天阙，控引山河拱帝州。极目香台翩自失，茫茫身世一浮沤。
0	0	0	0	0	0	0	0	0	0	0	1	游宝应寺①,雨后秋风入翠微，我来仍值晚凉时。山遮日脚斜阳早，云碍钟声出谷迟。故国空馀烟冉冉，旧宫何在黍离离。兴亡满眼无人语，独倚栏干默自知。
1	1	1	1	0	0	0	0	0	0	0	1	晋阳山中元日,野老怜时序，壶浆慰客情。春盘邻女送，晓树陇禽鸣。寒坞惊花色，穷边听角声。他乡逢一笑，更觉旅魂惊。
0	0	0	0	0	1	0	0	0	0	0	1	其二,林馆深秋黄菊残，微霜枫树叶初丹。浮生秪解刘伶醉，失路应怜范叔寒。落日断鸿愁里听，故园衰草梦中看。龙门知己能相问，欲和阳春愧独难。
0	0	0	0	0	0	0	0	0	0	0	1	朔日昌平城登览二首 其一,上谷孤城对水濆，满城冬旭袅烟氛。天开秦塞饶黄草，路入皇畿长白云。万里烽烟代野至，五陵佳色寿山分。四夷自古明王守，勒边谁数李将军。
0	1	0	0	0	1	0	0	0	0	0	1	落魄,落魄宜多病，艰危更百忧。雨声孤馆夜，草色故园秋。行役鱼赪尾，归期乌白头。中州遂南北，残息付悠悠。
0	0	0	0	0	0	0	0	0	0	0	1	登第后寄家书,南极坤垠是故乡，故乡翘望正茫茫。年年秋近归鸿急，一见归鸿一断肠。
0	0	0	0	0	0	0	1	0	0	0	1	宿回峰院寄黄择中察院,秋堂立四壁，物色夜萧然。藜床抱孤影，起坐未成眠。曾飙激高梧，万动接虚警。感至情先谢，理冥神预领。铜壶漏未央，扶杖起彷徨。方塘溢繁荇，冷月下疏篁。踯躅步空除，风带袅霜裾。泯余契幽独，怅子隔川途。短短袖中书，明发欲谁寄。梁上木鲤鱼，傥能将此意。古亦有相思，吾今何所遗。浩歌望云水，期子与同归。
1	0	0	0	0	0	0	0	0	0	0	1	其四,儿多废学自浇花，女近事人今抱牙。儿女长成忧失教，如何游子不思家。
0	1	0	0	0	0	0	0	0	1	0	1	渡江望金焦忆往岁与商任叔陆伯玉游兹来陆归商死矣感而有述,忽破风尘梦，凄然感旧游。山川来往处，生死别离愁。沙雁青斜照，江豚黑上游。乾坤汝南北，无限此生浮。
0	0	0	0	0	1	0	0	0	0	0	0	咏史诗 华亭,陆机西没洛阳城，吴国春风草又青。惆怅月中千岁鹤，夜来犹为唳华亭。
0	0	0	0	0	0	0	0	0	0	0	1	友人郑锵客久不归却寄,远游欣抚一张琴，曲尽宁无百感侵。白发倚闾慈母泪，华笺择句故人心。幽寻不必题凡鸟，卧病犹能赋上林。明日柴关谁复扫，莫教天外叹秋深。
0	0	0	0	0	0	0	0	0	0	0	1	昭江春望代景子 其一,黄皮裤褶已全收，泪洒空山葬紫骝。意气不堪三战尽，功名难向一人求。阴阴桑柘鸡声午，渺渺云山雁影秋。归去故园高卧好，男儿岂必尽封侯。
0	0	0	0	0	0	0	0	0	0	0	1	其二,西北严城角，何人问寂寥。星霜乔木改，风雨弊庐遥。春雁起湘渚，沙鸥去海潮。故园为客意，伏枕得无聊。
0	0	0	0	0	0	0	1	0	0	0	1	其三,海渚无桥梁，日暮波浩浩。车马不能通，远望惄如捣。浮云日以变，我亲日以老。万里飞烟尘，天木伤草草。梦见故乡客，言归苦不早。旧宅属何人，斗大梧桐槁。亲戚有书来，书中何所道。上言邻里殊，下言故人少。
0	0	0	0	0	0	0	0	0	0	0	1	浣溪沙 题湘水行吟,风雪交加冻不醒。抱琴谁共赏湘灵。数峰全似故乡青。流水落花何处路，绿阴幽草可怜生。行人小待我同行。
0	0	0	0	0	0	0	0	0	0	0	1	次许鸣鹤至日韵,初阳隐隐动微和，卜岁占云竟若何。天近九重香雾暖，日回万井瑞烟多。北来旅寓随萍梗，南望乡山隔薜萝。共沐圣朝恩渥重，且须对酒一高歌。
0	0	0	0	0	0	0	0	0	0	0	1	其二,炯炯乡心照夜长，疏罗萧屑换深凉。孤灯风影随官柝，万苇秋声上女墙。篷背湿云黄作雨，柳梢残月白欺霜。扁舟酒思荒寒甚，铲尽新愁佐一觞。
0	0	0	0	0	1	0	0	0	0	0	1	洪休上人少年读书以多病出家居泐潭为马祖修塔以三绝句来谒答一首,早除郎将少年狂，祖塔结缘归故乡。习气未消馀业在，逢人依旧琢诗章。
0	0	0	0	0	0	0	0	0	0	0	1	望夫石,海天万里渺无穷，秋草春花插髻红。自送夫君出门去，一生长立月明中。
0	0	1	1	0	0	0	0	0	0	0	0	哭季岳黄金华,旅邸魂惊月在床，昨宵梦里见黄香。废城衰柳空残雪，哭断斜阳过大梁。
0	0	0	0	0	0	0	0	0	0	0	1	村居即事,十载京尘化客衣，故园榆柳识春归。深村芳物无由觅，蝴蝶双寻麦陇飞。
0	0	0	0	0	0	0	0	0	0	0	1	全州道中,五日松林引，三朝谷口迷。孤村阴雨外，古道白云西。风定分泉响，山深少鸟啼。故乡不可望，千里草萋萋。
0	0	0	0	0	0	0	0	0	0	0	1	寄王比部元美塞上,万里烽烟接塞垣，西风立马望中原。浮云尚走陈琳檄，明月还开庾亮尊。青草北临沙碛断，黄河秋绕蓟城翻。汉庭正是筹边日，谁遣长缨到玉门。
0	0	0	0	0	0	0	0	0	0	0	1	乳燕,晓日晴晖蔼画堂，旧巢燕子出雕梁。窥人似欲留新语，矫翼那能恋故乡。云翥岂无鸿鹄志，泥衔应带碧芹香。主恩未尽开帘意，去住迟回不忍忘。
0	0	0	0	0	0	0	0	0	0	0	1	赠大化上人,草屋苍凉老此身，重岩花木不知春。故乡南岳三千里，君在山中见几人。
0	0	0	0	0	0	0	0	0	0	0	1	乱中秋望时避难江北,马策与刀环，长征苦未閒。乱山秋草黑，破塔夕阳殷。江静无人渡，天空任鸟还。故园何处是，凝睇白云间。
0	0	0	0	0	0	0	0	0	0	0	1	其三,心随归雁颉云翔，晓日关山望帝乡。忆昔凤池瞻德化，正当龙塞靖妖芒。襄平鸡犬新丰社，渤海楼船旧战场。羡尔居民安故土，尽销兵甲课农桑。
0	0	0	0	0	0	0	0	0	0	0	1	雨,触石阴霞北岭遥，逗风寒雨入檐飘。天涯故旧惟孤枕，箧里衣裳祗敝貂。绽雪芦花纷历历，经霜枫叶莽萧萧。还应撼郭涛声急，只怪空江上夜潮。
0	0	0	0	0	0	0	0	0	0	0	1	秋村,万壑衔霜雪濑西，晚芜红树自高低。秋村近塞寒先落，土著为乡俗不齐。汉籍已传黄蓓草，燕山今贵锦棠梨。寂寥服古真痴绝，随事关心亦漫稽。
0	0	0	0	0	0	0	0	0	0	0	1	赠中军旧识,偶叨书记混名流，况遇将军是旧游。旅次关心供楚桂，军中留客唱凉州。夜寒牙帐城乌集，春尽营门海气收。万里虎头方食肉，书生抱笔不须投。
0	0	0	0	0	0	0	0	1	0	0	1	次韵陈一夔清明感怀,公诗常切故园悲，不耐红尘帽底吹。上巳风光依例好，中年情况自家知。胜游准拟随轻策，贫具惟应有伏雌。明日城东濯缨去，平泉石上送青时。
0	0	0	0	0	0	0	0	0	0	0	1	哭李群玉,酒里诗中三十年，纵横唐突世喧喧。明时不作祢衡死，傲尽公卿归九泉。
0	0	0	0	0	0	0	0	0	0	0	1	和赞善叔父尊韵,千里怀人念故乡，应多感慨遇重阳。殷勤尽在诗编里，目极南天忆雁行。
0	0	0	0	0	0	0	1	0	0	0	1	其三,故园疏竹蔽柴关，手植孤根在竹间。别后疏枝无恙否，寂寥风月冷溪山。
0	0	0	0	0	0	0	0	0	0	0	1	辛丑元旦,坠汉有还星，乘秋见聚萤。判年连雨雪，随客具家庭。暮齿灯辞夜，乡心酒注瓶。比乡吴语沸，梦觉不中听。
0	0	1	0	0	1	0	0	0	0	0	1	秋杪重至王家营次杨次也壁间韵,十日征程滞故乡，大河西北又严装。千家转徙留三户，万柳荣枯在一霜。断岸无桥频待渡，涸沙有犊尚犁荒。惊心八月归舟路，夜下萑苻百里黄。
0	0	0	0	0	0	0	0	0	0	0	1	局中归（庚申五月滏阳赋）,心火成灰不复然，故园笑别十三年。晚凉退食无馀事，坐与儿曹挽纸鸢。
0	1	0	0	0	0	0	0	0	0	0	0	游郭驸马大安山池,马嘶芳草自淹留，别馆何人属细侯。仙杏破颜逢醉客，綵鸳飞去避行舟。洞箫日暖移宾榻，垂柳风多掩妓楼。坐阅清晖不知暮，烟横北渚水悠悠。
0	0	0	0	0	0	0	0	0	0	0	1	花石潭,清川去闲闲，溪石颇白晰。山回水数折，风水自相击。潭空文藻静，波裂跳鱼激。江花何缤纷，吹我客鬓寂。故乡杳天末，征鸿转寥历。欲问渡头人，采此芙蓉的。迢遥不得语，愁心迥孤笛。
0	0	0	0	0	0	0	0	0	0	0	1	其十一 罗曜文,故园多难日，消息尚纷纭。朋旧空相忆，安危久未闻。兵骄寻狭战，戍苦伏波军。问讯沧洲上，渔樵亦可群。
0	0	0	0	0	0	0	0	0	0	0	1	秋日,人言一叶已知秋，万叶凋零愈更愁。蝉噪风林朝嘒嘒，虫吟露草夜啾啾。溪山信美非吾土，诗酒多情解客忧。极目江乡何处是，月华依旧照西楼。
0	0	0	0	0	0	0	0	0	0	0	1	十一月十七日半日村草堂独宿壮履以事归城中排闷作二首 其一,曲巷茆堂转药栏，新丰将作旧村看。青山送老千年在，紫陌寻幽半日欢。懒慢从教书帙乱，忙閒放任酒杯宽。墙花阶草饶春意，况有园松耐岁寒。
0	0	0	0	0	0	0	0	0	0	0	1	寄李用初 其一,秋风鸡黍画楼东，十载江湖一梦中。见说三韩风俗好，只今人物故乡同。
0	1	0	0	0	0	0	0	0	0	0	1	其二,江月江潮相向明，秋风忽起故园情。何人吹入参差调，尽作江城肠断声。
0	0	0	0	0	0	0	0	0	0	0	1	并州剪刀,霜淬风抟出冶豪，雪花照地捷吹毛。乡心如水知难断，嗟尔并州快剪刀。
1	0	0	0	0	0	0	0	0	0	0	1	春怨,春朝物候妍，愁妇镜台前。风吹数蝶乱，露洗百花鲜。试出褰罗幌，还来著锦筵。曲中愁夜夜，楼上别年年。不及随萧史，高飞向紫烟。
0	0	0	0	0	0	0	0	0	0	0	1	采莲曲 其一,江渚采莲归，隔溪见郎过。日暮风浪生，回头但烟雾。
0	0	0	0	0	0	0	0	0	0	0	1	其二,试问故园菊，霜根今尚存。春风一披拂，生意满乾坤。
0	0	0	0	0	0	0	0	0	0	0	1	代闺人春日,珠帘的晓光，玉颜艳春彩。林间鸟鸣唤，户外花相待。花鸟惜芳菲，鸟鸣花乱飞。人今伴花鸟，日暮不能归。池月怜歌扇，山云爱舞衣。佳期杨柳陌，携手莫相违。
1	0	0	0	0	0	0	0	0	0	0	1	风雨夜泊樵舍,灯昏篷漏单衣凉，初觉淅淅渐浪浪，独坐低头思故乡。风能助云风欲语，行人休怨暂时阻，昨日岸傍农祷雨。
1	1	0	0	0	0	0	1	0	0	0	1	洛西楼怀岑给事叶侍御（二子皆谪丞关西）,回磴层云睥睨愁，为君孤眺独夷犹。关门西引三峰色，河水东悬万里流。卷幔绿吹榆柳细，开尊红映杏花稠。春深远作他乡客，满目风尘易倦游。
0	0	0	0	0	0	0	0	0	0	0	1	自题所作画,深林叠巘隐牛宫，略彴弯环处处通。槲叶冷回千嶂溜，稻花香飐一川风。鱼龙卷水江翻白，燕雀穿云日漏红。闻道故园春不雨，聊将泼墨补天功。
0	0	0	0	0	1	0	0	0	0	0	1	自鄱阳还道中寄褚徵君,南风日夜起，万里孤帆漾。元气连洞庭，夕阳落波上。故人烟水隔，复此遥相望。江信久寂寥，楚云独惆怅。爱君清川口，弄月时棹唱。白首无子孙，一生自疏旷。
1	0	0	0	0	0	0	1	0	1	0	1	拟古十一首 其一,四方多岐路，出门难与期。游子适万里，三岁间音徽。不惜离别苦，但恐中心乖。人情非山岳，感物易迁移。释我金跳脱，缄书寄君侧。愿视故人心，勿视新人色。
1	0	0	0	0	0	0	0	0	0	0	1	避喧樾墩得关鹤门所寄京回途中见怀之作用韵奉答,隔海归来渡晚流，冥冥细雨霎然收。居人同对屋梁月，游子独栖何处洲。远树停云仍在望，幽怀逸兴未曾休。五湖大隐如相访，鹤氅纶巾定买舟。
0	0	0	0	0	0	0	0	0	0	0	1	赐粽,凤城佳节逢天中，衮龙晓御蓬莱宫。光禄传宣颁角黍，廷臣尽沐天恩隆。中官捧向龙墀案，翠云擘破黄金烂。天厨制造元异常，氤氲满地香风散。却忆故园天一方，无由得奉双亲尝。
0	0	0	1	0	0	0	0	0	0	0	0	至钱塘江怀严光一首,物色访客星，羊裘下玄纁。齐国一男子，床褥进北军。鼎足怒王霸，狂奴哂汉君。金根至其馆，龙旐何缤纷。寸心学巢父，洗耳谢放勋。咄咄呼子陵，道旧至宵分。故人加腹去，富春自耕耘。一时弃轩冕，千载留清氛。我到钱塘上，徘徊钓泽云。
0	1	0	0	0	0	0	0	0	0	0	0	秋日戏咏铁马四首 其二,玉关人去年年梦，铁马秋来夜夜鸣。绝域正悬长别泪，悲风又送断肠声。响侵捣练楼前月，心绕吹笳塞外营。思妇纤腰消瘦尽，还闻飞骑取龙城。
1	1	0	0	0	0	1	0	0	0	0	1	其二 （一作出门行 二）出门行二首,海风萧萧天雨霜，穷愁独坐夜何长？驱车旧忆太行险，始知游子悲故乡。美人相思隔天阙，长望云端不可越。手持琅玕欲有赠，爱而不见心断绝。南山峨峨白石烂，碧海之波浩漫漫。参辰出没不相待，我欲横天无羽翰。
0	0	0	0	0	0	1	0	0	0	0	0	浣溪沙 其一 春闺,日影笼烟小阁明，侍儿初掠晓妆成。画楼何处又歌声。故掩珠帘惊燕燕，戏抛红豆打莺莺。晚来独傍落花行。
0	0	0	0	0	0	0	0	0	0	0	1	苏台怀古,鸟喙含羞还故国，蛾眉扬笑入深宫。龙舟夜醉天池月，仙乐秋传桂苑风。错料敌雠难遽复，那知霸业易成空。层楼景物如前日，麋鹿自游春草丰。
0	0	0	0	0	0	0	0	0	0	0	1	秋尽江城无菊（不言无菊已句句是无菊此真诗也）,羁人留滞怨天涯，一夜西风鬓巳华。空有音书随白雁，难将心事对黄花。故园篱下应盈把，独客秋残未到家。欲采落英过楚水，彭咸江上湿怀沙。
1	0	0	0	0	0	0	0	0	0	0	1	秋蓬晚望,秋心游子独，晚照终山分。浅浦悬鱼影，微烟簇雁群。年光如落叶，长梦寄归云。流水清无语，钟声何处村。
1	1	0	0	0	1	0	0	0	0	0	1	腊日骊山渡逢故人,天寒多木叶，愁思满溪滨。惆怅往来渡，经行多少人。时情犹重腊，岁事每占春。与尔他乡旅，谁当怀抱新。
1	1	0	0	0	0	0	0	0	0	0	1	残腊同姚元白郭次甫梁思伯顾汝和过子与,北来裘马苦风尘，一卧长安值早春。垂趐云霄成倦客，淹情丘壑羡时人。梅花远道心应折，浊酒他乡意倍真。白发过逢知不厌，柏梁歌颂几回新。
