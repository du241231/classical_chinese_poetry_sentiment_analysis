label_0	label_1	label_2	label_3	label_4	label_5	label_6	label_7	label_8	label_9	label_10	label_11	text_a
0	1	0	0	0	0	1	0	0	0	0	0	岁暮忆隐直,岁穷浩长叹，心事如波澜。高卧老将至，相思天正寒。浮云纷霰雪，陋巷独瓢箪。里饭非无意，悠悠行路难。
0	1	1	0	0	0	0	0	0	0	0	1	正月三日小饯施克和于惠山酒间克和诵刘后村元日诗为令因用其韵再致别意是日予奉老母观新精舍故别设于知微山房云,精舍初成近惠泉，几回辰至起僧眠。新正屈指今三日，旧约惊心又一年。慈母板舆应偶尔，佳宾草饭乃居然。凭君莫问山中事，万里青云彩鹢前。
0	0	0	0	0	0	0	1	0	0	0	1	除夜闻雷,牢落长为客，残年独拥衾。灯分寒夜火，雨过震馀阴。捣药滋玄发，书符狷黑祲。相看故乡泪，不敢效吴音。
0	0	1	1	0	0	0	0	0	0	0	0	登光寺塔,凯之曾说越中行，塔级亲登眼始惊。画合千山翠浓淡，枝分万水练纵横。树头低压昏烟重，鹤背斜拖夕照明。疑是丹成生羽翼，泠然云表御风清。
1	1	0	0	0	0	0	0	0	0	0	1	友人饷粟书感,年去贫来不自由，暗伤颜面向交游。他乡且斗孤身健，此日徒悬西壁愁。纸裹已空难爱惜，瓶储欲罄未知谋。何缘忽致监河粟，莫是枯鳞尚有求。
0	1	0	0	0	0	0	0	0	1	0	0	浣溪沙 秋闺,新月桐帘影上钩。露寒庭院一天秋。金风飒飒夜悠悠。砧杵带愁敲远梦，雁声衔恨落高楼。碧云流断暮江幽。
0	0	0	0	0	0	1	0	0	0	0	1	三江舟中与陈德衡酌别方起首两句未及成章而潮生解缆归矣后足首寄之,一棹三江候早潮，方山谁道玉人遥。烹鸡载酒情何限，倚马成诗思欲飘。白雁声寒天际雨，丹枫影落渡头桥。悬知此别相思地，春到梅枝雪未消。
1	1	0	0	0	1	0	0	0	0	0	1	生日偶成酬韩孟郁见赠,忽忽流光五十驰，是非真觉逐年知。所经荣贱都非我，误绊风尘好为谁。蒲柳未秋零已早，菊松有约赴难期。与君且醉他乡酒，莫遣繁忧上鬓丝。
1	1	0	0	0	0	0	0	0	0	0	1	自巴达威亚至茂物,前村刈稻后分秧，南陇初花北半黄。猛记明宵当祀灶，水田万罫是他乡。
0	0	0	0	0	1	0	0	0	0	0	1	游报恩寺,荒畛通云岫，烟萝敞绀扉。画梁云气尽，网户雨丝飞。僧寂鸣钟罢，林荒宿鸟归。一灯仍自照，惆怅恋残晖。
0	0	0	0	1	0	1	0	0	0	0	0	寄沈尹四首（癸丑秋） 其一,寞寞山中居，望君出山坂。绿叶脱稠枝，涸水归低涧。萧萧秋已深，冉冉岁将晏。相思久不瞻，清泪落如霰。欲将尺素书，天高少鸿雁。
1	0	0	0	0	0	0	0	0	0	0	1	次韵答王世赏夜雨感怀,何处吟诗成不寐，夜窗残梦雨来时。清闻木叶随空远，暝觉山钟到枕迟。千里关河游子恨，一年生事窭人悲。万间大厦君须作，不用归心绕故篱。
0	0	1	1	0	0	0	0	0	0	0	0	县斋书事寄张世贤,朝衙群吏集，戢戢同队鱼。暮衙群吏散，翩翩若惊凫。归来坐虚室，开编对璠玙。启户阒无人，清风入吾庐。持杯邀明月，大嚼时与俱。跰跹步松阴，对影聊相娱。嗟予懒惰久，阔略与世疏。故人隔清湘，怀抱何由舒。为问鲁山翁，此意今何如。
0	0	1	1	0	1	0	0	0	0	0	0	郊村独游,岁闰堪怜历候迟，出门惟与野云期。惊鱼掷上绿荷芰，栖鸟啄馀红荔枝。末路可能长薄命，修途应合有良时。市头相者休相戏，蹙膝先生半自知。
0	0	0	0	0	0	0	0	0	1	0	1	追和朽庵和尚乐归田园十咏 其一 归去来兮至觉今是而昨非次韵,久在樊笼始见几，高人只是急流归。畏荣未必知吾意，忤物何妨与世违。戢羽岂容寻往迹，悬车自合敛馀辉。却嫌此老还多事，形影神中辩是非。
0	0	0	0	0	0	0	1	0	0	0	1	慰蒋文学思归,异地同为客，如君最系思。眼穿垂暮日，愁剧未归时。燧色连青海，乡心满绛帷。春风将改岁，桃李又花期。
1	1	0	0	0	0	0	0	0	0	0	1	浣溪沙 永宁病起将归,听彻晨鸡又暮鸦。病来帘外即天涯。明朝才得问归槎。客路纵遥终会到，他乡须好不如家。江门春水照江花。
1	0	0	0	0	0	0	0	0	0	1	1	秋日偶题,荷花兼柳叶，彼此不胜秋。玉露滴初泣，金风吹更愁。绿眉甘弃坠，红脸恨飘流。叹息是游子，少年还白头。
0	1	0	0	0	0	0	0	0	0	0	1	迎春,乡心撩乱入春先，客里从春六度然。历历风云同记睹，悠悠日月异周旋。销磨旅腊增梅恨，倾盖京华问柳缘。蚤晚烟光人世满，不知绮语向谁传。
1	1	0	0	0	0	0	0	0	0	0	1	王孙游,桂树他乡少，王孙故国稀。天涯春草遍，处处待人归。
1	0	0	0	0	0	0	1	0	1	0	0	忆上海令黄子律,独坐看新月，长吟忆故人。婵娟同此夜，离别又经春。白发催人老，青山入梦频。无由一相见，顾影倍伤神。
1	1	0	0	0	0	0	0	0	0	0	1	其二,旅夕逢三五，维舟近卜林。山僧供素品，晚酌佐情深。夜寂风生袖，月移岸徙阴。亭杯不可问，此夕他乡心。
0	0	0	0	0	0	1	1	0	0	0	1	赋得新月,团团故园月，微钩画云端。孤舟天际来，湖波正瀰漫。但念时节流，不畏道途难。晚树齐弄色，晴飙骤生寒。归鸟哺高林，稚子迎门欢。梦中倏先至，相思强加餐。
1	0	0	0	0	0	0	0	0	0	0	1	元日,客里逢元日，遥怜乡信稀。慈亲应有念，游子未能归。江上雪初霁，天边云乱飞。酒杯那忍醉，搔首对春晖。
0	0	1	1	0	0	0	0	0	0	0	1	其三,风急营中忽夜惊，误将军出获胡兵。黄龙戍卒归无日，白马将军幸有名。
0	1	0	0	0	0	0	0	0	0	0	1	旅怀,雪貌潜凋雪发生，故园魂断弟兼兄。十年除夜在孤馆，万里一身求大名。空有新诗高华岳，已无丹恳出秦城。侯门莫问曾游处，槐柳影中肝胆倾。
1	0	0	0	0	0	0	0	0	0	0	1	蒋侍御毅所尊公以大尹致政寿日寄贺,忽传海外来青鸟，行庆杯中映紫霞。芳草伴人频作客，白云何处倍思家。已知陶令归餐菊，犹似潘郎学种花。遥想鹿门当此日，含情游子在天涯。
0	0	0	0	0	0	0	1	0	0	0	1	其八,故园春物有谁同，地尽天垂杳蔼中。杏火柳烟烧白昼，茶枪笋槊战东风。桥横酒市青帘出，门对鱼矶小艇通。谁信南阳楼上客，翩翩归羽欲飞空。
1	0	0	0	0	0	0	0	0	0	0	1	舟中风便,一席清风游子归，扁舟轻逐浪痕西。浊醪满饮诗情快，尽揽江山入醉题。
1	0	0	0	0	0	0	0	0	0	0	1	益都城北三十里有邮亭名白羊铺壁间石刻张梦臣学士诗一首乃至大辛亥未第时所作其诗曰迢迢长日路途间两字功名抵死难岂为身荣爱奔竞正缘亲老逼饥寒云霄附凤心徒壮客馆无鱼铗自弹百亩薄田容易办也应无梦到长安仆因次韵书事,巉岩路尽困泥间，一步犹如百步难。渐见云开天日近，何嫌岁晚雪霜寒。客中野饭身偏健，车上冠尘手屡弹。最是慈亲念游子，久无书信报平安。
0	0	0	0	0	1	0	0	0	0	0	1	共友人看花,愁将万里身，来伴看花人。何事独惆怅，故园还又春。
1	0	0	0	0	0	0	0	0	0	0	1	其二,东南岩壑窅，游子欲何之？野鸟惊飞疾，溪船逆上迟。放怀须醉酒，对景漫题诗。王谢经行处，萧条似旧时。
1	0	0	0	0	0	0	0	0	0	0	1	江行有怀,醉起意不尽，江边寻杜蘅。折来何所寄，游子在西京。一别三春晚，穷年百虑生。日斜空怅望，一水隔盈盈。
1	0	0	0	0	0	0	1	0	0	0	1	忆菊叠前韵,小园自荣秋，三径满松菊。每逢佳节至，赏花酒盈斛。出游岂在远，已觉隔芳馥。百里望家山，白云常翳目。连年事奔走，舟车疲水陆。游子感飘蓬，美人怨幽独。插花空搔头，餐英亦负腹。胡不趁花开，归言驾白鹿。延年举寿觞，菽水甘于肉。
0	1	0	0	0	0	0	0	0	0	0	1	二月十日还南昌西山上冢取城北驰道至下关待船作,向夕云霞袅袅生，独携酸泪出春城。连陂丛竹高桥暗，十里垂杨大道晴。早晚楼船寒海气，东南形胜怒江声。乡心直与夜潮上，白石青松喻此情。
0	1	0	0	0	0	0	0	0	1	0	0	题钱德钧水村隐居图（事详本传）,一片宽閒景，波涵万顷天。雁飞秋影外，树倚夕阳边。山色来窗牖，溪声自管弦。何当明月夜，著我钓鱼船。
1	0	0	0	0	1	0	0	0	0	0	1	其二,高楼一目尽吴天，抚景题诗独怅然。功业敢誇犹在后，聪明已愧不如前。思乡欲敛江湖迹，避暑期登泰华巅。翘首不堪心事切，迢迢亲舍白云边。
1	0	0	0	0	0	0	0	0	0	0	1	赏菊二首① 其一,去年买菊自扬州，今日花开汝远游。伴我衰年同瘦影，羡他傲骨耐深秋。高风独向篱边寄，游子何堪岭外留。料得南枝梅放早，平安幸慰倚闾愁。
1	1	0	0	0	0	0	0	0	0	0	1	其四,节序逢青女，他乡未授衣。颜容愁里改，形影梦中归。此日徒餐菊，何山可采薇。却怜同病者，迢递暮云飞。
0	0	0	0	0	1	0	0	0	0	0	1	乾道初予自临川归钟陵李德远范周士送别于西津是日宿战平风雨终夕今自临川之高安复以雨中宿战平怅然感怀①二首 其一,故人已作山头土，倦客犹鄣陌上尘。十五年间真一梦，又骑羸马涉西津。
1	0	0	0	0	0	0	0	0	0	0	1	月池彭母挽诗（二首士扬之母） 其一,七十人间世，婺居四十馀。冰霜明妇节，灯火课儿书。堂掩春晖暗，乌啼夜月虚。白头游子泪，和血洒衣裾。
0	1	0	0	0	0	0	0	0	0	0	1	村居,日日幽斋里，残书只自摊。筋骸谢客便，乡土定交难。湿酿苔衣厚，寒攻练袷单。悠悠堪自厌，花鸟叹春残。
1	0	0	0	0	0	0	0	0	0	0	1	其四,华发思乡去苦迟，人民城郭总成非。九原可作吾谁与，三径就荒胡不归。诗思寂寥无腹稿，病躯憔悴减腰围。有时梦与钟期遇，閒拂枯桐按玉徽。
0	0	0	0	0	0	0	0	0	0	1	1	送胡昌世比部转饷辽阳便道归五岭,夜夜旄头照海天，辽阳杀气镇相缠。枕戈谁念三军苦，转饷俄腾万灶烟。塞雪近关看破腊，岭梅迎马报新年。相如拥传多光彩，岂羡乘槎到日边。
0	0	0	0	0	0	0	0	1	0	0	1	海棠,今日春已半，风雨停出游。瓶中海棠花，数酌相献酬。尚想锦官城，花时乐事稠。金鞭过南市，红烛宴西楼。千林誇盛丽，一枝赏纤柔。狂吟恨未工，烂醉死即休。那知茅檐底，白发见花愁。花亦如病姝，掩抑向客羞。尤物终动人，要非桃杏俦。东风万里恨，浩荡不可收。
0	1	0	0	0	1	1	0	0	0	0	0	江东歌,三山江上翠崔峨，草绿风烟春气和。天宫缭绕金陵麓，人家映带秦淮河。回廊屈曲通晴雨，驰道流离莹月波。南中富乐风尘少，天下娱游子弟多。悠悠满目经时岁，忽忽盈怀阻啸歌。意气周郎三国尽，文情庾信六朝过。江南丈夫会早夭，春心不饮荡如何。
0	0	0	0	0	1	1	0	0	0	0	1	寄怀梁唤期,绿阴野色竞相鲜，几度怀君最可怜。一自河梁相隔别，至今鱼雁两茫然。雨馀云树春芳满，月朗关山客梦悬。万里相思情转剧，不堪回首动经年。
0	1	0	0	0	0	0	1	0	0	0	1	偕水村育斋南归初出齐州涂次口占,依人慵作客，结伴且还乡。泺酒无劳劝，山程分外长。离离麰麦熟，细细枣花香。指点停车处，荒林恋夕阳。
0	0	0	0	0	1	0	1	0	0	0	1	其三,丘中有隐士，枯槁不可识。渴饮颍川流，饥餐首阳柏。薜荔为衣裳，兰汤沐芳帻。鹿麋戏左右，猿狖相牵媟。朝引洪崖公，暮延浮丘伯。扬袂涉中洲，落英荡桂楫。我愿从之游，飘忽?无迹。伫望立澧浦，飙风起我侧。揽辔回故乡，白日忽西匿。感彼空冥鸿，翻飞振六翮。
1	0	0	0	0	0	0	0	0	0	0	1	其二,凭轼日以远，流光日以晚。夜望曷旦鸣，夕待牛羊返。寒风动明烛，疑见游子饭。夜梦续晨愁，九秋成偃蹇。
0	1	0	0	0	0	0	0	0	0	0	1	秋闺,秋色透罗帏，寒芳片片飞。蛩吟生暗壁，萤火度空机。闺月流新照，帘霜换故衣。征鸿与荡子，同去不同归。
0	0	0	0	0	1	0	0	0	0	0	1	和马子英见寄韵,十年流落向炎州，判与刘伶作醉游。望国孤忠徒自愤，持身直道更何求。浮云往事惊春梦，落日穷途起暮愁。赖有故人相忆在，遍题尺牍海西头。
1	0	0	0	0	0	0	0	0	0	0	1	其三,露洗空山白玉台，当年金母御风来。涧边瑶草香难歇，洞里碧桃花自开。雨后苔痕侵旧字，座间山影蘸新醅。去家游子愁千种，白纻轻衫谁与裁。
0	0	0	0	0	0	1	1	0	0	0	0	岁晚怀故人,衰髯白尽无添处，病骨癯然欲折时。客抱琴来聊瀹茗，吏封印去又哦诗。山横城上势如压，角动楼头声正悲。零落断鸿书不到，岁残何以慰相思。
1	0	0	0	0	0	0	0	0	0	0	1	?锣潭泛舟,溯去澄流卷去沙，桨声斜日动伊鸦。芒鞋北壁攀苔石，酒榼南江傍荻花。游子笙箫无定处，居人舴艋以为家。请君莫放今宵月，冉冉谁能驻岁华。
1	0	0	0	0	0	0	0	0	0	0	1	甲子1924夏自香移寓鹭屿,平生枉薄邯郸儿，中岁乃作新安客。邓禹何曾解笑人，一身飘泊长镵白。南归休恋故乡鱼，斜日双江秋水隔。妻孥牵衣向我啼，未免忍饥交相谪。
1	1	0	0	0	0	0	0	0	0	0	1	慈母堂前月一首宿晏城作,慈母堂前月，远照关山程。关山远复远，迢迢晏子城。登城一以望，白云千里横。清辉出云际，知共故乡明。安得平安字，一一月中呈。仰镜慈母颜，俯瞰游子行。朗鉴及发肤，危哉慎亏盈。月近慈母远，悠悠游子情。坐爱床前光，无促晨鸡鸣。
1	1	0	0	0	0	0	0	0	0	0	1	客夜怀王英甫,半生江海上，犹未卜菟裘。今夜雁初过，他乡人正愁。青灯孤枕梦，黄叶一庭秋。何日寻归棹，山阴访子猷。
1	0	0	0	0	0	0	0	0	0	0	1	其二,夕阳下山去，缓缓踏春归。欲赋王孙草，恐增游子悲。草亦报春晖，柰何人独非。顾惟苍苍者，弃我竟如遗。霄汉不得上，一枝聊可依。器之真铁汉，谬为世所推。浮云蔽白日，扫除力未衰。誓将缚大帚，为天效一挥。
0	1	0	0	0	0	0	0	0	0	0	1	吕（永嘉本作尹）子光惠牡丹,六年不见故园花，每到花时只自嗟。多谢故人分国艳，尚怜羁旅惜春华。芳菲仙圃烘初日，冷落书窗照暮霞。谁道无情便无恨，祇应也学我思家。
0	0	0	0	0	1	1	0	0	0	0	0	寓榄溪寄妙峰上人且问海云近信 其一,寻师在秋半，忽忽到馀冬。一别榄溪曲，相思荔水踪。荒村围杂树，净室隐深松。犹忆过谈处，微言咒钵龙。
0	0	0	1	0	0	0	0	0	0	1	1	登天①清寺塔,为眼不计脚，攀梯受微辛。半天拍阑干，惊倒地上人。风从万里来，老夫方岸巾。荒荒春浮木，浩浩空纳尘。夕阳差万瓦，赤鲤欲动鳞。须臾暮烟合，青鲂映奫沦。万化本日驰，高处觉眼新。借问龛中仙，坐稳今几辰。俗子书满壁，澹然不生嗔。唯有太行山，修供独殷勤。
1	1	0	0	0	0	0	0	0	0	0	1	其三,官况凄其懒问津，秋光过却愈思亲。浮云苍狗悲游子，白酒黄鸡愧野人。
1	1	0	0	0	0	0	0	0	0	0	1	其三,乐天唐诗杰，子瞻宋文豪。平生宦游事，山水遗清高。何人继芳躅，保障心思劳。坐令百折堤，土木连平皋。虽无百年固，已足千金牢。茫茫荡游子，醉谑空呶呶。
1	1	0	0	0	0	0	0	0	0	0	1	寤言,寤言凄晦百般投，极目空明一带浮。雨点风声凭客受，山心水意倩谁收。烟帆无数争迟速，游子三春自去留。总为时光来悯默，繁云黯?不胜愁。
0	0	1	0	0	0	0	0	0	0	0	1	和谭别驾用杜律秋兴韵四首寄怀刘跃衢年兄,一夜清霜满禁林，江皋云树独森森。轻飙入户逢新霁，凉月浮阶送晚阴。万里江湖灯火梦，百年天地岁寒心。故人相望蒹葭外，长听秋声促暮砧。
1	0	0	0	0	0	0	0	0	0	0	1	其三,一苇安能纵所如，思乡唯望抵金书。欲知双鬓新添雪，恰切江船握别初。
0	0	0	0	0	0	1	0	0	0	0	1	折杨柳,边楼夜笛吹霜月，玉门杨柳边人折。长条短条系相思，故园东风莺啭枝。鸳鸯机上肠应断，绿满天涯人未归。
0	0	0	0	1	0	1	1	0	0	0	1	西归不果，夜登鹤楼,故乡杳何处？相忆路漫漫。皓月当窗出，征人掩泪看。江光千里碧，秋色一楼寒。不作关山客，谁知跋涉难？
0	0	1	1	0	1	0	0	0	0	0	1	秋日书怀,十年客路叹飘蓬，历尽风霜鬓欲空。睡少半疑茶作祟，愁多全觉酒无功。数蛩厌静鸣秋雨，一叶惊寒落晚风。惆怅故园归未得，草荒篱下菊花丛。
1	1	0	0	1	1	0	1	0	1	0	0	别毡帐火炉,忆昨腊月天，北风三尺雪。年老不禁寒，夜长安可彻。赖有青毡帐，风前自张设。复此红火炉，雪中相暖热。如鱼入渊水，似兔藏深穴。婉软蛰鳞苏，温燉冻肌活。方安阴惨夕，遽变阳和节。无奈时候迁，岂是恩情绝。毳?逐日卷，香燎随灰灭。离恨属三春，佳期在十月。但令此身健，不作多时别。
0	0	0	0	0	1	0	1	0	0	0	1	初抵家园,一为江路客，三负故园春。水木谁閒主，禽鱼似避人。庭添初植卉，门迓夙来宾。本是栖迟地，翻令意转新。
0	1	0	0	0	0	0	0	0	0	0	1	同皋旭对月怀沈子佩临别胜集,爱客当年旧隐侯，短亭落日更维舟。临岐细草迷吴角，隔岁残梅下陇头。才子最怜黄绶好，酒人偏爱翠眉愁。年来却笑文通老，别赋时时恋旧游。
0	1	0	0	0	0	0	0	0	0	0	1	送边将还旧镇,易水长城本旧丘，旌旗西上路悠悠。朝吹出塞羌胡笛，夜坐筹边古戍楼。饮马直从青海上，射雕还过黑山头。玉门关外思归老，定远应辞万户侯。
0	0	0	0	0	0	0	1	0	1	0	0	哭李石迭,传来凶讣自中州，此地哭君欲白头。风雨几番入梦寐，功名半世属荒丘。五年离别心犹在，一代英豪事已休。空堕两行忧国泪，柩前一洒意无由。
0	0	0	0	0	0	0	1	0	0	0	1	题姚氏三头牡丹,姚黄容易雒阳观，吾土姚花洗眼看。一抹胭脂匀作艳，千窠蜀锦合成团。春风应笑香心乱，晓日那伤片影单。好为太平图绝瑞，却愁难下彩毫端。
0	0	0	0	0	0	0	0	0	1	0	1	三月闺怨,三月时将尽，空房妾独居。蛾眉愁自结，鬓发没情梳。
0	0	0	0	0	1	0	0	0	0	0	1	喜雨,天乞幽人一夜凉，故教微雨送斜阳。暝阴笼树山更好，爽气侵人土自香。多病不眠唯药裹，居闲长坐只绳床。五年谬作江湖客，几对鲈鱼忆故乡。
0	1	0	0	0	0	0	0	0	0	0	1	听角思归,故园黄叶满青苔，梦后城头晓角哀。此夜断肠人不见，起行残日影徘徊。
0	1	0	0	0	0	0	0	0	0	0	1	石门竹生岩下拳曲无取众方笑之蹈元乃独讽咏嘉叹托物兴怀有古人之风辄用韵以广其志,农丞免官归，门第冷于铁。属国埋边尘，旁观为心折。一朝百僚上，众目仰光洁。贤愚杂平居，高士见错节。君看岩下竹，九曲困岩穴。风雷头角露，歘蔽夏日烈。男儿未盖棺，不用伤歇灭。感物思故人，长吟赖诗杰。
0	1	0	0	0	0	1	0	0	0	0	0	寄潜山学博弟慧,鸿雁分飞忽十年，梦回池草益凄然。蕨薇春好先投绂，苜蓿秋深尚拥毡。望重定衔杨震雀，才雄期著祖生鞭。沽钱莫问今多少，永夜相思各一天。
0	0	1	0	0	0	0	0	0	0	0	1	中秋之夕陈方伯廉夫招饮,画堂红烛照深更，对景相看感至情。秋色正当今夕半，月轮应似故乡明。一樽酩酊忘宾主，四海交游即弟兄。却恐宦途容易别，思君何处可寻盟。
1	1	0	0	0	0	0	0	0	0	0	1	池州道中作,扶杖南归日，思乡益旅愁。如何辞蜀道，又复问吴舟。楚水人千里，秋山月一钩。浮生长作客，到处起离忧。
0	0	0	0	0	0	0	1	0	0	0	1	雪中忆张亨父次宾之韵复用韵写怀 其一,坐看初雪转霏微，已觉尖寒到客衣。岁事半于愁里过，乡心全在梦中归。经秋寥落慵开卷，长日萧条静掩扉。却怪故人音信绝，海天空阔雁来稀。
1	1	0	0	0	0	0	0	0	0	0	1	其十,驰驱思欲迷，恻恻重悽悽。去国悲游子，怀乡梦故妻。断沟科蚪聚，灌木郭公啼。独有平安字，缄封手自题。
1	0	0	0	0	0	0	0	0	0	0	1	潜江书至伤孝丰弟,作吏才弥健，思乡岁再除。雁迎南陆日，书报楚江鱼。骨肉新愁里，风云旧梦馀。丘园堪我老，那更叹居诸。
1	0	0	0	1	0	0	1	0	0	0	1	得李伯实太学书知其移家金陵却寄,天涯久别正销魂，忽尔开缄见泪痕。东粤梅花留去客，南朝芳草待王孙。春风八口依京国，夜月千山梦故园。往事伤心君莫问，台城烟柳易黄昏。
1	1	0	0	0	0	0	0	0	0	0	1	午日高梁桥同门诸君宴集,京陌红尘出郭稀，清江幽竹静相依。拍浮人世浑醒醉，节序他乡有是非。混迹微名惭吏隐，忧时孤剑岂雄飞。江南逐客无消息，一曲离骚易湿衣。
0	0	0	0	0	1	0	1	0	0	0	1	孟城山怀古,一峰突兀大江横，有客登临感慨生。云出终输归岫好，泉流不比在山清。微官已夺当年节，隐士空留万古名。浑似终南旧蹊径，参军枉自负幽情。
1	0	0	0	0	0	0	0	0	0	0	1	渡海,欹枕惊涛白尽头，匆匆残梦堕神州。翻书尚滴儿时泪，去国俄登海上舟。潮落远鸡催晓色，月明南雁集乡愁。春申林际非吾土，回首燕云万里秋。
1	0	0	0	0	0	0	0	0	0	0	1	次韵成季道中 其一,苍然山抱溪，游子意何主。雪残崖下日，风落泉上雨。严陵固莫及，玄英亦堪数。岚静白云深，扁舟过汀渚。
1	1	0	0	0	0	0	0	0	0	0	1	晚过王永叔给谏得香字,西掖重门掩，幽期赴省郎。清言惟散帙，宴坐但闻香。衣润微沾露，庭寒渐履霜。他乡物华暮，小酌兴何长。
0	1	0	0	0	0	0	0	0	0	0	1	锦津舟中对酒别刘善充,锦江烟水星桥渡，惜别愁攀江上树。青青杨柳故乡遥，渺渺征人大荒去。苏武匈奴十九年，谁传书札上林边。北风胡马南枝鸟，肠断当筵蜀国弦。
1	1	0	0	0	0	0	0	0	0	0	1	其三,吾里不识面，他乡喜见君。数朝相款曲，杯酒接慇勤。清挹湘江水，笑开衡岳云。归心逐回雁，转首叹离群。
0	0	0	0	1	0	0	0	0	0	0	1	哭德本弟 其一,十年踪迹故山违，万里间关客路归。本为看云频趣驾，岂知到日独沾衣。秋风鸿雁行中断，春草池塘梦乍非。宦海飘零吾已倦，况堪衰病酹斜晖。
0	0	0	0	0	1	0	1	1	0	0	1	秋柳十二韵,东山娱柱史，群从竹林游。老去攀条惜，情多咏物愁。何堪如此树，无乃不宜秋。露冷三更笛，天涯独客舟。那能怨摇落，重复见风流。世态犹青眼，骚人已白头。感时丝触绪，萦影月当楼。前正诗篇逸，奇姿草圣遒。绮言高落落，波磔偃飕飕。馀荫谁相继，清阴遂莫留。徘徊故园废，惆怅昔贤休。五柳门空在，遗书烂漫收。
1	1	0	0	0	0	0	0	0	0	0	1	其四,寸草春晖报未遑，倚闾无计慰高堂。劝君勿似衡阳雁，偏认他乡作故乡。
0	0	0	0	0	0	1	1	0	1	0	0	寄春卿,相约童稚间，遂成岁寒图。奈何离别多，各自东西隅。我心明月轮，子志青松株。明月千里光，岂为吴越殊。青松四时心，岂为风霜枯。相思不相见，作诗报区区。
0	1	0	0	0	0	0	1	0	0	0	0	村东晚眺二首 其一,兴来信步过东陂，最爱村东物象奇。藤杖穿云秋望处，葛衣沾露夜归时。残声凄断蝉移树，孤影荒寒鹊绕枝。自揣今年还得饱，一川新稻已离离。
1	0	0	0	1	0	0	0	0	0	0	0	登道楼怀石山公,绿发称生今秃翁，道楼犹自故时雄。伤心十载论交地，极目千峰洒泪中。碧海还生杯底月，青山不断笔头风。通家幸汝诸贤在，惭愧知音负乃公。
0	0	0	0	0	0	1	0	0	1	0	0	闺怨 其一,一春心事许谁同，金钥无声柳絮风。怪得枕中黄鸟唤，不知窗外海棠红。
1	1	0	0	0	0	0	0	0	0	0	1	浣溪沙,松竹亭边扇影凉。芰荷风里茗瓯香。浴波鸂鵣总成双。有限烟花供缱绻，无情日月太奔忙。问渠何事滞他乡。
1	1	0	0	0	0	0	0	0	0	0	1	中山七夕次石来韵,他乡七夕今年好，放眼能穷万里天。白露自零官烛外，银河直下海云边。拂竿不见珊瑚树，登俎真成玳瑁筵。闻道弓衣有人织，兴酣写与布头笺。
1	1	0	0	0	0	0	0	0	0	0	1	送僧法和（一作送亮法师）,达士心无滞，他乡总是家。问经翻贝叶，论法指莲花。欲契真空义，先开智慧芽。不知飞锡后，何外是恒沙。
0	0	1	1	0	1	0	0	0	0	0	0	襄阳早秋寄岑侍郎,江城秋气早，旭旦坐南闱。落叶惊衰鬓，清霜换旅衣。时来矜早达，事往觉前非。体道徒推理，防身终昧微。故人金华省，肃穆秉天机。谁念江汉广，蹉跎心事违。
1	0	0	0	0	0	0	1	0	1	0	1	其二,明月濯濯扬清辉，金风瑟瑟华叶衰。蟋蟀夜深床下啼，起观银汉夜何其。二十八宿罗参差，为君中夜理桐丝。大弦凄急小弦悲，不能终曲涕交垂。人生春华能几时，那能离别长如斯。入门各媚当告谁，噭噭鸿雁向南飞，何不游子偕来归。
1	1	0	0	0	0	0	0	0	0	0	1	十七夜何太仆卢方伯欧文学袁节推过集,江海离心已十霜，衔杯那意在他乡。风尘不断函关气，衣履频趋汉殿香。永夜星河临桂浦，高城钟漏隐长杨。仙郎彩笔谁能似，闻道卿云有和章。
1	1	0	0	0	0	1	0	0	0	0	1	其二,千秋一嘉遇，此别安可知。良时不努力，贱躯欲何为。晨风野萧条，浮云西北驰。河梁临往路，远望令人悲。游子自有怀，悠悠当告谁。
1	1	0	0	0	1	0	0	0	0	0	1	哀岑溪仆薛桂,生者竟何似，死亦徒然耳。死在故乡宅，有父兄妻子。生悲无奈何，死事殊未已。死丧在他乡，死日声遂駬。嗟尔从官游，不著真名氏。将为报其孥，未识何乡里。埋之北原上，累累蛮冢里。春露与秋风，谁其分别此？
0	0	1	1	0	0	0	0	0	0	0	0	其六 北山瀑布泉,云顶白泉飞，珠箔千重挂。仙衣惊尽湿，彷佛香炉下。
1	1	0	0	0	0	0	0	0	0	0	1	贺周文郁得子,都城产子甫胜冠，十八年来又此欢。笑我两叨汤饼会，他乡仍作故园看。一门谱续宗支茂，九地心知伯氏宽。向老铨专还展限，天留福地在长安。
0	1	0	0	1	0	0	0	0	0	0	0	哭尊大人领省,孤儿泪眼空流血，一夜不知浑白发。宝灯轮毕新记成，梦断疏钟吼残月。白云隐隐入青冥，生死悠悠两长诀。人閒天上父子情，遗愤有身终尽雪。
0	0	0	0	0	0	1	0	0	0	0	1	和钱博士先生除夕感怀韵（仲益）,京华住久客囊殚，对影萧然守岁阑。酒浸屠苏怜独饮，盘堆苜蓿共谁飧。家山梦在相思切，心事逢人欲说难。年复一年多白发，驻颜何处觅金丹。
1	1	0	0	0	0	0	0	0	0	0	1	饮赵文学江阴斋中 其一,忆尔谈经处，萧然过吕安。蓬蒿三径没，苜蓿一毡寒。浊酒歌谁和，青灯剑自看。他乡逢握手，未觉路行难。
1	0	0	0	0	1	0	0	0	0	0	1	同罗以智吴廷燮高学淳吴敬范登吴山还饮天河馆酒楼二章 其一,山河今脱屐，风雨易思乡。慰以诸君乐，怜吾末路狂。台空双桂老，天阔一鹰翔。江泛渔矶在，吾将问野航。
0	0	0	0	0	0	1	1	0	0	0	0	登祝融峰用择之韵,今年缘底事，浪走太无端。直以心期远，非贪眼界宽。云山于此尽，风袂不胜寒。孤鸟知人意，茫茫去不还。
1	0	0	0	0	0	0	0	0	0	0	1	沭阳早发,山城挝鼓四更时，官道萧萧马正嘶。霜重敝貂寒透骨，月明啼雁迥生思。长风游子驱千里，乔木微禽羡一枝。坐损红颜成底事，吴山楚水转相嗤。
0	1	0	0	0	0	0	0	0	0	0	1	游西山寺再用前韵,水僻山深路转长，攀萝沿磴到僧房。危桥石抱村流急，古殿鹤巢嵓树凉。百计巧思蚕更拙，片时春梦蚁空忙。凭君莫动登楼思，故国山河易断肠。
1	1	0	0	0	0	0	0	0	0	0	1	荆州,醉踏高城散早暾，城头吹角重兵屯。云连橘柚秋光净，江转夔巫雨气昏。豚犬岂能成霸业，芷兰终自误王孙。时清莫作登楼感，故国他乡总断魂。
1	1	0	0	0	0	0	1	0	1	0	1	癸巳除夕,八载他乡腊鼓催，乡心撩乱鼓声哀。无情天地犹擐甲，有意山川独画灰。儿女藏钩离别后，君臣投璧播迁来。年华如许人将老，辜负春风又几回！
1	0	0	0	0	0	0	0	0	0	0	1	咏景十首 其五 空心杉,古木槎牙树底空，学仙游子坐空中。自从白日飞升去，几度寒鸦噪晚风。
0	0	0	0	0	0	0	1	0	0	0	1	悼李韶,韶也命何奇，生前与世违。贫栖古梵刹，终著旧麻衣。雅句僧抄遍，孤坟客吊稀。故园今孰在，应见梦中归。
0	0	0	0	0	1	0	0	0	0	0	1	蓟州道中,剑旆南来寄一方，北门锁钥愧非长。山河雄壮真皇辅，人物萧条非故乡。三岛风烟连朔漠，九州封域盛虞唐。巳闻款塞寻常事，赖有吁谟在庙廊。
1	1	0	0	0	0	0	0	0	0	0	1	九日登道场山同吴逸人赋,忽惊九日当今日，同在他乡望故乡。百里山河天尽处，万家城郭水中央。帷间风动闻灵语，寺里林疏见佛香。不是避喧来此地，无妨览胜到斜阳。
0	0	0	0	0	0	0	0	1	0	0	1	其七,征帆转吴楚，涉江指岷山。富贵归故乡，昔人以为难。大府固可乐，高风亦难攀。岂必待政成，甘泉行赐环。
0	0	1	1	0	0	1	1	0	1	0	1	寄三衢董教陈孟敷,离别中年梦亦惊，未应王谢独关情。家林久已无音信，江海今馀几弟兄。浙水断鸿秋半影，粤河残叶夜中声。遥怜姑篾千峰里，何处相思月自明。
1	0	0	0	0	0	0	0	0	0	0	1	慰同寓者思归,长风万里困南图，游子天涯望眼枯。愧我出山成小草，怜君远道忆文芜。清江渡口听鸿雁，明月楼中唱鹧鸪。稍待青春堪作伴，何须雨雪问征途。
0	0	0	0	0	0	0	1	0	1	0	1	用韵答林大,正尔交情似海深，不堪离别泪沾衿。几回见雁思乡信，千里移家共客心。新酒黄花连夜榻，秋风寒夜响枫林。天涯共住同萧索，莫惜逢人寄远音。
0	0	0	0	0	0	0	1	0	0	0	1	其二,小墅清溪曲，疏篁作四邻。花开留好客，酒熟及芳辰。屋角丹藤绕，梁间紫燕驯。所欣投秩早，得看故园春。
1	0	0	0	0	0	0	0	0	0	0	1	夜泊扬州次伍子和韵,晚呼舟子泊江沙，怀古思乡讵有涯。越岭何年还杖屦，隋宫无处问繁华。帆樯水国三千里，灯火楼台几万家。自叹不才非博望，频年来泛海天槎。
1	0	0	0	0	0	0	0	0	0	0	1	其三 拟青青陵上柏,松柏生高陵，鸾鹤所翥翔。芙蕖出绿沼，鸳鹭相徜徉。自古有会宗，三都及两京。春色满皇州，游子忘故乡。高楼酒挹渑，康衢尘霏香。朝饮挟娥?，暮游陪金张。暮暮复朝朝，行乐何渠央。
0	1	0	0	0	1	0	0	0	0	0	0	哭弟松 其一,多病吾仍在，沉酣尔遽休。相依堪共老，永别杳难求。伏腊还新酒，风烟岂故丘。漳河暮转急，呜咽正东流。
0	0	0	0	0	1	1	0	0	0	0	0	寄谢挺孚,羡尔凌云赋最豪，几年踪迹困蓬蒿。珠沉赤水渊应媚，剑发丰城气自高。散屧山中呼桂酒，枕流天畔听松涛。相思倘问栖迟处，源水浮花去是桃。
1	0	0	0	0	0	0	0	0	0	0	1	钱塘夜雨,古渡空房黄叶遮，夜深思妇咽寒笳。钱塘江上思乡处，又被西风吹雨斜。
1	0	0	0	0	0	0	0	0	0	0	1	晓发,荒鸡鸣四野，游子已晨兴。残雪消不尽，晓风寒更增。连冈盘叠叠，细路出层层。多恐吟躯重，疲驴瘦不胜。
1	1	0	0	0	0	0	1	0	0	0	1	晚步即景,衙斋临水驿，日日送行舟。不道他乡客，能忘异地愁。征帆千里月，暮霭一天秋。泛泛观鱼者，停桡傍晚楼。
1	1	0	0	0	0	0	0	0	0	0	1	河上逢友人,知君意不浅，立马问生涯。薄业无归地，他乡便是家。宵吟怜桂魄，朝起怯菱花。语尽黄河上，西风日又斜。
0	0	0	0	0	1	1	0	0	0	0	0	湛内翰将行怅然有感兼怀阳明子,细雨寒江此送君，相思时复到河汾。凭君传语阳明子，我正扶衰候岭云。
0	1	0	0	0	0	0	0	0	0	0	1	闻笛,黄彭湖边吹暮笛，浦云不飞江月黑。寻常一听自堪悲，况是天涯归梦夕。江声呜咽如不流，败芦拍岸风飕飕。刻羽已惊栖雁起，流商还接断猿愁。馀音如缕凄然久，逐臣迁客皆回首。城南思妇泣关山，塞北征人怨杨柳。东舷西舫寂无哗，一片蒹葭带露华。故园今夜罗浮月，落尽寒梅几树花。
1	0	0	0	0	0	0	1	0	0	0	1	次韵石湖居士晴窗遣兴,阊门车马隐晴雷，我亦临风咏快哉。平碧际空烟羃历，蔫红照影水萦回。园翁门巷初沾絮，游子杯盘欲荐梅。落晚小家还馔客，旋篘春瓮取新醅。
1	1	0	0	0	0	0	0	0	0	0	1	和庄畹耕秋感原韵,秋原负手立斜阳，反顾家山欲断肠。佳节插萸悲逝水，他乡就菊近新霜。依人自笑冯唐老，玩世无如阮籍狂。试上晃岩高处望，海天万里战云黄！
0	0	1	1	0	0	0	0	0	0	0	0	村居即事,对面鱼梭掷，回头鹊羽惊。贪看过桥影，错应隔墙声。径小穿林入，村斜割涧成。乍凉思午睡，随意拂桃笙。
0	1	1	0	0	0	0	0	0	0	0	0	哭姊,断甲遗琴委故床，思君独旦不成装。花边风起肩谁拥，月里烟销影更凉。残墨尚明笺上泪，馀膏空落枕前香。翠屏一角栖歌哭，秖恐猿闻也断肠。
1	0	0	0	0	0	0	0	0	0	0	1	九月九日有怀平原郡公赵五山,经年留朔漠，此日又重阳。游子泪沾雨，行军气挟霜。沙场愁草白，篱落忆花黄。忽念登高处，凄凉更一觞。
0	1	0	0	1	0	0	0	0	0	0	0	哭张元伯职方,近年老辈频凋落，使我中心又恻然。洛社挂冠高卧者，唯君清澈如神仙。昔日与君论少长，今日与君争后先。把酒酹君君必知，为君洒泪西风前。
0	0	1	0	0	0	0	0	0	0	0	1	南行途中作,恰恰黄鹂鸣远村，凄凄客子暗消魂。梨花细雨小寒食，杨柳春风孤店门。不尽长江浮旅梦，无情芳草送王孙。明当匹马摇鞭去，回首天涯是故园。
0	0	0	1	1	0	0	0	0	0	0	1	哭婿吕舜臣,消息非虚讶，斯人忽杳茫。天低空洒泪，江近只枯肠。素幔随流水，丹铭望故乡。尔家太荼毒，何故问苍苍。
1	0	0	0	0	0	0	0	0	0	0	1	浪穹县,凫雁唼喋菱荇光，翡翠摇裔兰苕芳。古寺双林带烟郭，平湖十里通春航。远梦似钿经此地，游子恍疑归故乡。桃园仇池到处有，萍浮梗泛悲苍茫。
0	0	1	1	0	0	0	0	0	0	0	1	泰州九日登望海楼怀梁公智黄幼章,把菊偏惊久客情，淮河西下蓟鸿声。楼船万里沧波涌，砧杵千家朔吹生。绝塞频年犹住牧，故乡多难未休兵。君看天地干将气，不为悲秋泪满缨。
1	0	0	0	0	0	0	0	0	0	0	1	初闻蛙,朝开南篱梅，暮闻北池蛙。何时科斗生，草根已吐牙。只畏草叶长，其下可隐蛇。游子且勿行，科斗成虾蟆。
1	0	0	0	0	0	0	0	0	0	0	1	雪夜有感,大雪拥蓬户，寒梦不成归。孤坐北窗风，飘落辞家衣。向晓酒力减，背壁灯影微。谁知游子心，暗逐长空飞。
1	1	0	0	0	0	1	0	0	0	0	1	中秋夜不见月兼邀储太仆不至,今夜中秋月，云端空复情。人间同寂寞，天外独分明。桂子飘何处，边鸿度有声。他乡对家酝，愁绝为谁倾。
0	1	0	0	0	1	0	0	0	0	0	1	春莫述怀,旅馆孤吟思惘然，抱书懒读枕书眠。萋萋芳草日将暮，点点飞花春可怜。家信不来江雁杳，乡心正切海鱼鲜。欲沽一斗花前醉，自笑青衫不值钱。
1	0	0	0	0	0	0	0	0	0	0	1	灯夕颇盛郡中相招不能往也,满城歌舞事元宵，溪外苍山雪乍销。红日渐迟花信动，银蟾初上烛光摇。幽人自笑居空谷，游子从教往丽谯。一盏青灯对编简，旧欢如梦壮心凋。
1	1	0	0	0	0	0	0	0	0	0	1	时命篇,代马不恋越，荆禽岂巢燕。鸲鹆渡汶水，君子忧未然。柰何容游子，率尔辞故山。行兽顾丘林，出云有归还。交交声利途，轩车日骈阗。谁念牛下人，悲歌夜中叹。豪门有弃襦，我衣怕不完。张仪惧诸侯，泄柳乃闭关。贫贱岂尽愚，时命当自安。
1	1	0	0	0	0	0	0	0	0	0	1	之广都憩铁像院,岁暮天苦寒，风雨复乘之。道边得古寺，欣然具晨炊。瘦树立中庭，断蔓络短篱。小僧为设炉，童子烧槁枝。坐令手足柔，髭间失冰凘。敬礼龛中像，尽读庑下碑。少年志四方，故里了不思。晚知行路难，更觉游子悲。一官始巴僰，剡曲归何时。置之勿复道，烂醉忘天涯。
0	0	0	0	0	0	0	1	0	1	0	0	答陈传大见寄,鸟鸣何嘤嘤，伐木久矣缺。君子遗古风，故人心未绝。贻我新诗章，问我间何阔。置之衣袖中，三日诵不辍。比以琼瑶花，要以金石节。岂无蕙兰花，可以慰离别。君怀多芳草，所思在离别。惟有皎皎心，思君如明月。
1	0	0	0	0	0	0	0	0	0	0	1	其二,游子天涯慈母衣，密缝曾否意迟归。可怜向长婚初毕，漫学卢敖计总非。霜雁已还虚信息，镜鸾空睹失容辉。何时龙剑成双合，萧瑟寒江怨落晖。
0	0	0	0	0	0	1	0	0	1	0	1	寒食夜池上对月怀友,人间多别离，处处是相思。海内无烟夜，天涯有月时。跳鱼翻荇叶，惊鹊出花枝。亲友皆千里，三更独绕池。
0	1	0	0	0	0	0	0	0	0	0	1	岛雨忆乡,炎岛经时雨，东风渐渐催。夷童嘲越客，带得此寒来。触我乡心起，登楼不见梅。等闲三弄笛，吹向瘴云开。
0	0	0	0	0	1	0	1	0	0	0	0	贾谊,遭逢圣主落江湘，年少多才岂不祥。自古孤根难独任，堪嗟同姓楚兰芳。
0	1	0	0	0	1	0	1	0	0	0	0	拟咸阳怀古,咸阳禾黍正离离，人代兴亡岂有期。废殿秋风秦剑戟，荒山夜雨汉旌旗。茂陵空洒千行泪，渭水长流万古悲。何处登临最惆怅，乐游原上日斜时。
0	0	0	0	1	0	0	0	0	0	0	1	题苏武李陵泣别图,祈连山前箭如雨，渤海海边羝不乳。同是肝肠十九年，白发君归朝故主。臣心有血一斗许，亦欲随君归衅鼓。五千健儿五千母，臣若独归魂魄苦。空将老泪寄君归，归拜茂陵坟上土。
1	0	0	0	0	0	0	0	0	0	0	1	还入长安城东门,峨峨长安城，落日游子入。东风卷清气，欲进还自立。行人不相知，竞逐短影急。纡馀松声窅，泱漭岚气湿。归赢纸窗明，拈毫以收拾。
1	0	0	0	0	0	0	0	0	0	0	1	却寄家音口号,岭头梅放桂初残，云树连天道路难。归去高堂应问讯，但言游子正平安。
0	0	0	0	0	0	0	0	1	0	0	1	游南安东山寺登眺绝顶,东山览胜陟岧峣，历尽天门绝市嚣。敢道居高能小下，似缘心远得神超。乡关路入梅花近，祇苑经翻贝叶遥。沧海回头今是岸，故园松鹤待谁招。
1	0	0	0	0	0	0	0	0	0	0	1	郊行呈仲实兄次前韵,偶寻幽事过南乡，照眼晴梅泛晓光。故里不迷游子望，中年翻忆少时狂。垂纶未遂鱼空羡，缓辔相随马更良。义重平生堪屡别，强赓常棣遣回肠。
1	0	0	0	0	0	0	0	0	0	0	1	其三,湘水忠臣意，浮云游子思。去古犹未远，何必无瑕疵。彭泽一生人，得力在于斯。
0	0	0	0	0	0	1	0	0	0	0	1	和诸亲友赠行韵,徘徊心自故园长，脩竹檀栾兰蕙苍。门外客来邀憩石，阶前孙舞引登堂。径连求仲何须约，声奏埙篪底用腔。此日临岐分手去，春光相忆岭云香。
0	0	0	0	0	1	0	0	0	0	0	1	前元至正十四年间庚申帝遣使谢嘉卿航海赍名币法酒至徽州歙县徵师山隐士郑玉子美授以翰林待制时端本堂正字郑彦昭启东宫侑以尚尊后辞不赴召值兵变所赐币流落民间乃购得之余以举保授兴国县令考满入觐遂裁制为衣以朝天阙感前代之恩币成圣朝之品服谩成七言律一章以寄意云,剪就天机云锦章，银丝万缕日争光。应酬晚节冰霜志，犹带前朝雨露香。袖拂苔痕封印匣，袂联棠影上琴堂。三年制锦朝京阙，衣绣终当归故乡。
0	0	0	0	1	1	0	0	0	0	0	0	登总持寺阁,今日登高阁，三休忽自悲。因知筋力减，不及往年时。草树还如旧，山河亦在兹。龙钟兼老病，更有重来期。
0	0	0	0	0	0	0	0	0	1	0	1	南丰道中口占,冷雨迷濛懒举头，望中恐得故乡愁。梅经旧腊香犹在，水被东风冻已收。鸟喜春和纷格磔，马嫌泥滑转夷犹。人生祇有安居好，可奈安居不易求。
0	1	0	0	0	0	0	0	0	0	0	1	玉关寄长安李主簿,东去长安万里馀，故人何惜一行书。玉关西望堪肠断，况复明朝是岁除。
0	0	1	0	0	0	0	0	0	0	0	1	大庾岭寄冯梅窗表弟,自出梅关外，江山非故乡。梦魂不怕远，夜夜到隋冈。
1	1	0	0	0	0	0	0	0	0	0	1	贼平后送人北归,世乱同南去，时清独北还。他乡生白发，旧国见青山。晓月过残垒，繁星宿故关。寒禽与衰草，处处伴愁颜。
0	1	0	0	0	0	1	0	0	0	0	0	次闺秀新柳韵,曾忆离人欲去时，早莺啼遍断肠枝。乍眠乍起禁偏瘦，无雨无风弱更垂。每到河桥伤远别，却随烟草乱相思。春光未老愁千缕，羡杀吴蚕漫吐丝。
1	1	0	0	0	0	0	1	0	0	0	1	九日陪李犹登高,百年能几遇重阳，逐伴登高引兴长。邑宰喜陪元亮饮，参军那似孟嘉狂。山云映水摇秋色，浦树含风送晚凉。满地黄花应笑我，白头犹自客他乡。
1	1	0	0	0	0	0	0	0	0	0	1	旅馆梅花,清香无以敌寒梅，可爱他乡独看来。为忆故溪千万树，几年辜负雪中开。
0	0	0	0	1	0	0	0	0	0	0	1	哭张子二首 其一 张子者平谷张子礿也以都御史镇辽东显矣然无何卒李子者张之旧僚也闻之哀焉于是作哭张子二章语曰岁在龙蛇贤人嗟张之卒庚辰岁也,虎豹威边日，龙蛇哭尔年。故人今若此，吾道合潸然。部曲归旌拥，风云旧国连。蓟门秋草遍，何处是新阡。
0	0	1	0	0	0	0	0	0	0	0	1	冬晓入馆同容斋,夜色深窗曙未通，钟声杳杳去悤悤。乡心晓挂西楼月，木叶长吹北户风。坊远阙门三里外，官寒心事十年中。冬来碧瓦清霜重，几见东华蚤日红。
0	0	0	0	0	0	0	1	0	0	0	1	三妓顾予幽独戏作四韵,忤俗遭罗网，何缘即挂冠。闭门谁复过，独酌岂成欢。客久添衰疾，春馀尚苦寒。幽花虽入眼，不似故园看。
1	1	0	0	0	0	0	0	0	0	0	1	其二,自想温容耳诲词，他乡已恨重分违。送人作守乘轩去，结草为灵象俑归。会合只如风过烛，花阴何异月澄辉。相门子婿诸侯服，除却清名百事非。
0	1	0	0	0	0	0	0	0	0	0	1	阁中见题名录有怀张泽长下第,村花溪草共柴荆，几度春风在远行。松月照窗思伴直，杏烟点笔怅题名。家山正是怀君处，客路翻同下第情。那有斯人滞空谷，皇天老眼自分明。
0	0	0	0	0	1	0	0	0	0	0	1	寄杭州王两峰（武楹）,明州烽火望连天，喜接鱼书又怅然。春雨已愁三月梦，故人况住万营边。狂澜东海回何日，芳草西湖忆昔年。我辈匡时苦无策，蓬蒿栖息老鸢肩。
1	0	0	0	0	0	0	0	0	0	0	1	春日李维任舟中召饮不至赋此赠之,芳菲佳节入韶年，锦缆维舟列彩筵。酒色杯光浮海气，歌声舞袖斗春妍。佳人竞巧黄金胜，游子争驱白玉鞭。纵览不知归路暝，谓谁同上李膺船。
0	1	0	0	0	0	0	0	0	0	0	1	春日代州郊外作,青山一路带滹沱，复有垂杨拂玉珂。调马正宜春草软，望乡争奈白云多。美人花里扬鞭出，上客林中射雉过。相与晋王祠畔饮，英雄往事一悲歌。
1	0	1	0	0	0	0	0	0	0	0	1	赠高仲常,借问高书记，南征又北征。从军元自乐，游子若为情。笔下三千牍，胸中百万兵。伤弓良小怯，弹铗竟何成。惨淡风尘际，悲凉鼓角声。别家四十日，并塞两三程。斗绝牛皮岭，荒寒燕赐城。吟边白鸟没，醉里莫云横。感慨悲王粲，颠狂笑祢衡。虎贲多将种，底用两书生。
1	0	0	0	0	0	0	0	0	0	0	1	水木明瑟园阻归,昨困矣蒸甚，鸣鸠唤奈何。中宵喧旅梦，惊浪出林阿。乍息怦怦累，如传踏踏歌。晓来看池水，新涨半篙多。岂是山灵意，勾留游子鞿。雨呼公莫渡，风唱客无归。花信行将尽，涛声不可矶。浮屠休见诮，三宿戒多违。主人应念我，带水隔遥村。不惜淹三径，其谁共一尊。空庭闻鸟语，清思落苔痕。明日应相见，新诗好共论。
0	1	0	0	0	0	0	1	0	0	0	1	七哀诗七首 其一 钱南村士馨,稚农倜傥生，早岁游燕赵。论交廉蔺前，结客荆高表。才高数何奇，国步方纠扰。笔削竟谁任，孱弱力难讨。脱身归故里，著书颇不少。落落南村路，林菊自窈窕。藜藿长苦饥，耻向时人道。玉树土中埋，长夜不复晓。未闻遣所忠，谁为收遗草。
1	0	1	0	0	0	0	0	0	0	0	1	其三,乱石残花一径幽，侧身吴苑此清秋。思乡怀古俱无那，西北浮云自帝州。
1	0	0	0	0	1	0	0	0	0	0	1	其四,穷阴格稚节，坚冰塞长河。感往戚不鲜，忧来欢讵多。旭日不照颜，吾生已蹉跎。百族蛰有处，游子宕无家。天伦痛仳别，苦婴人郁罗。
1	1	0	0	0	0	0	1	0	0	0	1	宣城五日,独倚危楼望眼醒，轻寒微雨昼沈冥。一春花事愁中尽，五月鹃声梦里听。南浦离离芳草绿，西山漠漠晓峰青。他乡五度蒲觞节，自笑年来逐浪萍。
1	1	0	0	0	1	0	0	0	0	0	1	口占赠台人张端吉,家山破碎民无恙，薄宦栖迟我自怜。流落江南杜工部，他乡又遇李龟年！
1	0	0	0	0	0	0	0	0	0	0	1	渚宫野步题芳草,草色沐新雨，绿润如得意。披拂欲生烟，苒苒著巾袂。天涯各芳春，秦吴千万里。故人攀桂枝，今夕念游子。
0	1	0	0	0	0	0	0	0	0	0	1	途中感兴,悠悠涉长途，西日照禾黍。回首睇关山，故乡在何许。秋风吹栎林，忧思莫能禁。同怀不可见，日暮空沈吟。方矜美少年，倏忽伤丑老。百年能几何，况复不长保。存者日已少，逝者日已多。荣华亦难恃，薤露有遗歌。
0	0	1	1	0	0	0	0	0	0	0	0	战城南,严秋朔气至，敌骑寇边城。军符星流急，中夜起徵兵。鱼丽按图列，龙韬应机呈。前军白刃交，格斗声鏦铮。控弦若满月，飞镝竞先鸣。流血原草赤，填尸坑谷平。洗兵下陇水，献捷奏承明。天威赫神武，戎狄震且惊。孰知折冲略，乃由一书生。伐谋贵庙算，匪在多战争。
0	0	0	1	0	0	0	0	1	0	0	0	暮春闲居示同志,避諠非傲世，幽兴乐郊园。好古每开卷，居贫常闭门。曙钟来古寺，旭日上西轩。稍与清境会，暂无尘事烦。静看云起灭，闲望鸟飞翻。乍问山僧偈，时听渔父言。体羸谙药性，事简见心源。冠带惊年长，诗书喜道存。小池泉脉凑，危栋燕雏喧。风入松阴静，花添竹影繁。灌园输井税，学稼奉晨昏。此外知何有，怡然向一樽。
0	1	1	0	0	0	0	0	0	0	1	0	废邱关,项王西入关，叱咤何雄哉。鼻息撼山岳，号令如轰雷。分茅割大地，驾驭英雄才。六王既立后，三将还西来。降臣剖符竹，洪度方洞开。废邱亦善地，百里辟蒿莱。桓桓章将军，仡仡貔虎材。奸竖主帷幄，大将终疑猜。望夷不足惜，此类良可哀。行人一长叹，万壑悲风回。
0	0	0	0	0	1	0	0	0	0	0	1	田园閒居四首 其一,閒门寡尘鞅，时读几上书。书中见遗烈，往往能起予。有时忽惆怅，起游步荒墟。丘墓在山冈，万代同虚芜。人生终幻化，荣名安所须。已矣齐去来，吾道光如如。
0	0	0	0	0	0	0	1	0	0	0	1	登粤秀山,攀萝犹觉苧衣单，短壑松阴午亦寒。孤鸟带风来郭外，片云浮雨过江干。高低远树如烟织，浓淡青山入画看。万里晴空堪眺望，晚来杯酒正交欢。
0	0	1	0	0	0	0	0	0	1	0	0	昆阳怀古,乌鸦压阵阵云黑，百万雄师黯无色。昆阳城头大雷雨，神兵自天呼杀贼。虎豹股栗瓦砾飞，弥山蔽野飘降旂。汉家四七鼎再奠，不阶尺土开神畿。扫除井蛙驱穴蚁，白水真人赤龙子。渐台威斗狙诈穷，关中瑞符谶纬起。平沙废垒古战场，至今豪气犹飞扬。戍楼呜呜吹画角，夜半西风振林木。
1	1	0	0	0	0	0	0	0	0	0	1	岁宴 其一,岁宴仍迁徙，萧然背客堂。听鸡吹宿火，骑马踏晨霜。世味宁皆恶，吾生有底忙。奴僮亦相笑，归计只他乡。
1	0	1	0	0	0	0	0	0	0	0	0	闻日本乃木大将殉日皇事感赋,将军死所胜沙场，凛凛君臣义不忘。早识大伦捐二子，晚标奇节报先皇。飞腾洒落千秋思，忠孝坚贞一室芳。亡国孤累惊破柱，伤心无面赞堂堂。
0	0	0	0	0	0	0	1	1	0	0	0	夏日闲居杂咏 其一,吴趋盛豪华，阊门最繁剧。每苦炎夏蒸，烟火万家窄。曰余在戊辰，曾此设讲席。咿唔阛阓间，名利共物役。本性爱萧疏，时欲蜡幽屐。赖有羽人家，相望在咫尺。地古却炎晖，仙居世氛隔。幡高引远飔，下有对弈客。予心已欣然，藉草坐坛石。
0	0	0	0	0	0	0	1	0	0	0	1	哭陈进士宪图 其三,十年科甲老閒身，万里艰难应诏臣。深痛玉楼徵记日，正为乡国梦归人。恩雠满匣留金剑，侠烈孤魂质鬼神。简练阴符终未试，应教杰士泪沾巾。
0	1	0	0	0	0	0	0	0	0	0	1	云南曲,百蛮乱南方，群盗如猬起。骚然疲中原，征战从此始。白门太和城，来往一万里。去者无全生，十人九人死。岱马卧阳山，燕兵哭泸水。妻行求死夫，父行求死子。苍天满愁云，白骨积空垒。哀哀云南行，十万同已矣。
0	1	0	0	0	0	0	0	0	0	0	1	黄岩黄宗贤为余筑室羽山招与共栖未果守官郁郁辄有东路之思奈故乡多难欲归不可行当赴其招矣记兴二首 其一,不分委沟壑，上林安一枝。官随年少后，拙负故人知。彝鼎终难就，箪瓢定不辞。故园方苦乱，去采羽山芝。
1	0	0	0	0	0	0	0	0	0	0	1	除夕 其一,伤心烽火路千盘，破屋空山岁又阑。金尽囊空愁日暮，儿啼妻病怯宵寒。依人踪迹难分白，报国心情只寸丹。闻道将军横海出，伏波前月已登坛。
1	1	0	0	0	0	0	0	0	0	0	1	深渡驿,旅泊青山夜，荒庭白露秋。洞房悬月影，高枕听江流。猿响寒岩树，萤飞古驿楼。他乡对摇落，并觉起离忧。
0	0	0	0	1	0	0	1	0	0	0	1	怀归,故园献寿亲能健，春夜开筵兴不违。两地离怀人惜别，暂时欢赏客忘归。醉听锦瑟歌犹度，仰视银河落渐微。今夕月明江上路，烟波回首泪沾衣。
1	1	0	0	0	0	0	0	0	0	0	1	其二,大江多悲风，秋日澄清阴。浮云无本根，天路难重寻。故人一失所，结交良苦心。游子易慷慨，抚剑吐哀吟。白发行萧萧，繁霜悴我衿。登城望四野，明月照北林。悠悠委他乡，中怀安可任。
0	0	1	0	0	0	0	1	0	0	0	0	和黄伯渊（闽人）见寄 其一,流转风光不暂违，等无地角与天涯。故人书到几青李，生面客来时紫芝。穷里埋头倾哑酒，凉边趁手应盲棋。寂寥简短君应笑，郎罢吟诗囝和诗。
1	1	0	0	0	0	0	1	0	0	0	1	除夕 ①,驰驱成底事，望望白云飞。今夕年将尽，他乡客未归。苦寒侵病榻，积雪锁柴扉。把酒不成醉，停杯泪湿衣。
0	1	0	0	1	0	0	0	0	0	0	1	瑞鹧鸪 途次见桃花，有怀作,曾领玄都第一枝。年年常恨占春迟。水流溪畔魂销后，日落江南肠断时。梦逐彩云迷远道，泪和红雨上游丝。故园门巷多车马，正待惊郎向阿谁。
0	0	0	0	1	0	1	0	0	0	0	0	闺情二首 其一,深院无人独掩门，一庭花影弄黄昏。锦机织就相思字，半是愁情半泪痕。
0	0	0	0	0	1	0	0	0	0	0	1	哭高氏妹,寒月照幽闺，眉多客里齐。飘零杜氏妹，隐约伯鸾妻。乌啄有新哺，凤飞无故栖。近闻犹子说，忆汝万行啼。
0	1	0	0	0	1	0	0	0	0	0	0	登仁王寺江上一览亭,一上钱塘一惘然，百年王气逐晨烟。乾坤浩浩春无际，人世悠悠梦未圆。吟尽莺花归路远，望兼吴越海门偏。明朝载拟登临日，手拍危阑上九天。
1	1	0	0	0	0	0	0	0	0	0	0	春闺（一本连后杂诗三首作杂诗四首）,铁马三军去，金闺二月还。边愁离上国，春梦失阳关。池水琉璃净，园花玳瑁斑。岁华空自掷，忧思不胜颜。
0	0	0	0	1	0	0	0	0	0	0	1	哀蜀人为南蛮俘虏五章 过大渡河蛮使许之泣望乡国,大渡河边蛮亦愁，汉人将渡尽回头。此中剩寄思乡泪，南去应无水北流。
1	0	0	0	0	1	0	0	0	0	0	1	有怀,天遣征鸿故故迟，谪仙消息杳难知。自怜顾影思乡日，转忆临岐把袂时。沽酒破愁嫌少力，赏花添恨惜无姿。倚楼正复深惆怅，帘外偏闻叫子规。
0	0	0	0	0	0	1	0	0	0	0	1	寄周伯宁二首 其一,交友今谁在，东游最忆君。清尊澄夜月，綵笔动春云。楚甸烽烟合，秦淮树色分。相思愁日暮，花落正纷纷。
0	1	0	0	0	0	0	0	0	0	0	1	其六,闺中寄衣妇，夫婿在辽阳。夜静剪刀响，天寒针线长。自伤乖匹偶，不肯绣鸳鸯。早愿王师息，我欢还故乡。
0	0	0	0	0	0	0	1	0	0	0	1	鳄渚夜渡,万木萧萧下，人归鳄渚秋。星河明极浦，渔火淡孤舟。桥影双流合，山痕一发浮。乡心何处认，凉月正当头。
0	1	0	0	0	0	0	0	0	0	0	1	濉阳行,黄昏日暮驱羸马，夜宿濉阳烽火下。此地新经杀戮来，墟落无烟空碎瓦。层冰塞断隋朝水，一道银河贯千里。愁心翻覆梦难成，病仆呻吟呼不起。泗水三千招义军，本是征战邀殊勋。十年麾下蓄壮气，一朝此地为愁人。昨日太阳回照烛，转见天心重含育。早晚东风的发生，古堤春草年年绿。
0	0	0	0	0	0	0	1	0	0	0	1	无咎哀辞二首 其一,落落孤标气吐虹，青云指日黑头公。两行粉字平生尽，一曲龙吟万事空。夹路衣冠如昨日，故园桃李又春风。朱弦虽在知音绝，樽酒今谁笑语同。
0	0	1	1	0	0	0	0	0	0	0	1	旅中至日,薄醉旅中杯，乡心暂尔开。有家惊节序，不寐上荒台。野寺晨钟急，城楼刁斗哀。高堂今夕宴，幼弟独徘徊。
0	1	0	0	0	0	0	0	0	0	0	1	十二月二十日立春系癸巳岁予年已六十七白刘唱和有云共把十千沽一斗相看七十欠三年因此遣兴,客途穷极亦陶然，自觉平生愧乐天。能办十千沽一斗，何知七十欠三年。日晴雪路初行处，春到椒盘未颂前。好念故园小儿女，团栾闻早醉花边。
0	0	0	0	1	0	1	0	0	0	0	1	哭孤峰伯父,昭代遗才老一簟，却凭高寿作恩官。乌纱对酒埙篪合，丈席谈经弁总攒。病起尚怜黄菊晚，仙游俄上白云端。孤峰绝顶良宵月，愁向金陵洒泪看。
0	1	0	0	0	0	0	1	0	0	0	1	九日旅怀,万里同为客，三年别故乡。生涯俱逆旅，岁事又重阳。盟负篱花酒，寒侵木叶霜。龙山今日帽，谁并孟嘉狂。
0	0	1	0	0	0	0	0	0	0	0	1	不寐,客思苦不寐，惊心豺虎喧。羽书秋后捷，鬼哭夜深魂。岁月消残燹，风烟失故园。彭城有弟妹，絺绤念温存。
0	0	0	0	0	1	0	0	0	1	0	0	台城二首 其一,得失何妨在百年，英雄末路也堪怜。君王荷荷攒眉日，可是西方乐极天。
0	1	0	0	0	0	0	0	0	0	0	1	还故山作,谁谓客行乐，岁寒无衣裳。羁栖在枳棘，悠悠思故乡。步出稽山门，乘春聊徜徉。丹霞抱秀粤，珍木交回塘。水鸟相和鸣，窈窕皆鸳鸯。人生道不存，何以持文章。苟与太虚冥，仁义皆秕糠。南金一出矿，遂为贫者殃。长叹辞世人，飘飖归罗阳。
1	1	0	0	1	1	0	1	0	0	0	1	其二,生愁春未转，身已属他乡。持待百年老，能馀几寸肠？关河根宿命，文字代饥粮。归且沽邻酒，醉眠差自强。
0	1	0	0	0	0	0	0	0	0	0	1	古意寄汤吉甫,故衣未可弃，故人未可忘。衣故身所便，人故情益长。自君长安去，谁与共翱翔。登高望四野，烟水苍茫茫。愿随北飞鸟，扶摇到君旁。君旁不可到，风急毛羽伤。缁尘三十丈，素衣变玄裳。长安非易居，何不归故乡。
1	0	0	0	0	0	0	0	0	0	0	1	西宫春怨,锦屏愁倚懒焚香，寂莫西宫春昼长。凤辇不来庭草绿，隔溪啼鸟送斜阳。
0	0	0	0	0	1	0	0	0	0	0	1	其二,飞鸟有遗音，啁鸣念故乡。长风铩羽翮，回薄空翱翔。顾我日衰迈，乐子年富强。飘零岂不远，死生贵勿忘。
0	0	1	1	0	0	0	0	0	0	0	0	登吴山同郭耕梅,吴山第一峰头立，倒卷天风却上吹。左界江潮惊万瓦，西横湖翠扑双眉。何年鹤化丁仙骨，终古鹃啼伍相祠。城郭不须怀旧咏，白云散尽万松枝。
0	1	0	0	0	0	0	1	0	0	0	0	代闺人怨,璧月鉴朱扉，金风复动帏。熏炉添夕烬，华烛散炎辉。孤人处兰室，荡子别金微。月蓂频陨谢，春草屡芳菲。腕玉销璚钏，啼珠染翠衣。调弦閒宝瑟，织锦罢鸣机。夜衾怀嬿婉，晨镜惜容徽。梦畏灵鸡唤，心惊旅雁飞。往岁从征北，连年属建威。马邑方无戍，龙城已解围。念兹桃李月，那能独不归。
1	1	0	0	0	0	0	0	0	0	0	1	云门寺作,若耶溪头过新雨，云门寺前芳草长。好将薜荔纫衣带，更取辛荑结佩纕。绿鬓朱颜非昔日，茂林修竹是他乡。东风且莫吹花尽，远客伤春易断肠。
1	0	0	0	0	0	0	0	0	0	0	1	思亲堂为吴县主簿李京春题,椿凋萱尚茂，游子思难禁。长望号天地，如何分古今。不回观化梦，空负倚闾心。惟有脩臣节，荣亲报亦深。
0	0	0	0	1	0	0	0	0	0	0	1	哭赵观使（名汃夫）墓,十载重来古树阴，眼前新冢泪沾襟。归家当与诸儿说，要识如今展拜心。
0	0	0	0	0	0	1	1	0	0	0	1	寄梁伯用,迢递关山万里馀，别来全觉故情疏。孤舟作客频相梦，远道逢人数寄书。连雁空江残暑后，断蝉高柳早凉初。相思两地愁堪老，欲效长房愧不如。
0	0	0	0	0	0	0	0	1	0	0	1	和王待制湘东王故苑,故园悲帝子，高兴复清秋。密竹娟娟静，通波细细流。干戈馀鲁殿，池沼似沧洲。鱼鸟应无恨，山公肯醉游。
0	1	0	0	0	1	0	0	0	0	0	1	高凉梁惟正爱日堂,来日短短去日多，百龄悠悠易蹉跎。事亲不可得而久，日短心长知奈何。帘前白日閒来度，强半光阴夜中去。长日须教十二时，时时好在承颜处。游宦因兹想故乡，铜鱼山色对高凉。家临电白城头树，走马别来凡几霜。忆昨西台著绣衣，今为花县亦忘机。寥寥廨宇秋灯下，海阔天遥有梦归。
1	0	0	0	0	1	0	0	0	0	0	1	晚过扬子江,舟移京口暮潮生，枫叶芦花动客情。千嶂雨收群鸟下，一江风纵片帆轻。中流树隐金山寺，隔岸云连铁瓮城。东望乡园倍惆怅，谁家砧杵乱秋声。
0	0	0	0	0	0	1	0	0	0	0	1	江月,川上浩烟波，风前起棹歌。暮潮初落处，江静月明多。凉气生秋露，残星堕晓河。故园当此夕，相忆复如何。
0	0	1	0	0	0	0	0	0	0	0	1	其四,萧飒鬓丝垂，此怀谁与知。惊心伤网缴，老眼厌旌旗。未遂庞公隐，空馀宋玉悲。故园何处是，搔首望天涯。
0	0	0	0	0	0	0	1	0	0	0	1	九日登苍翠阁值郑九携酒至,秋风摇落客天涯，徙倚高楼夕照斜。纵有白衣来送酒，依然不见故园花。
1	1	0	0	0	0	0	0	0	1	0	1	瑞鹧鸪 咏柳,垂杨垂柳管芳年。飞絮飞花媚远天。金茧抱春寒食后，玉蛾翻雪暖风前。别离江上还河上，抛掷桥边与路边。游子魂销青塞月，美人肠断翠楼烟。
0	1	0	1	0	0	0	0	0	0	0	0	次韵李竹坞怀古,宝箓炎图未百年，神徂圣伏一凄然。徵先生起淹中礼，与老人期圯上编。柯烂不惊人换世，瓢空独乐士希贤。昌黎愤世犹稽古，难拗何妨只自鞭。
0	1	0	0	0	0	1	0	0	0	0	0	寄王回深甫,少年倏忽不再得，后日欢娱能几何。顾我面颜衰更早，怜君身世病还多。窗间暗淡月含雾，船底飘飖风送波。一寸古心俱未试，相思中夜起悲歌。
1	0	0	0	0	0	0	0	0	0	0	1	其二,山光引游子，窈窕乘险绝。路歧情屡眩，径错兴逾发。修竹翳层阴，危松缀残雪。众鸟寂无声，骚屑林响彻。石气入昏冥，川光互漂撇。岸转失来踪，溪明得前陌。白日下江皋，余霞荡晴碧。夕岚落千寻，空色递相激。握手寻旧蹊，一一想所历。忽看江上月，遥遥挂萝壁。
1	0	0	0	0	0	0	0	0	0	0	1	其三,旅徒何嚣嚣，频年弃坟墓。秋迈望春归，冬尽悲秋度。三见王官麦，长吟白亭树。青青岩上条，已蔽岩前路。伥伥东游子，何时复西顾。秋霜落明镜，朱颜不逮故。
0	0	1	0	0	0	0	0	0	0	0	1	闺情,宝镜愁看泪脸红，银瓶冷落若为容。梦魂不怕关山险，飞过巫山十二峰。
1	0	0	0	0	0	0	0	0	0	0	1	闺情,坐对鸳鸯草，行看蛱蝶花。那知春复夏，游子未还家。
0	0	1	0	0	1	0	0	0	0	0	1	感怀寄乡友（时在处州）,漫浪人间已十年，簿书扰扰日羁缠。朱公漫有千金璧，季子初无二顷田。篱下蹲鸱馀晚实，云间紫鳖奋新拳。淹留寸禄空回首，一望乡关一怅然。
1	1	0	0	1	1	1	0	0	0	0	1	九日柬王雪樵总戎,他乡九日独登台，喜有王弘送酒来。潦倒甘同陶令放，萧条不学杜陵哀。云连紫塞遥相忆，花簇黄金半已开。新作池亭虚坐久，兼携秋色待君回。
0	1	0	0	0	0	0	0	0	0	0	1	其二,舟行及秋霁，秋色明苇葭。天高柁楼浅，日落帆影斜。故乡在目中，澄江净鸥沙。愧非能赋才，有句不足誇。暮听金山潮，朝餐北固霞。持此不啻足，悠悠送年华。众手剧云雨，长途多覆车。泯泯复波波，浮生当奈何。
1	1	0	0	0	0	0	0	0	0	0	1	正月五日出游作,圣伏神徂千载外，鸾飘凤泊九州间。兼窥儒墨无门户，行尽关山费岁年。尽日登临携旧雨，他乡风物似斜川。玉杯繁露非吾事，炳烛欢游差似贤。
1	1	0	0	0	0	1	0	0	0	1	1	寒夜思友三首 其一,久别侵怀抱，他乡变容色。月下调鸣琴，相思此何极。
0	0	0	0	0	0	0	1	0	0	0	1	长淮道中,独骑官马过长淮，满目青山日又斜。人在故乡终是客，鸟归深树却为家。牧童渡水还乘犊，芦叶吟风不当笳。行遍殊方今白首，未知何处是天涯。
0	0	0	0	0	0	0	1	0	0	0	1	送李参军,好住好住王司户，珍重珍重李参军。一东一西如别鹤，一南一北似浮云。月照疏林千片影，风吹寒水万里纹。别易会难今古事，非是余今独与君。
1	0	0	0	0	0	0	0	0	0	0	1	广武山,朝登广武山，四望古战场。黄河泱漭流，寒日无晶光。孤兽索其群，惊鸟乱无行。平沙转飞藿，白骨堆严霜。昔者英雄人，于此分霸王。强弱理无恒，得失争敖仓。名骓蹶阴陵，万乘入咸阳。东指芒砀云，五色成龙章。大风沛上来，游子悲故乡。
1	0	0	0	0	0	0	0	0	0	0	1	龙池春兴,三十馀年惜别心，重来独兴此登临。佳人何在暮云合，游子不归春草深。曲槛凭栏花羃羃，扁舟系岸柳阴阴。避人白鸟忽惊去，双影飞翻明翠岑。
1	1	0	0	0	0	0	0	0	0	0	1	清明上冢见杜鹃花,春来未听杜鹃啼，但见青山花满枝。俗礼不违聊上冢，他乡寒食叹年时。
0	0	0	0	0	1	1	0	0	0	0	0	寄吴善父,啧啧不得意，兴怀偏为君。犹为乞米帖，不作送穷文。纵酒长违俗，挥毫自出群。相思今夜雨，滴沥未堪闻。
1	1	0	0	0	0	0	1	0	0	0	1	中秋夜独游北海对月作,余意翩翻与月生，月明谁解是宵明。天人消息今成阻，弦望安排化未更。湖艇张歌寥落见，宫鸦离树再三鸣。悲怀不为思乡动，况有微云继倚声。
0	0	0	0	1	0	0	0	0	0	0	1	怀李龙衮,天高野戍雁声长，月满边城海雾黄。别后几时双涕泪，殊方经岁半冰霜。自甘白发为迁客，谁道青山非故乡！迢递梦魂千万里，思君一夜到龙荒。
1	0	0	0	0	0	0	0	0	0	0	1	寄进士卢休,半年池口恨萍蓬，今日思量已梦中。游子马蹄难重到，故人尊酒与谁同。山横翠后千重绿，蜡想歌时一烬红。从此客程君不见，麦秋梅雨遍江东。
0	0	0	0	0	0	1	0	0	0	0	1	寄程石门,频报双鱼系客槎，多君情好及天涯。郎官自恋三升酒，仙令犹栽万里花。莫为折腰秋忆秫，可堪割肉晚还家。相思恰似燕台月，长向滇云照落霞。
1	0	0	0	0	0	0	0	0	0	0	1	古八变歌,秋风何憭慄，恶我罗裳衣。昼短不成匹，中夜理鸣机。晨风俱南翔，熠耀竟何之。皑皑枝头霜，隐隐上蛾眉。盛年忽已过，游子安用归。
0	1	0	0	0	0	0	0	0	0	0	1	思归引,平生任性无羁束，蹋翼尘途成碌碌。年时提椠隐閒曹，此日之官领钱谷。秖谓朝参远国门，岂知束带无朝昏。问之几马不能对，上林圈兽都无言。以兹筋力转驽缓，安能驱逐随车轮。吁嗟叔夜无深识，邴原辞俸过六百。我今蹭蹬胡为哉，况乃形容转衰白。闻道故园初罢兵，薄田数亩可归耕。扬舲稍待桃花水，策杖须寻漉酒生。
0	0	0	0	0	0	1	1	0	0	0	0	孟夏雨后寄黍谷弟园居 其一,缅想前贤咏五君，同堂能不感离群。礼无大树留三宿，诗有长城张一军。独夜完完心上月，相思袅袅望中云。传言二子非凡鸟，我马玄黄日易曛。
0	0	0	0	0	1	0	0	1	0	0	0	王楼村同年忍冬斋赏菊分韵得头字十韵,晚菊多佳色，书斋位置幽。乍来宽束缚，相对解绸缪。冷偪精神透，清宜臭味投。近杯浮药气，照影出花头。肃肃霜如剪，团团露欲流。蟹胥黄剖壳，鹤?白披裘。篱下非无伴，盆边剩有秋。酒徒欢复合，诗主病初瘳。莫以蹉跎叹，终能烂熳酬。年年高兴在，亦足慰淹留。
1	1	1	1	0	0	0	0	0	0	0	1	除夕逢立春效景龙体,椒盘柏酒傍江开，彩仗青旂出郭来。玉历乍看今夕换，苍龙先遣隔年回。林彫朔雪惊抽蕙，地近南天早见梅。添岁迸为除岁日，他乡何似故乡杯。
1	1	0	0	0	0	0	0	0	0	0	1	初月,初月诸星避，顽云逐海飞。三秋含浩荡，万里想清辉。江冷鱼龙寂，风高燕雀微。远行游子意，零露满征衣。
1	1	0	0	0	0	0	0	0	0	0	1	其四,争地争城孰假真，牺牲性命不为珍。思乡尽是他乡子，末世终无治世人。避难已经四五月，嗟余年迈七旬春。乱离苦况将谁诉，偶遇故交意倍亲。
1	0	0	0	0	0	0	0	0	0	0	1	送刘时可还括苍兼寄洪中行,洪郎不来鱼雁稀，君今岁暮告我归。故人青灯山水屋，游子白苧风霜衣。时俗俯仰妨道性，圣哲出处存天机。东还石门对飞瀑，卧看寒月投窗扉。
1	0	0	0	0	0	0	0	0	0	0	1	苏堤清明即事,梨花风起正清明，游子寻春半出城。日暮笙歌收拾去，万株杨柳属流莺。
0	0	0	0	0	1	0	0	0	0	0	1	感情,中庭晒服玩，忽见故乡履。昔赠我者谁，东邻婵娟子。因思赠时语，特用结终始。永愿如履綦，双行复双止。自吾谪江郡，漂荡三千里。为感长情人，提携同到此。今朝一惆怅，反覆看未已。人只履犹双，何曾得相似。可嗟复可惜，锦表绣为里。况经梅雨来，色黯花草死。
0	0	0	0	0	0	0	0	0	1	0	1	其二,南望三吴有所思，羡渠淞上拥皋比。故乡一片山林趣，写寄高斋慰别离。
0	0	0	0	0	0	0	0	1	0	0	1	其二,雨洗春山活，池添野水肥。孤亭收列岫，小舫泊平矶。卷幔移时坐，垂竿向夕归。此间多乐事，不叹故园违。
0	1	0	0	0	0	0	0	0	0	0	1	夕泛旅思,行行道转远，于役定何求。旅思依旌幰，乡心向驿楼。霞阴凝杂树，海气逐惊流。此夕劳歌罢，惟应月伴愁。
0	0	0	0	0	1	0	1	0	0	0	0	浮湘礼三闾墓田寻贾生故宅,浮湘孤月下灵渠，牢落残魂伴索居。庚子日斜闻野鸟，端阳沙淈见江鱼。天高未敢重相问，年少何劳更上书。此去樊城望京国，定从王粲赋归欤。
0	0	1	1	0	0	0	0	0	0	0	0	梅花,玉骨透花寒，冰壶清露滴。暗香惊返魂，移自芝兰侧。殷勤置书几，粲粲百态出。徘徊欲与语，奈此雪霜色。高标邈难亲，欲疏还不得。个中须有诗，苦觅不到笔。要须明月来，托之问姑射。
1	0	0	0	1	0	0	0	0	0	0	1	赠陈佥宪濂进表之京,南薰江上浪花飞，使者扬帆向帝畿。长剑倚云横壮气，行囊载月露清辉。封人仰圣虔三祝，游子宁亲喜一归。忠孝同心不同迹，海天凝望欲沾衣。
0	0	1	1	0	0	0	0	0	0	1	0	蟠龙瀑布,远望纷珠缨，近观转雷霆。人言水出奇，意使行人惊。人惊我何得，定非水之情。水亦有何情，因物以赋形。处高势趋下，岂乐与石争。退之亦隘人，强言不平鸣。古来贤达士，初亦愿躬耕。意气或感激，邂逅成功名。
0	1	0	0	0	0	0	0	0	0	0	1	九月蓬莱亭周彦达节推酌发,万里行人辞故乡，登高回首更重阳。黄花折尽碧云晓，未听离歌未断肠。
0	1	1	0	0	0	0	0	0	0	0	0	秦驻山杀虎歌,秦驻山头祖龙庙，月黑天寒闻虎啸。将军手挽乌角弓，平明入山寻虎踪。丛篁秀木郁重重，阴壑惨淡来悲风。山灵白昼驱虎出，壮士跳踉与之敌。雄牙利爪善搏人，大剑长鎗俱辟易。我今三箭信有神，勇气不让飞将军。山中一朝除虎害，四境扫荡无妖纷。封章奏彻彤庭上，圣主闻知颁内赏。安得储公数十人，一时苏息东南民。
0	1	0	0	0	0	0	0	0	0	0	1	塞下曲,沙碛风高敌骑侵，将军新战贺兰阴。塞霜晓角降王泪，汉月秋笳壮士心。刀上洗瘢青血冷，营前望气白光沉。旄头未落边烽急，肠断空闺戍妇砧。
0	1	0	0	0	0	0	0	0	1	0	0	别赵南村,相逢应未远，何事转凄其。才得与君遇，冰霜又别离。
1	0	0	0	0	0	0	0	0	0	0	1	听秋轩,人世红尘高没马，老禅方丈足清幽。入门便觉气侯别，历耳似知天地秋。不羡书生能作赋，却怜游子太多愁。夜来树影飘零尽，明月无端生屋头。
1	1	0	0	0	0	0	0	0	0	0	1	晚次乐乡县,故国一千里，他乡此独征。乱山依远戍，寒日下孤城。灯火曕程远，川原入望平。不堪回首处，孤雁入云鸣。
1	0	0	0	0	0	0	0	0	0	0	1	同可大用韫登毗卢阁,人天标胜境，暇日一衔杯。烟树重城合，香花万井开。怀乡游子念，作赋客卿才。愁见门前道，车尘日夜催。
1	0	0	0	0	0	0	1	0	1	0	1	陇头行赠王大之关中,陇坻之坂坂九回，青天九折盘崔巍。秦川万里一回首，歌声日暮肝肠摧。何人作歌心断绝，游子魂消古离别。陇头水作东西流，陇上人为死生诀。试问此情深几许，石上车轮洼尺五。人间何处无关山，尽道无如此行苦。折断珊瑚七宝鞭，未曾回首祇行前。生来不识销魂别，愧尔关西侠少年。
1	0	0	0	0	0	0	0	0	0	0	1	愚溪,小阁当乔木，清溪抱竹林。寒声日暮起，客思雨中深。行李妨幽事，栏干试独临。终然游子意，非复昔人心。
1	1	1	0	0	0	0	0	0	1	0	1	闻雁,一阵新寒忍不禁，半天嘹呖堕鸿音。他乡兄弟同明月，何处江山入暮砧。枕上唤回长短梦，镫前愁绝别离心。稻粱尔亦谋无地，漠漠卢花野渚深。
0	1	0	0	1	1	0	0	0	0	0	0	贾谊,坎坷休怨汉文皇，绛灌樊郦暗中伤。十卷新书多涕泪，三年谪宦恋岩廊。承乎王佐殊无用，少小奇才定不祥。可惜未闻坡老诤，青枫湛湛满沅湘。
1	1	0	0	0	0	0	0	0	0	0	1	其七,喜蛛灵鹊满檐前，道是佳音却浪传。炙罢艾香心愈捧，占残花信眼徒穿。他乡未必全无恙，久卧何如各一天。如此思量人易瘦，又愁相见定凄然。
1	0	0	0	0	0	0	0	0	1	0	0	哭侄廷?,昨夜西风急，庭前损桂枝。伤心怜尔父，抱恨惜吾儿。生死长年刖，音容没齿思。轮回真是否，犹望采还时。
1	1	0	0	0	1	0	0	0	0	0	1	春昼睡起偶书二首 其一,忽忽掩关卧，起来春日曛。和风吹草木，杂花纷已繁。他乡农事兴，悽然怀故园。青山虽满眼，何用慰忧烦。
0	0	0	0	0	1	1	0	0	0	0	0	赵约不远千里命驾相过中道寄示三诗姑和答一篇,霅水论交今有谁，两翁华发映朝衣。功名晼晚君流落，衰病栖迟我倦飞。叔夜相思能肯顾，子猷乘兴却言归。人生动是参商别，三复清诗对落晖。
1	1	0	0	0	0	0	0	0	0	0	1	芦雁图,平沙浅水带斜阳，叫破南云忆断行。莫怪芦汀栖未稳，潇湘虽好是他乡。
1	1	0	0	0	0	0	0	0	0	0	1	其七 梅子洲,梅子洲前月，何人独自看。莫教停两浆，游子正含酸。
1	1	0	0	0	0	0	0	0	0	0	1	与次明宿昆山舟中次明诵其近作因次韵,寒山突兀背孤城，野寺荒谯乱杀更。别港潮生舟暗动，远汀烟定火微明。鸡声风雨还家梦，春水江湖对榻情。邂逅他乡是知己，此心端合向谁倾。
1	0	0	0	0	0	0	0	0	0	0	1	枣林闸除夕,雪消遥望五云深，万里寻春到枣林。今夜独添游子泪，明朝应是隔年心。
0	0	0	0	0	0	0	1	0	0	0	1	其三 霜天晓角,城上征人吹角声，月寒霜重声冥冥。孤舟万里南迁客，起著衣裳带梦听。
0	1	1	1	0	0	0	0	0	0	0	0	岁暮作,时序自推迁，忽然惊岁暮。举目见寒鸦，悲鸣如欲诉。太阳惨不舒，同云四野布。朔风时北来，哀号满庭户。翘首望阳春，阳春不我顾。居诸如隙驹，剥啄有定数。况我世外人，浮云已如故。园有数株梅，结伴尽堪度。
0	0	0	0	0	0	0	1	0	0	0	1	秋日书怀即寄谢酉卿（揆一）,仗剑出门去，飘然客又归。黄金从古重，青眼觉今稀。淮北凉先到，江南露欲晞。故人千里外，应亦念柴扉。
0	0	0	0	0	1	0	0	0	0	0	1	闻契尚书除浙省参政因寄乐仲本,一春多病思纷纷，隔屋幽禽梦里闻。夜雨来时愁作客，落花多处正思君。尚书曳履登黄阁，处士弹冠卧白云。宾主东南高会日，西湖风月定平分。
1	0	0	0	0	0	1	0	0	0	0	1	其三,河梁日将暮，游子安所从。执手古路侧，征裾飘长风。行行忽已远，眇若孤飞鸿。人生非松乔，代谢自有终。长当崇令名，赤心以为忠。
1	1	0	0	0	0	1	0	0	0	0	1	九日出东门入视法云寺殡宫既还置酒不乐作,岂不眷良辰，萧条风景凉。风景异畴昔，况复在他乡。倾心服时物，反顾限河梁。结軨属东城，皎此千里霜。殡宫杳阴沉，鸣螀厉凄扬。逝者日滔滔，慢与魂景翔。驾言写我爱，岧峣瞻太行。重云合玄宇，原野忽迷茫。冲冲返旧帷，厌厌燕中堂。嘉宾惠好我，承筐以为将。处顺贵因时，哀乐故相妨。勖哉君子仪，咏志慎毋忘。
0	1	0	0	0	0	0	0	0	0	0	1	自郓还徐道中（乙丑八月赋）,八月过新雨，行云弄晚凉。山川乍明晦，禾黍半青黄。西去真何事，东还非故乡。悠悠尘土里，无路不亡羊。
1	0	0	0	0	0	0	1	0	1	0	1	十二月奉母上衢州,海上游子归，江上片帆挂。此行异寻常，侍母得情话。骨肉五六人，贫困不知惫。浙水三折波，溯洄波明快。风雨万山号，芦荻两岸拜。舟无离别人，目之皆图画。
0	1	1	1	0	0	0	1	0	0	0	0	寄池景大校官,旅食京华又一年，怀君何处独凄然。故人零落知谁在，独客暌离祇自怜。残叶晚风惊远听，古梅寒月对愁眠。旧时鹤岭閒吟客，长忆风流剡曲船。
1	0	0	0	0	0	0	0	0	0	0	1	重过太傅忠宪王园林,一代王章宠，于今胜地非。野池花自发，春日燕争飞。坐送笙歌密，衙迎剑佩稀。颇萦游子骑，脩景澹忘归。
1	1	0	0	0	0	0	0	0	0	0	1	饮胡元瑞萝月轩,停棹来寻瀔水阳，半窗萝月坐飞觞。阶前鹤迹留苔浅，秋后蝉声出树凉。客路蒹葭寒细雨，他乡砧杵度微霜。布帆东下江流急，满目西风别恨长。
0	0	0	0	1	1	0	0	0	0	0	0	别妻王韫秀①,年来谁不厌龙钟，虽在侯门似不容。看取海山寒翠树，苦遭霜霰到秦封。
0	1	0	0	0	0	0	0	0	0	0	1	其三,蟾影穿窗矗，龙光拂席流。凄清三伏暑，淅沥九天秋。水恶停泥井，冰坚宿瓦沟。年年游上国，那识望乡愁。
0	1	0	0	0	0	0	0	0	0	0	1	怀清叙,梦想平生始此回，扁舟坐稳兴悠哉。阴阴树底莺声切，漠漠田中雨气来。乱世等閒凋鬓发，故园何处问池台。临风不见高公子，正渴论文共一杯。
1	1	0	0	0	0	0	0	0	0	0	1	颍川宿公?先生书屋,北风无停时，声动万竿竹。凄然听已悲，况是他乡宿。
1	1	1	1	0	0	0	0	0	0	0	1	冬日都中杂咏 其一,两度长安游，未尝交一人。譬彼麋鹿性，难与鸾凤亲。麋鹿恋旧林，游子怀故里。何事滞京华，屈指一年矣。昨夜朔风来，飒飒惊旅怀。登高向西望，惟见寒云飞。云中响哀鸿，似共愁人语。岂无稻粱谋，计拙亦何补。
0	0	0	0	0	1	1	0	0	0	0	0	秋日寄王嘉靖,渔阳秋色动关河，辽右天晴一雁过。白社高人浑懒慢，青毡学士久蹉跎。西风对酒砧声切，良夜调琴月影多。珍重远书劳问讯，相思千里奈情何。
1	1	0	0	0	0	0	0	0	0	0	1	登太白楼似陈遂所年兄邓心虞刘见泉何翼轩李敬菊同舟诸丈,百尺城高济水阴，他乡乘暇此开襟。酒人问月空楼阁，词客凭阑自古今。碣石北瞻双阙迥，昆崙西指浊河深。青云器业看公等，何限凭陵八极心。
0	0	0	0	0	1	0	0	0	0	0	1	奉和观察郎中春暮忆花言怀见寄四韵之什,天畔峨嵋簇簇青，楚云何处隔重扃。落花带雪埋芳草，春雨和风湿画屏。对酒莫辞冲暮角，望乡谁解倚南亭。惟君信我多惆怅，只愿陶陶不愿醒。
0	1	0	0	0	0	0	0	0	0	1	1	哭周岳父追忆前事 其二,自鹿车共挽，欣叨进琼庠。文场声誉起，期予破天荒。庚午年大比，秋闱举于乡。计偕将北上，厚赠充行装。爱我如所生，期望大显扬。甲戌捷南宫，慰公与高堂。啧啧听人言，称公眼力长。职授行人司，乞假归称觞。方图报寸草，谁料厄黄杨。悠然乘化去，曷禁心悲伤。
0	0	0	0	0	0	0	1	0	0	0	1	沛县怀古次韵,台有遗基水有滨，汉家碑刻未成尘。独怜沛邑还称沛，却笑秦人自灭秦。猛士存时犹北顾，故乡归日正东巡。城阴秋草孤舟路，往事茫茫问野人。
1	0	0	0	0	0	0	0	0	0	0	1	其十一 潞河客舍,岁晏众芳尽，朔雁江南征。游子何不归，流离蓟北城。阴阴土墙下，风吹枯桑鸣。黄金与白发，此尽彼则生。进退叹维谷，且问严君平。
0	0	0	0	0	0	0	1	0	0	0	1	还京述怀,眉间黄色应归期，正值清秋八月时。封事预需当宁问，音书先慰倚门思。宦情落落从来懒，吏牍纷纷欲去迟。好在故园三亩宅，功成身退是男儿。
0	0	0	0	0	0	1	0	0	0	0	1	其七 原注步钱季霖秋日作韵有刻节录七首,高曾德荫尚堪彝，所恨狂澜遂到今。载路荆榛磨士气，满山薇蕨照臣心。故园重理朝曦爽，旧友相思秋水深。磈垒填膺且抛却，聊将短句答蛰音。
0	0	0	0	0	0	1	0	0	0	0	1	岭上寄考功兄,来雁亭前雁北飞，梅花岭下折芳菲。相思比似凌江水，日夕南流不肯归。
0	1	0	0	1	0	0	0	0	0	1	1	答阮淇涟,一辞燕赵返故乡，匹马萧萧奔夕阳。新冢偶怜涕泪合，故人遥隔海天长。东来鱼雁双开瞑，西望松楸几断肠。登眺有期禄不逮，满山猿鹤助悲伤。
1	0	0	0	0	0	0	0	0	0	0	1	其三 分歧思不禁,馥馥春兰姿，皎皎秋月辉。流光照我怀，馨香袭我衣。游子惜日暮，行人怀路歧。对酒未成醉，揽衣重徘徊。孤兽不遑食，离鸿亦呜悲。感之复叹息，益抱离群思。四海皆兄弟，白首谁相知。断金良不易，丽泽一以资。胡为远离别，各在天一涯。南陔有真乐，伐木多苦辞。怀哉复来斯，三岁以为期。
0	1	0	0	0	0	0	0	0	0	0	1	挽同年孟玒唐中丞,十载长安共明月，归来独钓沧洲雪。君从何处驾梯航，鲸海龙山非故乡。悲歌万点英雄泪，愁对西风洒白杨。
1	1	0	0	0	0	0	0	0	0	0	1	仿老杜无家,弟妹他乡隔，无家问死生。兵戈尘共暗，江汉月偏清。落日黄牛峡，秋风白帝城。中原消息断，何处是秦京。
1	0	0	0	0	0	0	0	0	0	0	1	春感诗①,茫茫南与北，道直事难谐。榆荚钱生树，杨花玉糁街。尘萦游子面，蝶弄美人钗。却忆青山上，云门掩竹斋。
0	0	0	0	0	0	1	0	0	0	0	1	暮相思,征帆日已远，回波不相待。暝色孤峰来，故乡何处在。日淡墟里烟，云尽天边海。如何暮相思，坐令鬓容改。
0	0	1	1	0	0	0	0	0	0	0	0	寄苏应槐,投分良非少，知音谁复多。君饶幼妇调，吾奈老狂何。聚首惊霜鬓，相携踏雪歌。兰芽新茁玉，行矣听鸣珂。
1	1	0	0	0	0	0	0	0	0	0	1	挽庄节妇三首 其二,盗贼轻人命，纲常杀此躯。也能作厉鬼，不问葬江鱼。骨肉他乡尽，英灵此庙居。乾坤不朽事，持以报君夫。
0	0	0	0	0	0	0	1	0	0	0	1	城楼晚眺,城上楼虚夕照平，荒郊摇落客心惊。林间风咽蝉声老，塞外云扶雁羽轻。浮世自来迷蚁穴，故乡今已订鸥盟。高空谁伴孤吟兴，羁望徒伤万里情。
0	1	0	0	0	0	0	1	0	0	0	1	咸阳怀古,咸阳秋色草离离，千古愁云锁翠微。黄犬已亡秦鹿失，白蛇初断汉龙飞。烟消故国空流水，树老荒城自落晖。应是骊山九泉下，死魂犹望采芝归。
0	0	0	1	0	0	1	0	0	0	0	0	舟中寄答诸相知先生,伤离怀故人，无由一缩地。和得相思词，殷勤附驿使。词中何所云，交好情难昧。落日动客愁，临风起遐思。棹惊白鸟翻，岸转青山厕。隔水有烟萝，摇摇见苍翠。数日计行期，流光若飞骑。丈夫不家食，到处聊适意。况有临分语，矢言遵所示。
0	0	0	0	0	0	0	1	0	0	0	1	其四,垂老长为客，淹留愧此身。如何生白室，偏爱草玄人。腊酒倾三雅，春盘荐五辛。故乡千里外，儿女梦中亲。
1	0	1	0	0	0	0	0	0	0	0	1	夜深,为问夜何其，明灭灯将半。雨雪溅声繁，霆电流光烂。初筵向阑珊，游子纷缭乱。诚知宴乐娱，不怕泥涂漶。斋居静无他，天德全弗畔。吟彻借筇头，假山馀一爟。
0	0	0	0	0	1	0	0	0	0	0	1	桂花,桂花留晚色，帘影淡秋光。靡靡风还落，菲菲夜未央。玉绳低缺月，金鸭罢焚香。忽起故园想，泠然归梦长。
0	0	0	0	0	0	1	0	0	0	0	1	寄远曲,濯锦江头烟水绿，相思万里人如玉。瑶琴别后不曾弹，今朝才理将归曲。
1	0	1	1	0	0	0	1	0	0	0	1	晚阴舟行,空波与淡月，漫漫同一白。长年与游子，泛泛同一客。渔火起微茫，沙禽惊格磔。前山如云屯，独树作人立。我行数千里，揽此秋暝色。浩歌合重阴，天地了不隔。何事楚三闾，长悲俗迫阨。
0	0	0	0	0	0	0	1	0	0	0	1	赠夏丞,才子方趋府，仙郎旧请缨。家联梅福市，人在白公城。绿草当厅长，青云拂绶生。客投金错丽，官比玉壶清。遥海推龙卧，空坛听鸟鸣。颍阳春色转，同有故乡情。
1	1	0	0	0	1	0	1	0	0	0	1	客怀,此生何坎壈，终岁客他乡。病骨惊秋早，愁心识夜长。文章非豹隐，韬略岂鹰扬。磨灭馀方寸，还同百鍊刚。
1	0	0	0	0	1	0	0	0	0	0	0	宫怨,一辞同辇闭昭阳，耿耿寒宵禁漏长。钗上翠禽应不返，镜中红艳岂重芳。萤低夜色栖瑶草，水咽秋声傍粉墙。展转令人思蜀赋，解将惆怅感君王。
0	0	1	1	0	0	0	0	0	0	0	0	哭胡民望 其二,翻手成文同舍惊，长安日饭五侯鲭。只因太史多饶舌，曼倩方知是岁星。
0	1	0	0	0	0	0	0	0	0	1	1	潞河旅怀,拂袖归来意豁如，故园生计岂应疏。门前已少相过辙，架上仍多未读书。暮雨苔痕封僻径，夕阳山色满精庐。隔湖二顷沮洳地，筑土疏泉学种鱼。
0	0	0	0	0	0	0	0	0	1	0	1	来诗,暖云扶绿上林柯，春去春来可奈何！远道尘泥行客少，故园风雨落花多。撷兰溪上心非隐，种柳庄前足怕过。尚意玉堂青眼旧，肯嫌俗驾忤烟萝？
0	1	0	0	0	1	0	0	0	0	0	0	哭邝湛若中秘,五色肝肠绝世姿，名花怪石剩憨痴。鼎铭笔阵功将告，书拟文园稿已遗。白眼人犹憎阮籍，黄金谁为赎文姬。秋风古洞栖迟地，禾黍油油故老悲。
1	1	0	0	0	1	0	0	0	0	0	1	其七,惆怅归无计，他乡苦滞留。家山频入梦，老病怯迎秋。饥雀依檐宿，低萤入户流。吟诗烧短烛，风雨下帘钩。
1	1	0	0	0	0	0	0	0	0	0	1	渝城度岁,风俗他乡异，巫歌达四邻。江明无月夜，猿唤不眠人。眷属生兼死，年光腊带春。客中艰一醉，辜负物华新。
1	0	0	0	0	0	0	0	0	0	0	1	其二,游子承恩出汉京，大家拥传逐东征。潘舆自快褰帷望，莱彩兼看衣绣行。七十年回天女笑，三千桃见岁星名。时人若问长生药，指取中霄玉露茎。
1	1	0	0	0	0	0	0	0	0	0	1	晚次毗陵驿,城边暮雨掩残罾，野店黄昏飐客灯。风俗他乡曾不辨，隔溪人指是毗陵。
0	0	0	0	0	0	1	0	0	0	0	1	其二,病后絺衣怯露寒，娟娟山月掩篷看。故园朋旧多相忆，何处更深独倚栏。
0	0	0	0	1	0	0	0	0	0	0	1	和人闻雁二首 其一,岑寂夜将半，一声来枕前。无风起群籁，有月在中天。行子梦初断，故乡书未传。不须闻别鹤，冷涕已潸然。
0	0	0	0	0	0	0	0	1	0	0	1	游华封岩二首（岩在万州之东山） 其二,游遍天涯见此山，天然奇绝翠微间。嵁崖高下开重榻，形胜东南控百蛮。仙境人寰迥然别，海光山色静相关。未缘幽僻都忘世，咫尺彤云是帝颜。眼空丘壑尘嚣远，气合青冥语笑闲。得意鸟飞青嶂外，放歌人在白云间。
0	1	1	1	0	0	0	0	0	0	1	0	其六,东京失其御，刑臣弄天纲。西园植奸秽，五族沉忠良。青青千里草，乘时起陆梁。当涂转凶悖，炎精遂无光。桓桓左将军，仗钺西南疆。伏龙一奋跃，凤雏亦飞翔。祀汉配彼天，出师惊四方。天意竟莫回，王图不偏昌。晋史自帝魏，后贤盍更张。世无鲁连子，千载徒悲伤。
0	1	0	0	0	1	0	0	0	0	0	0	次韵和吴仲庶苗蔡二君村墅闲居,闻说江南庾子山，卜居泉石爱孱颜。古来得丧何须问，世上荣枯只等闲。高阙浮云徒有恋，夕阳飞鸟亦知还。予贫不及三君子，老愧朝绅进退间。
0	0	0	0	1	1	0	1	0	1	0	0	登虞山感赋,有客不得志，独立吟秋风。乾坤忽动色，万古来胸中。俯视浊世人，扰扰皆沙虫。盛事三不朽，立德与立功。可怜七尺躯，自反成空空。意气难飞扬，寂寞甘养蒙。倚楼一长啸，海碧天无穷。
0	0	0	0	0	0	0	1	0	0	0	1	中秋觅酒,今夜家家月，临筵照绮楼。那知孤馆客，独抱故乡愁。感激时难遇，讴吟意未休。应分千斛酒，来洗百年忧。
1	0	1	1	0	0	0	0	0	0	0	1	春日游水月庵,溪桥晴日好，渡水问珠林。晓树浮烟出，春城带雪阴。鸥惊游子梦，花发定僧心。命仆携农具，闲听扣角吟。
1	0	0	0	0	0	0	0	0	0	0	1	怀齐稷下,葭菼苍苍水一涯，近知消息在京华。我听夜雨吟衰柳，君似春风妒落花。燕市酒徒歌当哭，并州游子客为家。何时得返东吴棹，相对清尊到日斜。
0	0	0	0	1	1	0	0	0	0	0	0	忆近夫,吴门相失后，书札各茫然。巢父终东去，刘郎重北迁。双凫赴魏阙，独鹤下青田。未见风尘净，怀君涕泪边。
1	1	0	0	0	0	0	0	0	0	0	1	吴中代蜀客吟,身狎吴儿客在蜀，春深屡唱思乡曲。峨眉风景无主人，锦江悠悠为谁绿。
0	0	1	0	0	0	0	0	0	0	0	1	乙巳十月七日过黄河中流遇巨浪偶作,清旦绝大河，拍堤滚黄沙。巨舟忽摇簸，心悸眼亦花。咨予岂轻生，将身试鱼虾。忠信固所凭，此理惧或差。定息神魂宁，归心眇天涯。故乡念昔游，湖面贴碧纱。醉舫穿芰荷，坦腹如眠家。天水自照映，鸥鹭相交加。虽无风波忧，龌龊未足誇。岂如寻河源，安稳浮灵槎。脱略遗近观，飘飘薄飞霞。低头顾浊流，卑险吾汝嗟。
0	0	1	0	0	0	0	0	0	0	0	1	和曾尹,千里乡心去鸟边，九江春色暮帆前。陶潜解绶才三月，刘宠行囊但一钱。风散竹堂教鹤舞，雨晴桑坞看蚕眠。南丰旧业依然在，万卷经书二顷田。
0	0	0	0	0	0	0	1	0	0	0	1	百嘉村见梅花,天涯疏影伴黄昏，玉笛高楼自掩门。梦醒忽惊身是客，一船寒月到江村。
0	1	0	0	0	0	0	0	0	0	0	1	岁暮杂感十首 其一,芒鞋镇日踏春还，残腊将更却等閒。三百六旬同逝水，四千馀里说家山。缁尘己自沾京雒，羌笛何须怨玉关。为报南来新雁到，故乡消息在云閒。
1	0	0	0	0	0	0	0	0	0	0	1	其四 鸾坡积翠,繁阴佳秀满林皋，翠积鸾坡入望劳。大块文章荣草树，阳春明媚现焄蒿。东风有意来芳境，游子无心折宝刀。到此便须为乐地，任教对景醉葡萄。
1	0	0	0	0	0	0	0	0	0	1	1	丹阳城下作简郡司马,丹阳郡里秋杨绿，不见当时旧刘穆。铁瓮徒悬鹳鹊栖，金盘不贮槟榔肉。岧峣双阙古郡台，丹阳司马今奇才。方舆偶屈陈蕃坐，锦帻真看谢奕来。高牙傍海发葭鼓，万叠寒涛散艛橹。典兵自惜重南徐，雄镇只今推北府。江东游子归较迟，登楼赋罢将从谁。重来丁卯桥边路，欲把垂杨几度思。
1	1	0	0	0	0	0	0	0	0	0	1	和顾兵宪（洞阳）,沧溟浩无垠，行者神为伤。君航亦何捷，来往如鸾翔。果符临别言，恬波静不扬。双龙护舟楫，鳅鳄伏以降。兹游信奇绝，遥忆坡翁章。上下混一色，一睇连八荒。愿从天游子，倒景淩玄苍。
0	0	0	0	0	1	0	0	0	0	0	1	中贵人致牡丹一株颇丽雨中对之怅然停饮因寄仲氏敬美 其一,金陵汝醉牡丹下，余亦故园呼一尊。今年花发原无异，我向金陵汝故园。
1	0	1	1	0	0	0	0	0	0	0	1	其二,岁月惊游子，江山隔故园。感时虽有恨，适意自忘言。土锉晨炊饭，茅檐昼负暄。病来诗思减，东望想词源。
0	0	1	1	0	0	0	0	0	0	0	0	游净慈寺次钱学士韵,胜境分明是洞天，偷闲试问上乘禅。老僧出定惊相迓，见我来游喜欲颠。翠竹万竿围客座，白鸥数点傍渔船。品题赖有文章伯，留得明珠颗颗圆。
0	0	0	0	0	0	1	0	0	0	0	1	赋得采菊东篱下,秋菊满东篱，黄花对酒卮。把来知坐久，采去恨开迟。玉露摧丹叶，金钱挂碧枝。故园三径在，回首一相思。
1	1	0	0	0	0	0	0	0	0	0	1	秋怀二首 其一,剧暑逢添闰，微凉忽值秋。年争飞鸟疾，云共此生浮。多难仍怀古，他乡独倚楼。可能天下虑，政有一身忧。
0	0	0	0	0	0	1	0	0	0	0	1	友人余兄归小诗寄胡苇航,别去又梅时，夷涂岂倦驰。能存二顷事，宁畏十年迟。耐冷心如铁，因吟鬓欲丝。犹嫌夜来梦，不解说相思。
0	0	0	0	0	0	0	0	0	0	1	1	和韵寄胡山甫,乡心趋老重，见说买山成。静坐性情淡，孤眠滋味清。樵人时识面，禅客共知名。山色元无垢，溪声自不平。池荷应足制，山蓣想堪羹。九日如今近，思君出峡行。
0	0	1	1	0	0	0	0	0	0	0	0	题竹,潇洒碧玉枝，清风追晋贤。数点渭川雨，一缕湘江烟。不见凤皇尾，谁识珊瑚鞭。柯亭丁相遇，惊听奏钧天。
0	0	0	0	0	1	0	0	0	0	0	1	送迁客二首 其一,得罪谁人送，来时不到家。白头无侍子，多病向天涯。莽苍凌江水，黄昏见塞花。如今贾谊赋，不漫说长沙。
1	0	0	0	0	1	0	0	0	0	0	1	题控粤亭（成化二年冬宿重兵苍梧构亭而作） 其一,高亭徙倚望西东，两镇平分一水通。诸将雄兵分节制，百蛮残孽任牢笼。阳回阴谷穷厓内，人在光天化日中。翘首何堪倍惆怅，思乡怀国此心同。
1	1	0	0	0	0	0	0	0	0	0	1	和西涯相公春兴诗二首 其一,山馆悠悠倚峻陂，别来应是两年过。鹿麋昔日游偏好，风雨他乡梦更多。松下小轩闲雨菊，月中荒径掩云萝。归来若待头颅白，其奈岩花笑客何。
0	0	0	0	0	0	1	0	0	0	0	1	次安心见寄韵,托足双峰猿鹤亲，水晶宫殿净无尘。日将好景归诗卷，天许名山作散人。岩草碧销三径雪，寺梅香破半江春。西风记得萸湾别，夜夜相思入梦频。
0	1	0	0	0	0	0	0	0	0	0	1	乱后还三首 其一,兵戈为客苦思乡，春暮还乡却自伤。典籍散亡山阁冷，松筠憔悴野园荒。莺衔晚色啼深树，燕掠春阴入短墙。邻里也知归自远，竞将言语慰凄凉。
0	0	0	1	0	0	0	0	0	0	0	1	其三,闲云流影似山移，湖海情深梦九疑。怀古自从摇落后，报恩宁尽显融时。生涯祇有寻愚谷，好事谁将入渼陂。归雁一声江月小，不堪长负故园期。
1	1	0	0	0	0	0	0	0	0	0	1	小寒食,从来寒食多风雨，不料穷乡亦管弦。壮岁心情悲昨梦，异乡时序感流年。偶随游子来溪上，因与棠梨立路边。从此堪悲转憔悴，随群同上钓鱼船。
1	1	0	0	0	0	0	0	0	0	0	1	其二,白发萧萧映酒垂，他乡秋色更堪悲。不知此日登高处，折得茱萸插向谁。
1	1	0	0	0	0	0	0	0	0	0	1	客中思归,孤灯寒照影，清夜自沈吟。砧杵他乡泪，松楸故国心。路长归梦短，酒浅客愁深。了却江湖债，携书隐竹林。
0	0	0	0	0	1	0	1	0	0	0	1	客中览镜（一作于邺诗）,何当开此镜，即见发如丝。白日急于水，少年能几时。每逢芳草处，长返故园迟。所以多为客，蹉跎欲怨谁。
1	0	0	0	0	0	0	1	0	1	0	1	其二,人谋此云逐，相见动欢剧。星堂深燕歌，慰我好颜色。值此三春候，天气亦朗适。遥堤缀缃枝，密叶栖绿翼。为乐曾几何，离别复在即。骊驹鸣远道，使我心转恻。转恻复何为，别取不可止。征人向江津，游子归故里。怀贤弗能忘，伫立洲之沚。明时策殊勋，褒宠日伊迩。令德崇以昭，芳馨冒神喜。眷恋儿女间，岂以望君子。
1	0	0	0	0	0	0	0	0	0	0	1	华容十咏为毛同府赋 其一 梦泽晴云,渺渺江南梦，英英云上生。绪风吹不散，悬火照还明。凉沁皋兰被，晴连湖水平。时飞傍亲舍，游子若为情。
1	1	0	0	0	0	0	1	0	0	0	1	酬徐春帆梁溪道中看梅见怀之作 其一,春风江上来，故人挂帆去。春风江岸吹，故人舣舟住。梅花如古欢，一笑他乡遇。云迷晋陵山，烟白平江路。澹泊赴襟期，清芬表寒素。夷犹孤棹迟，程为花香误。平生抱素怀，皎洁真堪诉。蔼蔼江南春，离离烟外树。临风忆故交，寄我瑶华句。
0	1	0	0	0	0	0	1	0	0	0	1	浔州道中,悠悠千里道，江上复斜曛。不恨长为客，空悲老未闻。山迷罗叶水，路逐柳城云。异境从兹得，乡心早已分。
1	1	0	0	0	0	0	0	0	0	0	1	客枕闻鹃,烟新寒食过，月皎子规来。万里他乡恨，千年故国哀。窗深敧枕听，梦短到家回。为尔添愁寂，春风不耐催。
0	1	0	0	0	0	0	0	0	0	0	1	元夕偶成,故乡灯市异乡看，第一良宵梦广寒。怪道春风吹得早，本来明月易团栾。
1	1	0	0	0	0	0	0	0	0	0	1	和子搢秋晚出郭,陶写诗人得句忙，旧游能复忆嵩阳。山头云霁雨声歇，水面风来花信香。今日事虽非向日，故乡景自胜他乡。杖藜忘却寻归路，独立河桥咏晚凉。
1	1	0	0	0	0	0	0	0	1	0	1	发南浦,渺渺西风引素波，片帆南浦入烟萝。空城木叶惊秋早，故国浮云带雁过。白发暗生江月满，青山无主夕阳多。天涯游子增哀怨，肠断吴西啰唝歌。
1	1	0	0	0	0	0	0	0	0	0	1	雨坐文昌阁,芳草辞南浦，晨风寄北林。佳人天路隔，帝子水云深。风雨他乡别，羁愁薄暮心。冬青已无树，忍向六陵寻。
1	0	0	0	0	0	0	0	0	0	0	1	宫怨,御沟秋水静潺湲，日暮寒鸦自往还。水殿云房明月苦，玉颜低唱念家山。
1	1	0	0	0	0	0	0	0	0	0	1	月夜过钟吾口号,两岸虫声夜转多，他乡无奈月明何。碧天万里河流急，倚棹长吟一雁过。
1	0	0	0	0	0	0	0	0	0	0	1	蒜山戏题,拔薤孤峰起，青青独自看。风摇鼋穴动，僧坐鸟巢安。顽石无香草，空江静藻盘。含辛游子意，一采韭花寒。
1	0	0	0	0	0	0	1	0	0	0	1	秋夜独坐咏怀,露洒青梧湿，天寒鸿雁鸣。星云摇海戌，砧杵动山城。久客三秋梦，怀人独夜情。故乡渺何许，华发岁残生。
1	1	1	1	0	0	0	0	0	1	0	1	其二,草莽何期奉御纶，归装犹映五云新。即教岩树能招隐，长向天章颂作人。晏岁别离惊远梦，他乡行色共江春。有怀报国君先达，案牍为劳莫厌尘。
1	1	0	0	0	0	0	0	0	1	0	1	人日韩江归兴,春寒晴压空江水，山翠云光荡船尾。篙师挝鼓作回帆，万里还家从此始。人日他乡人别离，郊原新绿已参差。遥怜沙渚多阳雁，肯向东风更退飞。
1	1	1	1	0	0	0	0	0	0	0	1	归里恭谒先墓,游子天涯返，松楸大几围。腰横新束带，肠断旧斑衣。怪鸟如人哭，凄风拂泪飞。还惊云日暗，错认梦中归。
0	0	0	0	0	1	0	0	0	1	0	0	江亭有怀王抚州秦曲靖,不道登临忆别离，春悲还更比秋悲。山川信美非吾土，丧乱相仍复几时。渐觉衣冠人事尽，应怜疾病报书迟。圣朝坐论须才杰，流落江湖恐未宜。
1	1	0	0	0	0	0	0	0	0	0	1	其二,白首美遨游，他乡行乐稠。朱弦被琴瑟，绿树系骅骝。虚席迎无忌，倾囊问莫愁。每劳银不律，只为锦缠头。
1	1	0	0	0	0	0	0	0	0	0	1	其二,滇海烽初息，君游慷慨存。过家誇綵绶，仗节到辕门。远徼功名壮，他乡姓字尊。故人相见后，频与问饔飧。
0	0	0	0	0	0	0	0	0	0	1	1	新甫山怀古,新甫传闻久，登临始见奇。悬崖高?嵲，断石迥参差。空翠群峰湿，微茫一径危。攀藤云拂袖，藉草露沾肌。斤尽鲁侯柏，苔残汉武碑。山僧聊共话，谷鸟暗相窥。壁古龙蛇剥，林深麋鹿驰。汲泉供茗碗，敲火爇松枝。寂寞探元意，凄凉吊古诗。沧桑不可问，丘壑有馀思。
1	0	0	0	0	0	0	0	0	0	0	1	次韵曾士敏寄其子经筵典书元杰,天涯游子日思归，行李何时发帝畿？司马未论金换赋，买臣终欲锦为衣。紫驼车动秋尘合，黄犬书回暮雪飞。我亦乡心满江浦，千山烟树正霏微。
1	0	0	0	0	0	0	0	0	0	0	1	雪夜怀坚二（时在旴江）,独怜游子未归时，夜半无眠有所思。稚子弱妻风雪里，孤村心事梦依依。
0	0	0	0	1	1	0	0	0	0	0	0	訾家洲怀古,泉石涓涓树色苍，应如杜甫浣花庄。裴公遗址荒秋草，柳子残碑卧夕阳。咫尺郡城连雉堞，几家茅屋枕鱼梁。我来怀古空惆怅，独立西风野水傍。
1	1	0	1	0	0	0	0	0	0	0	1	感遇,客舍并州已十霜，不知何处是他乡。夜闻猛雨知花尽，昼掩书斋觉日长。已托丝桐通密意，又将清瑟理霓裳。旧来好事今能记，去岁兹晨捧御床。
1	0	0	0	0	0	0	0	0	0	0	1	其二,游子拈花怨落晖，山人犹恨落花迟。絮抛帘下莺无力，果在蕊中人不知。红日正酣那是雨，青皇临别更留衣。年来杜宇惜人事，却向阳春去后啼。
1	0	0	0	0	0	0	0	0	0	0	1	光武台,东南地上游，荆楚兵四冲。游子十月来，登高送长鸿。当年赤帝孙，提剑起蒿蓬。一顾滍水断，再顾新都空。雷霆万万古，青天看飞龙。岿然此遗台，落日荒烟重。谁见经纶初，指挥走群雄。白水日夜东，石麟几秋风。空馀广武叹，无复云台功。
0	1	0	0	0	0	0	0	0	0	0	1	其五 为绿衣少年歌,萤火穿白杨，悲风入荒草。疑是梦中游，愁迷故园道。
1	1	0	0	0	0	0	0	0	0	0	1	初冬同王户曹饶考功刘职方周驾部项光禄登景阳阁,良月堪临眺，登楼复景阳。高低连井里，远近见帆樯。山色微含树，云光傍举觞。相逢须共醉，宁觉在他乡。
1	0	0	0	0	0	0	0	0	0	0	1	夜行至香鱼馆（在沧州盐山县）,目送寒日坠，暮色变苍黄。近顾已昏冥，前店安可望。游子且宵征，苦恨昼不长。雪深迷古道，车陷心愈忙。缺月未出时，粲然众星光。四无鸡犬声，琼田白茫茫。忽逢人夜语，为我指康庄。渐至香鱼馆，叩门灯照床。主翁起迎劳，饮以壶中浆。笑问来何迟，吹火煮糗粮。因知造物心，不使罹害伤。命途此可卜，力善何能量。
0	1	0	0	0	0	1	0	0	0	0	1	鹦鹉,雕笼万里托征鞍，辛苦何辞行路难。幽阁恰添娇女伴，方音犹作部民看。且分薄俸供粳稻，莫遣春风瘁羽翰。流水陇头相忆否，朔云边月不胜寒。
1	0	0	0	0	0	0	0	0	0	0	1	和王逸宾繁台诗,凭望怜台迥，长吟苦思荒。行云春郭暗，高鸟莫天苍。草色伤心极，松风洒面凉。故园兵革外，殊觉路途长。
1	1	0	0	0	0	0	1	0	1	0	0	赋得啼鹃促落红（拟闺怨）,蜀鸟催归客未归，离愁如梦雨如丝。声声啼血含新恨，点点飘红别故枝。正爱春园披锦绣，谁怜花国冷胭脂？楼前千里王孙草，肠断东风嫩绿时。
0	0	0	0	1	1	0	1	0	0	0	1	夏日偶成,百年老树对深庐，绿意方浓画不如。檐鸽有声将哺候，林蝉无力试鸣初。日长差喜添儿课，性懒生憎答客书。一枕故园清梦熟，起来斜照满庭除。
1	0	0	0	0	0	0	0	0	0	0	1	两山间,江南南山连北山，苍藤翠水水潺潺。水深藤老木拱矣，不知游子何时还。白云孤飞岁华晚，独鹤一声星斗残。两山秀色手可揽，嗟我不得山中閒。
0	1	0	0	0	0	0	1	0	0	0	0	登会稽山,越上今为客，息肩春树林。啼鹃归梦断，落日旅愁深。诗纪一编史，琴传千古心。会须重过此，禹穴一登临。
1	1	0	0	0	0	0	0	0	0	0	1	客中闻子规,关路草凄凄，枫林杜宇啼。思深湘岸曲，声断郢云西。故国春归尽，他乡客去迷。凄凉听渐近，疲马亦长嘶。
1	0	0	0	1	0	0	0	0	1	0	0	露,长随圣泽堕尧天，濯遍幽兰叶叶鲜。才喜轻尘销陌上，已愁新月到阶前。文腾要地成非久，珠缀秋荷偶得圆。几处花枝抱离恨，晓风残月正潸然。
1	1	0	0	0	0	0	0	0	0	0	1	栾城,极目炊烟断，伤心道殣望。埋轮避徭役，墐户走他乡。火赭旗亭壁，灰飞梵宇梁。何时安百堵，垂意戢流亡。
0	1	0	0	1	0	0	0	0	0	0	0	书梅村诗后,梦回龙尾醒犹残，重入春明兴转阑。宣去可能如老铁，放归未便戴黄冠。悲歌自觉高官误，读史应知名士难。今日九泉逢故友，西台涕泪几时干？
1	1	0	0	1	0	0	0	0	1	0	0	哭内弟高介亭二首 其一,一宿中宵陨帝京，悲风飞讣过逢瀛。伤心迢递还疑梦，泪眼潺湲且未晴。英采何归空抱恨，远书犹在可堪情。芙蓉别馆尘凡杳，肠断朱弦夜夜声。
1	0	0	0	0	0	1	0	0	0	0	1	春雨,近来清况只僧知，棋局诗筒事事迟。南国听莺游子梦，西窗剪烛故人思。胭脂乍滴芙蓉靥，碧玉常低翡翠枝。怪底沈郎腰瘦尽，不堪春恨雨如丝。
0	0	0	0	0	0	0	1	0	0	0	1	客次逢乡人,逆旅馀春梦，江枫今又飞。相逢故乡客，同忆旧山薇。嗟予未能去，问子何时归。凭将尺书寄，先为报庭闱。
0	1	0	0	0	0	0	0	0	0	0	1	秋夜,夏晦秋俄代，星虚夜忽分。鉴帷微露月，临槛净披云。旅思随桐叶，乡心及雁群。蝉声杂砧响，并是不堪闻。
1	0	0	0	0	0	0	0	0	0	0	1	与客尝玉面狸次韵,敢誇野味少人知，诗客曾题牛尾狸。红玉饤盘争放箸，青钱沽酒共传卮。携来江北春深日，猎得山中雪霁时。正自思乡缘尔剧，未能归去是谁为。
0	0	0	0	0	0	0	0	0	0	1	1	寄舍弟,世乱信难通，乡心日万重。弟兄皆向善，天地合相容。大野阴云重，连城杀气浓。家山白云里，卧得最高峰。
0	0	1	0	0	0	0	1	0	0	0	1	六月一日午睡梦程友声醒时见壁上悬垂虹舣棹图乃友声为余作者,守穷故乡居，畏暑蓬户闭。风幔小眠斋，借作凉云翳。故人千里驾，良觌已隔岁。落落知无营，不问别来计。茶果俄欲陈，惊起厌蝉嘒。睨壁得新画，一角题字细。帆色入渺茫，峰远秀于髻。写我汎春寒，长桥望云霁。烟墨关性灵，绝境得精诣。始悟梦为因，匪直思发嚏。
0	0	0	0	0	0	1	1	0	0	0	0	和常父寄经父（原缺，据明抄本、豫章本补）,候得早潮来，江边风又起。钱塘与海接，浩渺无涯涘。长鲸呼鳄鱼，蛟龙正掉尾。岂惟波浪声，号泣半溺鬼。临流不敢渡，寻尺如千里。侥幸亦可往，无力触万死。萧然古山根，客棹于此舣。吴亭明可数，游观信为美。安敢慕纷华，而不重行止。回首卧龙居，想在青云里。相思寂莫晚，谁伴西楼倚。
1	0	0	0	0	0	0	0	0	0	0	1	秋云,乱山飞不断，皎月失光明。不解为霖雨，无端掩太清。边关游子泪，亲舍旅人情。愿藉西风力，依然万里晴。
0	0	1	1	0	1	0	0	0	0	0	1	东掖怀天竺,十年心事已蹉跎，吴越兴亡付绿波。衰鬓又惊黄叶落，故乡遥认白云多。葛洪井畔三生石，处士梅边十里荷。总是平生快心处，夜长无奈月明何。
1	0	0	0	0	0	0	0	0	0	0	1	其三,天上培风滞羽翰，强宽怀抱过春残。达人不为穷途泣，游子肯辞归路难。细雨寒灯思对榻，夕阳飞鸟独凭阑。随君屡有还家梦，一路烟波绕翠峦。
1	0	0	0	0	0	0	0	0	0	0	1	曲江,日日蒹葭绿满船，不堪秋色浩无边。江深路远思乡苦，更见三更月上天。
0	1	0	0	0	1	0	0	0	1	0	0	追和厉太鸿秦淮怀古 其一,匆匆南渡竞衣冠，谁料残棋一局看。末路功名如狗贱，先朝形胜本龙蟠。从来烟月悲尘劫，剩有春秋纪圣安。怊怅雨花台上望，孝陵松柏总摧残。
1	0	0	0	0	0	0	0	0	0	0	1	长山道中,荒禽暮俱敛，游子尚无还。道路真侨治，衣冠可驻颜。坐销长短日，惭问往来山。倘数人间地，何方定是閒。
0	0	0	0	0	0	0	0	1	0	0	1	板桥豆花庄晤马菊村,言寻板桥路，喜过豆花村。老屋恰临水，故人方倚门。欣然具鸡黍，相与论田园。何日南山下，同君避市喧。
1	0	0	0	0	0	1	0	0	0	0	1	和田砚思同学见怀原韵,离筵尊尽朔风吹，云栈天高雁信迟。杜宇久醒游子梦，黄花况感故人诗。天涯小草怜今日，蜀道当归定几时。无限心情愁寄远，满山红豆写相思。
1	0	0	0	0	0	0	0	0	0	0	1	其二,每逢岐路一沾巾，五岭东西几度春。游子本为归养计，故山无复倚闾人。
0	0	0	0	0	0	0	0	1	0	0	1	初入峡苦风寄故乡亲友,故乡今日友，欢会坐应同。宁知巴峡路，辛苦石尤风。
1	1	0	0	0	1	0	0	0	0	0	1	有感,飘萍浮梗类云烟，世路崎岖倦著鞭。末路人情易翻覆，他乡接物贵周旋。网罗幸脱期安泰，藤葛仍牵苦缚缠。悔煞因循成底事，得鱼嗟叹是忘筌。
0	0	1	0	0	0	0	0	0	0	0	1	又中秋分韵得处字,西风涤残?，秋水静如滤。客心悲未央，感兹年芳去。聊携池上酌，相与豁烦虑。我殽楚以陈，曾未举前箸。延首视太清，飞娥已来御。屏翳虽放纷，不敢捩眼觑。清辉岂不佳，祇益畸人苦。故乡值良辰，辄与亲昵醵。转蓬随天风，异县不可据。明年看清光，那知又何处。
0	1	0	0	0	0	1	1	0	0	0	0	早春怀薛公裕,幽独自成愚，柴门日渐芜。陆机初入洛，孙楚又游吴。失意怨杨柳，异乡闻鹧鸪。相思复相望，春草满南湖。
0	1	0	0	1	0	0	0	0	0	0	1	挽曾秬光荐（学士棨之长子二首） 其一,力期科第继前人，岂料青云志莫伸。白日悲风来万里，故乡凶问及三春。青山雨冷封黄壤，旧馆灯残掩素尘。可柰双亲成永诀，空馀涕泪洒衣巾。
0	1	0	0	0	0	0	1	0	0	0	0	哭刘夫子,近问南州客，云亡已数春。痛心曾受业，追服恨无亲。孀妇归乡里，书斋属四邻。不知经乱后，奠祭有何人。
1	0	0	0	0	0	0	0	0	0	0	1	其二,多少心胸未敢言，星洲何处是龙门？功名阨我终安命，笔墨逢君亦感恩。别酒忍添游子恨，灵旗长护大夫魂！明年春水漳江绿，为我呼童一启轩。
0	0	0	0	0	0	0	1	0	0	0	1	怀豹人,淮海羁栖客，秦川游侠身。拜官辞阙晚，失业到家贫。婚嫁愁中妇，诗篇累故人。弹筝纤手在，耑待脍江鳞。
1	1	0	0	0	0	0	0	0	0	0	1	竹枝词 其四 五首,前年粜米上瞿塘，今岁装盐过岳阳。伴侣相逢终日醉，有钱不似在他乡。
0	0	0	1	0	0	1	0	1	1	0	0	雨中怀彭羡门因示叶讱庵,夏雨忽芊眠，流云度高阁。帘幕数禽鸣，绿阴一花落。相思武原子，远寄羊城作。文酒昔欢娱，别离今寂寞。年时易晼晚，壮岁风惊萚。何当一樽酒，共对成斟酌。
0	0	0	0	0	0	1	0	0	0	0	1	闲居寄诸弟,秋草生庭白露时，故园诸弟益相思。尽日高斋无一事，芭蕉叶上独题诗。
0	1	0	0	0	1	1	0	0	0	0	1	怀人·张荐山,美人在何许，地僻衣裳静，天低笑语寒。穷愁仍破砚，辛苦为烧丹。久客兼多病，相思一倚栏。
0	0	0	0	1	1	0	0	0	0	0	0	汴中追寄吕居仁学士,频年如隔生，相见各潦倒。不闻语呫呫，但怪别草草。故人俄老矣，零落秋叶扫。往者苏韩辈，人品岂不好。时危颇赖渠，惋愤尘一窖。五湖在何许，狼籍付鸥鸟。春风掠湖尾，莼丝日夜老。我行望吴越，尚及身检校。请分十顷馀，迟子洗靴帽。
0	1	0	0	1	0	0	0	0	0	0	1	游金山寺,屹立大江头，雄跨二百州。孤峰云际出，萧寺镜中浮。岚翠沾衣湿，泉声度竹幽。神龙行雨过，天女散花游。风逆帆斜渡，潮回海倒流。祗园春寂寂，仙梵夜悠悠。尘起淮南市，烟生海上洲。珠光寒射月，蜃气晓成楼。转战怀名将，凭陵失卤酋。登临动遐想，无限古今愁。
0	0	1	0	1	0	0	0	0	0	0	0	过田家宅,安邑南门外，谁家板筑高。奉诚园里地，墙缺见蓬蒿。
0	1	0	0	0	0	1	0	0	0	0	0	湘湖谩兴一首寄猎微生,藕花风起晚凉多，高据柴床听棹歌。芳草不归支遁马，白沙唯见右军鹅。人家隐隐连桑柘，僧梵悠悠出薜萝。今夜湘中好明月，相思无奈故人何。
0	1	0	0	0	0	0	0	0	0	0	1	王昭君,却抱琵琶别汉宫，长城万里戍楼空。一身远嫁从明主，半面新妆付画工。云外不殊青琐月，塞前初?黑山风。异乡景物新相识，无限悲欢晓角中。
0	0	0	0	0	0	0	1	0	1	0	1	书事投所知,古陌寒风来去吹，马蹄尘旋上麻衣。虽然干禄无休意，争奈趋时不见机。诗思趁云从岳涌，乡心随雁绕湖飞。肯将骨肉轻离别，未遇人知未得归。
0	1	0	0	0	0	0	0	0	0	0	1	过姚大临寓所,客居龙井古庄前，兵后人家几变迁。乱世昔来求避地，故乡今想赋归田。曾邀霁月看花夜，忆别春风禁酒年。此日重过谁候我，寒烟衰草却留连。
0	0	0	0	0	0	0	0	0	1	0	1	其二 过清远驿,云满故乡芳草迷，江东江西人别离。征船几日洪都去，清远驿前听子规。
1	1	0	0	0	0	0	0	0	0	0	1	简长安谢静岩大令,终南荏苒三年住，时有青光照画檐。羁思只须游子领，风流偏让使君兼。花前吏散亲调鹤，竹里人归自捲帘。今日方能到厅事，可曾先动客星占。
0	0	0	0	0	0	1	0	0	1	0	1	圭峰溪居寄怀韦曲曹秀才,南北飞山雪，万片寄相思。东西曲流水，千声泻别离。巴猿学导引，陇鸟解吟诗。翻羡家林赏，世人那得知。
1	0	0	0	0	0	0	0	0	0	0	1	望云思亲卷子,浮云兴大陂，悠扬忽断续。游子感时序，升高振芒檋。亲舍隔秋海，远入千里目。我愿云有神，结为双车辐。朝发暮及庭，安事骑黄鹄。
0	0	0	0	0	0	0	1	0	0	0	1	晚舟泊长河,诗客行装少，孤舟一叶轻。寒鸦随日落，秋雁破霜鸣。山色攒心事，江声咽世情。故乡无百里，酤酒话归程。
1	1	0	0	0	0	0	0	0	0	0	0	春怨,独抱琵琶西向秦，谁怜妾是断肠人。东风吹绿新杨柳，嫁得萧郎已过春。
0	0	0	0	0	0	0	0	0	0	1	1	章山人阴阳教授秩满归嘉禾,泠泠石峰水，煜煜君山云。若人盘谷间，高举凌世氛。出侔天地宰，知与造化群。方仪表坤轴，晷度法乾文。寒暑无停机，持满俟毫分。至理豁胸臆，一试无遗论。功成不枉已，拂袖竟何言。望望流水远，云山霭孤鶱。寄谢狂驰子，长歌归故园。
0	0	0	0	0	1	0	0	0	0	0	1	春晚,春事又无几，阴晴苦不齐。久贫交味薄，多病语声低。落絮行风径，归云度晚溪。故乡二千里，日夜子规啼。
1	0	0	0	0	0	0	0	0	0	0	1	黄州晚泊,赤壁烟初合，乌林月欲升。鸟投遥岸树，人语隔江镫。梦去家疑近，愁来枕自凭。天涯游子意，寒夜总难胜。
0	0	0	0	0	1	0	0	0	0	0	1	初归平泉过龙门南岭遥望山居即事,初归故乡陌，极望且徐轮。近野樵蒸至，平泉烟火新。农夫馈鸡黍，渔子荐霜鳞。惆怅怀杨仆，惭为关外人。
0	0	1	1	0	0	0	0	0	0	0	1	崧台舟中立春① 其一,江畔早逢春，停舟望欲新。燕鸿惊久客，梅柳待归人。煖入青丝?，晴飞紫陌尘。故园知不远，还梦已沾巾。
1	0	0	0	0	0	0	0	0	0	0	1	游太和初发,闻说仙关迥隔尘，千年游子拥蹄轮。萧萧短发才寻胜，只恐山灵解笑人。
0	0	0	0	0	0	0	0	1	0	0	1	其七十二 ①疏受,岂如吾父子，归老故乡身。一听知足诲，欣然从大人。
0	1	0	0	1	1	0	0	0	0	0	1	哭程稻村太守四首 其一,潦倒天涯百病身，更堪末路失交亲。不知白发今谁主，先为苍生哭此人。江上烟波添惨淡，道旁父老话酸辛。遂初竟负平生愿，猿鹤山中定怆神。
1	1	0	0	0	0	0	0	0	0	0	1	见雁,寒衣九月授他乡，遂见征鸿序一行。秋色未深先避雪，边声忽到又随霜。曾愁天路罹矰缴，只想中原食稻粱。汉使不归书不系，至今塞有客沾裳。
0	0	0	0	0	0	0	0	1	0	0	1	登东山,为爱东山一登眺，谢公游处事多违。奕棋人去亭空在，洗屐池閒草自辉。明月每依江水落，白云时逐野僧归。风流千古悲陈迹，独倚高楼送夕晖。
0	0	0	0	0	1	0	0	0	0	0	1	广陵道中夜行有怀故园诸友,潮落空江月满洲，夜凉沙际淡萤流。人家远近迷烟树，灯火微茫映客舟。露下蒹葭欹岸夕，风惊络纬野篱秋。天涯聚散相知少，惆怅蓬窗忆旧游。
0	1	0	0	0	1	0	0	0	0	0	0	雨,忽忽忘年老，悠悠负日长。小诗妨学道，微雨好烧香。檐鹊移时立，庭梧满意凉。此身南复北，彷佛是它乡。
0	1	0	0	1	1	1	0	0	0	0	0	萧山寄怀李大越缦,忽忽已成三月别，故人道尔苦吟诗。伤时涕泪狂犹昔，倚树光阴病傥支。下噀有田供著述，上春多雨足相思。商量载酒湖南路，擘脯弹筝定几时。
0	0	1	1	0	0	0	0	0	0	0	0	从军行二首 其一,弭节结徒侣，速征赴龙城。单于近突围，烽燧屡夜惊。长弓挽满月，剑华霜雪明。远道百草殒，峭觉寒风生。风寒欲砭肌，争奈裘袄轻。回首家不见，候雁空中鸣。笳奏遝以哀，肃肃趣严程。寄语塞外胡，拥骑休横行。
1	0	0	0	0	0	0	0	0	0	0	1	秋城闻雁,海国凉秋白雁声，行人一骑发边城。故乡闻此肠堪断，况复今朝在客情。
1	0	0	0	0	0	0	0	0	0	0	1	滁阳驿,群山绕滁州，城郭带林壑。岂惟居人稠，遂使游子乐。苜蓿青满野，羊马盛幽朔。固知英雄主，四方归大略。回视清流关，往事殊可薄。新花寒未开，细雪春犹落。且持一斗酒，独与故人酌。
0	0	1	0	1	0	0	0	0	0	0	0	观青田石门洞天瀑布夜宿洞口,午发栝州外，夕歇石门阴。春流出双阙，暮色隐高岑。孤峰新绿聚，危彴杂花沉。路转境屡变，岩回情愈深。飞流冒天半，喷瀑压平林。时有回风来，激此奔泉音。凉声乍洒淅，素影何萧森。冰丝暗扑面，珠尘湿沾襟。仙都自清閟，过客屡幽寻。讵可涤尘鞅，聊将清道心。秉烛出洞口，舣舟眠水浔。梦残山月晓，松顶鸣胎禽。
1	1	0	0	0	0	0	0	0	0	0	1	寄王校书止仲,他乡每忆故乡云，此日还山又忆君。菊老岂堪秋后采，猿啼犹似客中闻。风帆渔艇行无次，野水寒烟去莫分。不是题诗不相寄，孤鸿也自念离群。
0	0	0	0	1	0	0	1	0	0	0	1	寄朱峨眉方庵兼怀蒋修撰虎臣（蒋时卧病峨眉伏虎寺）,绝域相逢感鬓华，几行清泪落悲笳。愁中巫峡暮云合，望里峨眉秋月斜。方丈一灯谁问疾，孤帆万里客还家。故人咫尺不相见，梦绕平羌江水涯。
0	1	0	0	0	0	0	0	0	0	0	1	其二,谁家捣练下鸣机，叹息萦砧又挂衣。山下蘼芜伤北望，朔方边马想南归。青青浥露临关尽，白白侵沙出塞微。闻道五原烽火急，战场几处傍磷飞。
0	0	0	0	1	1	0	0	0	0	0	1	杜鹃,终日欲归去，蹉跎空岁华。只知催客泪，何处是君家。寄子他巢稳，颁春故国赊。林梢啼不尽，流恨入山花。
1	1	0	0	0	0	0	0	0	0	0	1	赠外子玉苍北上,挟策长安去，谁怜行路难。恐伤游子意，别泪不轻弹。
0	1	0	0	0	0	0	0	0	1	0	0	辋川集 柳浪,分行接绮树，倒影入清漪。不学御沟上，春风伤别离。
1	1	0	0	0	0	0	0	0	0	0	1	九日登霍山 其一,此日登高会，他乡得胜游。丹崖一夜雨，碧树万山秋。落帽怀宁减，传杯语未休。看云归思渺，对景且迟留。
0	0	0	0	0	0	0	0	0	1	1	1	游曾无愠园可赋者十馀处其大莫如乐山次莫如沧洲画趣先课二古风 乐山,至静之体首归坤，自乾德外坤为尊，吾宗有志未敢言。至静之体次归艮，自坤德外艮为近，吾宗有志不容逊。磊隗胸中自□山，外观更具山之间。表里相融艮机关，彼万泪随吾屹立。堂中人与山为一，虽介于石不终日。无心聊与云俱出，傅岩沃雨商郊乾。林然蠢尔涵殊恩，老后闲身霁后云，?岈深处归根□。
0	1	1	0	0	0	0	1	0	0	0	1	枝江县,上明城畔路，古亦号丹阳。忽忆故乡远，为添羁思长。秋阴沈大野，水气汩空荒。祇恐多歧误，孤舟接混茫。
0	0	0	0	0	1	0	1	0	0	0	0	其二,矫矫云中鹄，忽忽晨南翔。连翩客游子，驾言逝何方。霜露日夜零，东路悠且长。意欲从子逝，我马玄以黄。徒思谅无益，欲置难遽忘。爱子千金躯，双亲在高堂。
1	1	0	0	0	0	0	0	0	0	0	1	曾主政丙戌九月还湘丁亥三月复抵京诗约上巳同游,黄华丛里饯行旃，独系燕台思悄然。秋月衡云归梦绕，春风沂水故人旋。他乡共著游山屐，上巳同乘载酒船。身世百年几閒日，莫辞沈醉杏花天。
0	0	1	1	0	0	0	0	0	0	0	1	寄乾叔次原韵,天涯踪迹别来疏，姜被生寒思有馀。至宝谁能怜楚璞，非才自合老庄樗。月明断雁惊孤影，水远双鱼滞素书。国恤方殷归未得，故园南望独踌躇。
0	0	0	0	1	1	0	1	0	0	0	1	万县,上峡又三日，前山知万州。日长欹枕过，年老读书愁。滩石嵌鼋背，人烟辨马头。晚天孤雁雨，重轸故园秋。
0	0	0	0	0	1	0	0	0	0	0	1	天目山,岧峣古道前，一上思茫然。废井存遗迹，残碑记往年。岩阴交草色，林薄起炊烟。南望乡关远，浮云何处边。
0	0	0	0	0	0	0	1	0	0	0	1	寄远,日暮登楼强自歌，陌头杨柳望中多。思君书剑天涯客，三月春光有几何。
1	0	0	0	0	0	0	0	0	0	0	1	中秋有感,客里逢秋景，思乡倍怆神。依然今夜月，不见去年人。
1	0	1	0	0	0	0	0	0	0	0	1	其二,车乘翘翘却顾频，从来道谊友朋真。犹留云住还游子，幸不尘污谢故人。阅历一番如梦醒，低徊两念是君亲。与翁共话升平乐，细草幽花满眼春。
0	1	0	0	0	0	0	0	0	0	0	1	对月怀闽中诸子,潞河今夜月，却望晋安城。少谷堂犹在，东峰花正明。旅愁存世故，乡梦逐人情。展转怀诸子，风沙吾独行。
1	0	0	0	1	0	0	1	0	0	0	1	过关山 其一,牢落关山路，年来倦往还。长随流梗泛，有愧白云閒。亲远江天外，魂劳梦想间。泫然游子泪，挹尽复汍澜。
0	1	0	0	0	0	0	1	0	0	0	1	江夜,篷窗凭望渺无涯，日暮孤舟泊浅沙。几处清猿哀落木，满天寒露湿蒹葭。乡心恻恻天难晓，往事茫茫月欲斜。一自飘零江海上，不胜双鬓惜年华。
0	1	0	0	0	0	0	0	0	0	0	1	游庐山涂中杂诗三首 其二,去去忘回远，行行迫腊天。江寒侵老泪，霜冷逼宵眠。客路虽经至，归涂尚过千。家山在台岳，南望几悠然。
1	1	0	0	0	0	0	0	0	0	0	0	其三,孤飞不能群，殊域不能亲。似彼客游子，悢悢愁苦辛。褰裳陟高冈，萦流见淮濆。逖矣豫章山，何况豫章人。瓜生蒙棘中，采棘伤瓜根。衿契远若近，缠绵自相因。涉江将何时，悽恻伤我神。
0	1	0	0	0	0	0	1	0	0	0	0	春晚送瑕丘田少府还任因寄洛中镜上人,闻道还沂上，因声寄洛滨。别时花欲尽，归处酒应春。聚散同行客，悲欢属故人。少年追乐地，遥赠一沾巾。
0	0	1	1	0	0	0	0	0	0	0	1	哭杨椒山,郎官抗疏最知名，玉简霜毫海内惊。气作山河今即古，光齐日月死犹生。忠臣白骨千秋劲，烈妇红颜一旦倾。万里秖看迁客泪，朔风寒雪共吞声。
1	1	0	0	0	0	0	0	0	0	0	1	羊城病中七夕,枕簟凉风入，他乡七夕秋。无朋问沽酒，独坐望牵牛。延想星河近，微吟风露收。兹宵病客梦，应傍故山楼。
1	0	0	0	0	1	0	0	0	0	0	1	王令诒自闽归出示途中见寄二章次韵奉荅 其二 荅晚泊见怀,自携驴券出都城，草草装随短策横。失路归添游子泪，加餐书荷远人情。愁随越鸟方南向，懒趁边鸿又北征。不用苦教诗激楚，漫天风雨正秋声。
0	0	1	1	0	0	0	0	0	0	0	1	临高,客子临高秋思生，碧山无际暮云横。但看八月草木落，未见中原尘坌清。流景暗徂人易老，故园何在梦频惊。尊中有物同谁尽，正要相看醉胆倾。
1	0	0	0	0	0	0	0	0	0	0	1	白莲堂,古木参天护碧池，青钱弱叶战涟漪。匆匆游子匆匆去，不见风清月冷时。
0	1	0	0	0	0	1	0	0	0	0	0	其十八 寄梅,红尘日日促香乾，欲赠相思行路难。知到陇头春已尽，祗应将作柳枝看。
0	0	0	0	0	0	1	0	0	0	0	1	忆伯兄,隙驹不肯驻，驶景感深情。两地俱岁暮，一心愁月明。相思及关塞，独立倚轩楹。有酒那堪把，芳樽徒自盈。
1	1	0	0	1	0	0	0	0	0	0	1	早入清远峡（一作下桂江龙目滩）,传闻峡山好，旭日棹前沂。雨色摇丹嶂，泉声聒翠微。两岩天作带，万壑树披衣。秋菊迎霜序，春藤碍日辉。翳潭花似织，缘岭竹成围。寂历环沙浦，葱茏转石圻。露馀江未热，风落瘴初稀。猿饮排虚上，禽惊掠水飞。榜童夷唱合，樵女越吟归。良候斯为美，边愁自有违。谁言望乡国，流涕失芳菲。
0	1	0	0	0	0	0	0	0	0	0	1	冬至日铜壶阁落成,走遍人间行路难，异乡风物杂悲欢。三年北户梅边暖，万里西楼雪外寒。已办鬓霜供岁籥，仍拚髀肉了征鞍。故园云物知何似，试上东楼直北看。
1	1	0	0	0	0	0	0	0	0	0	1	题小景山水,云山迢递树苍苍，春水微茫带野航。欲傍渔郎深隐去，武陵虽好是他乡。
0	0	0	0	0	0	1	1	0	0	0	0	广陵感事怀张异度,江介烟霜入，孤舟悔泊时。违心不敢说，别汝益相思。世乱生为误，身贫病易欺。忧如衣未浣，何以寄将知。
1	0	0	0	0	0	0	0	0	0	0	1	其十四,江上秋高暑未归，照书犹有数萤飞。东风可是怜游子，不遣看天忆授衣。
1	1	0	0	0	0	0	0	0	0	0	1	澉行 其一,春草满回塘，春流泛野航。山围吴猛院，潮没鲍郎场。鸡黍故人尽，莺花游子伤。归舟争落日，徙倚有高堂。
1	0	0	0	0	0	0	0	0	0	0	1	其二,此地忍言别，春风解送行。踟蹰游子意，郑重故人情。落日荒城迥，空山匹马轻。高歌洗兵马，古戍罢长征。
1	1	0	0	0	0	0	0	0	0	0	0	春闺怨,春闺无人春日长，莺声恰恰啼垂杨。美人睡起倦梳洗，芳容娇褪梅花香。绿云鬅鬙钗半亸，蛾眉蹙处开愁锁。绣奁尘掩秋月辉，口脂红淡樱桃颗。玉笙何处吹伊凉，紫骝骄嘶隔粉墙。停针懒刺双鸳鸯，倚栏踌躇空断肠。守宫点腕红凝血，一寸芳心万愁结。宜男正开郎不归，东风满地梨花雪。
0	0	0	0	0	0	0	1	0	1	0	0	其二,关山今夜月，寥落远征人。塞上重圆缺，边头多苦辛。愿随冰雪影，一照绮罗春。中妇念离别，娥眉几度颦。
0	1	1	1	0	0	0	0	0	0	0	0	登云山寺,民瘼关心梦亦惊，小溪寅夜入高坪。青山未许留人醉，载道呻吟又促行。
0	0	0	0	0	1	0	0	0	0	0	1	初夏杂兴六首 其一,老子今朝不用扶，雨凉百病一时苏。扇题杜牧故园赋，屏对王维初雪图。把钓溪头蹋湍濑，煎茶林下置风炉。个中莫谓无同赏，逋客能从折简呼。
1	0	0	0	0	0	0	0	0	0	0	1	题米元晖画,我生正坐山水癖，展卷见山如蜜甜。古树含烟黑个个，远山落日见尖尖。险绝岂惟游子虑，清幽足慰老夫潜。行路望云情更切，不因小米故多添。
1	1	0	0	0	0	0	0	0	0	0	1	雨楼有感,缥缈飞楼带夕阳，南湖秋色正苍茫。烟开兰桨鸳鸯冷，风度莲舟菡萏香。城堞无端悲远客，山川信美是他乡。忘机却羡河间鸟，日傍寒漪狎野航。
0	1	0	0	0	0	0	0	0	0	0	1	雨夜怀友,不断檐前雨，无聊酒自斟。故人千里隔，秋思一镫深。山果经风落，阶蛩入夜吟。天涯同独寐，凄绝此时心。
1	1	0	0	0	0	0	0	0	0	0	1	翠阴亭独坐寄莫俊德经历,抗俗支尘力不任，故园归卧遂初心。近山障雾还疑远，浅水涵天却讶深。有幸鸥盟君与我，无情鹤发古犹今。年来酷爱香山老，都把悠悠付醉吟。
0	0	0	0	0	0	0	0	0	0	1	1	塞上曲,战马闻笳鼓，横行出塞门。阵云凝陇黑，杀气入边昏。决策平胡虏，捐生报国恩。犹惭汉公主，万里嫁乌孙。
1	1	0	0	0	0	0	0	0	0	0	1	春朝对雨怀省中旧游,山城看雨色，画省忆兰芳。春日京华远，江天离思长。疏花开独树，新水乱寒塘。游子今何去，闻莺祇自伤。
1	1	0	0	1	0	0	0	0	0	0	1	寒食祝奠先慈,何处芳原问，伤心南望时。由来泉路感，重绕白云思。杯荐他乡酒，花开旧日枝。惟应归路近，洒泪滴松脂。
0	0	0	0	0	0	1	0	0	0	0	1	寄贺兰朋吉,往往东林下，花香似火焚。故园从小别，夜雨近秋闻。野菜连寒水，枯株簇古坟。泛舟同远客，寻寺入幽云。斜日扉多掩，荒田径细分。相思蝉几处，偶坐蝶成群。会宿曾论道，登高省议文。苦吟遥可想，边叶向纷纷。
1	1	0	0	0	0	0	1	0	0	0	1	赠东海董樵四首 其一,东海留奇士，吟诗慕古狂。沈忧伤老眼，埋恨客他乡。一任柴桑酒，频沾薜荔裳。知君无限思，落月照横塘。
0	1	0	0	0	0	0	1	0	0	0	1	丁未昏 其一,异乡芳草故乡情，闻道烟烽满旧京。林下岂无贤圣迹，城中唯有管弦声。水流云散成寥落，花笑莺啼做太平。今日已无荣辱念，此山深处寄浮生。
1	1	0	0	0	0	0	1	0	0	0	1	十八滩舟行杂咏 其一,垂老仍为客，关河路转长。终朝依枕簟，三夏尽舟航。扣户词偏拙，离家梦自伤。荔枝应正熟，行役向他乡。
1	0	0	0	0	0	0	0	0	0	0	1	情诗,微阴翳阳景，清风飘我衣。游鱼潜绿水，翔鸟薄天飞。眇眇客行士，遥役不得归。始出严霜结，今来白露晞。游子叹黍离，处者歌式微。慷慨对嘉宾，悽怆内伤悲。
0	1	0	0	0	0	0	1	0	1	0	1	与客问答二首 其一,门有万里客，颜面带风霜。左右佩双鞬，意气何杨杨。问客何州士，逝将之何方。客亦不顾云，但言开中堂。手持一书札，口口称故乡。长跪受书札，草字八九行。上言亲戚故，下言别离伤。
0	0	0	0	0	0	0	0	1	0	0	1	其三,疏枝向月倚雕阑，粉色盈盈镜里丹。为忆故园春色早，愁时只作杏花看。
1	0	1	1	0	1	1	0	0	0	0	1	暂憩北干村接得剡知勃安子搆天章昭华龙质并勃安令子书问怅然累日,避地怀终悔，还乡憩旧庐。三年游子痛，一纸故人书。道远谁须友，天涯尚念予。遥劄从谁寄，探怀看复惊。语多思宛转，感至记分明。闻道朱铨部，于今返上京。
1	0	0	0	0	0	0	0	0	0	0	1	夜泊吕城,何处汀洲晚，停桡信楫师。雨馀霞散绮，风静柳垂丝。野寺钟声后，夜潮人语时。劳劳游子意，陇笛不堪吹。
0	0	0	0	1	0	1	0	0	0	0	0	箧中得调官时杨氏所寄书慨然追感,笑语无踪莫更寻，每怀平昔恨犹深。况看满幅相思字，曾诉幽闺独自心。因想音容如在目，不知涕泪已盈襟。恨销除是綵笺灭，弗比遗香苦易沉。
1	1	0	0	0	0	0	0	0	0	0	1	南归宿王村,长安居不易，匹马出南圻。远水兼云度，孤禽背日飞。江乡森战垒，村舍霭林霏。向夕暂投辔，魂销游子衣。
1	0	0	0	0	0	0	0	0	0	0	1	避地日本感赋,汉土西看白日昏，伤心胡虏据中原。衣冠谁有先朝制？东海翻然认故园。
1	0	0	0	0	0	0	0	0	0	0	1	其四,层台缥缈郁青葱，大廓浮生又此中。岭外秋光还自好，天涯心事许谁同。峰文昼锁江皋雨，水响宵分松坞风。游子好游偏系缚，几回虚听客城钟。
0	1	0	0	0	0	0	0	0	1	0	0	题云林子南村隐居图,高人卜筑避尘埃，山似莲花水面开。半昼犹眠疑是夜，推窗只许月明来。
1	1	0	0	0	0	0	0	0	0	0	1	重阳客中,愁里重阳近，他乡酒易酤。秋风诗鬓短，寒夜客灯孤。笋笠月穿破，荷衣霜打枯。有怀吟未就，端不为催租。
0	0	0	0	1	0	0	0	0	1	0	0	明妃,秦人彊盛时，百战无逡巡。汉氏失中策，清边烽燧频。丈夫不任事，女子去和亲。君王为置酒，单于来奉珍。朝辞汉宫月，暮随胡地尘。鞍马白沙暮，旃裘黄草春。人生在相合，不论越与秦。但取眼前好，莫言长苦辛。君看轻薄儿，何殊胡地人。
0	0	0	0	0	0	1	0	0	0	0	1	常山台署用韵,有客遥从剑浦来，故乡风景此徘徊。山田活水千家稻，梅雨清江两岸苔。蝉响未秋催暑去，榴花如火照人回。宦游廿载双蓬鬓，报国空惭袜线才。
0	1	0	0	0	0	0	1	0	0	0	1	客黄山,自到黄山十馀日，终日饱饭只昏昏。谁家捣练不停杵，俗吏抱书长在门。天寒鸿雁满南国，岁晚梅花开故园。客里谩将诗慰藉，遣怀不用酒盈樽。
0	0	0	0	0	0	0	1	0	0	0	1	代鹤,我本海上鹤，偶逢江南客。感君一顾恩，同来洛阳陌。洛阳寡族类，皎皎唯两翼。貌是天与高，色非日浴白。主人诚可恋，其奈轩庭窄。饮啄杂鸡群，年深损标格。故乡渺何处，云水重重隔。谁念深笼中，七换摩天翮。
0	0	0	0	0	0	1	0	0	0	0	1	程石门觐毕归滇舟过江上以新篇见寄依韵奉答,虎拜新从鹓鹭班，云霄高躅未能攀。才来别浦风前棹，又隔寒溪雪后山。一代雄文传谕蜀，十年薄宦佐征蛮。相思况接瑶华赠，目极归鸿落照间。
0	0	0	0	0	1	1	0	0	0	0	0	林塘夏夕有怀同志,野树疏藤覆夕阴，半池残水夏凉深。相思护度空惆怅，林下何时再盍簪。
1	1	0	0	0	0	0	0	0	0	0	0	其五十 吴记室均春怨,悠悠仓庚语，唤此帘栊曙。万象欣遇新，贱妾不改故。买愁榆荚钱，粘恨随杨絮。草信忘忧难，花疑合欢误。百种枕上心，千条梦中路。眼波写欲竭，眉峰解还聚。昨者玉关书，更移金河戍。玄冥彼方辞，青阳兹已暮。但睹朱成碧，未解鬒变素。对影欲有陈，冥然不相顾。
0	0	0	0	0	0	1	0	0	1	0	0	怀友,客路东西又晚秋，相思空上水边楼。嫌他新雁无情煞，不带书来只带愁。
0	1	0	1	0	0	0	0	0	0	0	0	补史十忠诗（十首并序） 其十 四川制置使（珏）知重庆府张公,坤维拓提封，形胜古天府。血战五十秋，零落馀八柱。江南传箭急，谁暇此回顾。落日古渝城，杖钺乃甚武。天东甑虽堕，吾自强支拄。渡泸躬讨逆，归来战弥苦。萧条下夔门，机阱伏中路。咄咄快敌仇，谁欤掩抔土。哀哉关西雄，国亡犹不负。同时督军将，腰金插双虎。
1	0	0	1	0	0	0	0	0	0	0	1	次韵知微无外石门相会,铁牛插翅快于鹘，石虎抬头惊倒人。笑把方山轻捩转，几多游子失关津。
0	0	0	0	0	0	1	0	0	0	0	1	采莲曲二首（入邑志） 其一,绿鬓云鬟红玉颊，日日溪头弄舟楫。采莲采叶复采花，莲花莲叶何稠叠。万里关山君别妾。试问相思路几重，数尽莲花数莲叶。
1	1	0	0	1	1	0	0	0	0	0	1	又莫启瑶在坐因有感于乃侄承昊被虏未归,凄凄旅馆雨还风，潦倒一杯叹转蓬。玉宇云浮深浅处，鹊桥夜度有无中。望来暝色兼秋色，看破囊空亦累空。其奈相逢戎马日，他乡泽畔有哀鸿。
0	0	0	0	0	1	0	0	0	0	0	1	其二十五,筇枝来效小温存，片片犹沾宿雨痕。路不分明愁唤梦，酒无聊赖怕临轩。风萍靡靡馀流水，烟草萋萋感故园。尚有断香残粉在，何人剪纸一招魂。
1	1	0	0	0	0	0	0	0	0	0	1	其十,秋风动百草，游子多惨颜。四顾白日堕，客行殊寡欢。悠悠思故乡，去去忽言旋。故乡非云乐，客行常自怜。欲归道无因，愿言托綵笺。桑榆易云晚，惜此华盛年。
0	0	0	0	0	0	0	1	0	0	0	1	通州望海,狼山秋草满，鱼海暮云黄。日月相吞吐，乾坤自混茫。乘槎无汉使，鞭石有秦皇。万里扶桑客，何时返故乡。
0	1	0	0	1	0	0	0	0	1	0	0	王昭君,拭泪新装束，朝来殿里辞。何堪辞诀日，却是见怜时。汉骑临关少，胡笳出塞迟。琵琶写哀怨，凄切转添悲。
0	1	1	0	0	0	0	1	0	0	0	0	哭宋文渊 其一,清怀凛凛古人风，尚忆当年语意同。开口剑锋初论事，归林弱羽已伤弓。累朝因革襟怀内，四海悲欢指顾中。寂寞门阑感恩客，曾将顽质谢磨砻。
0	0	0	0	0	0	1	0	0	0	0	1	题扇寄李光载御史赴中台,松厅俨台署，肃肃秋霜寒。送君万里道，雕鹗上云端。纪纲贵扶植，名节由艰难。相思海月明，惜无双羽翰。
0	1	0	0	0	0	0	0	0	0	0	1	晓过灵石,晓色依微岭上横，望中云物转凄清。林收宿雾初通日，山挟回风尽入城。客路远随残月没，乡心半向早寒生。惊鸦满眼苍烟里，愁绝戍楼横吹声。
1	0	0	0	0	0	0	0	0	0	0	1	客游十载，竟无可述，年来寄迹虞山，时往来尚湖之滨，途中有感，赋此,游子客为家，妻孥不相顾。年年尚湖滨，行尽虞山路。夕阳明水村，沙岸摇烟树。山光扑面来，水势随船去。山水若有情，来往诚何故。踪迹溯鸿泥，可以浮生悟。秧歌起四野，众绿洗一雨。愿得买山钱，筑室此间住。遐哉葛天民，不为饥驱误。
1	0	0	0	1	0	0	0	0	0	0	0	泊黄村,云澹水涓涓，中天皎月悬。松梧依静渚，墟里上孤烟。宿桨轻鸥外，乡愁旅雁前。空江人语寂，对此未成眠。
0	0	0	0	0	0	1	1	0	0	0	1	其三,寒拆伴秋砧，残星迥明灭。陟阶裒广埏，回飙迅枯札。铜龙玉漏沈，筹箭遥更掣。良人祗皇役，驱驾河梁雪。期逝胡不归，多恤心如结。飞鸿怅冀瞻，兰光照孤孑。郁我独处心，一日成三月。近闻王事殷，敌兵来仓猝。烽火戍烟红，于征岁三越。靡盬臣子心，勉旃事征伐。捷书报承明，妾心死亦歇。
0	0	0	0	0	0	0	0	0	1	0	1	秋日游冯氏废园,溪水环村舍，门迎杜若洲。清风三径晓，黄叶一庭秋。霜度征鸿远，墙吟促织幽。故园何处是，引起别离愁。
1	1	0	0	0	0	0	0	0	0	0	1	苦寒,我行适南服，絺绤生微凉。山川倦游览，草木多陨黄。商飙一以至，莎鸡鸣我床。弭策且延伫，驹隙殊未遑。谁云瓯土燠，重纩无严装。坚冰既已合，宁独惊履霜。薄帷障虚馆，墐户鲜闭藏。中夜不成寐，揽衣起徬徨。游子倦行役，岁晏思故乡。虽复群动息，万籁增感伤。噭噭云中雁，天风吹枯桑。
0	0	0	0	0	1	0	0	0	0	0	1	登北山,薄言出东郭，纵步陟北岭。油云冒崟崿，寒松杂修挺。林翳景若暝，溪回路犹引。崇基拟素志，澄渊鉴清影。遵险既易常，临深亦逾谨。朋游并登眺，妙趣心独领。寄想烟霞滨，超然欲归隐。
0	1	0	0	1	0	0	1	0	0	0	0	次东卿韵挽北村秋官五首 其一,昔我师事公，公以我为友。长安车马地，相从十年久。如何永潜翳，冥卧西山亩。敢谓涕无从，离离满衣袖。
1	1	0	0	0	0	0	0	0	0	0	1	和吴允兆秋草诗十二首 其十,岁岁他乡滞客星，秋深野蔓匝虚庭。悲风卷箨征衣薄，寒雨鸣条旅梦醒。秀色正宜迷晓蝶，枯茎何意化流萤。物华代谢光阴速，帘外蛩声不忍听。
0	1	0	0	0	0	0	0	0	0	0	1	拟古,别君出郭门，回首万里遥。征马复驰驱，山高路岧峣。水流下溟海，月出上青霄。月光照海波，我行魂独消。天寒关塞远，日落村墟晚。悠悠音信断，鸿雁自悽惋。中心抱贞素，匪石不可转。昊天信明旦，胡能事游衍。
1	0	0	0	0	0	0	0	0	0	0	1	詶坊州王司马与阎正字对雪见赠,游子东南来，自宛适京国。飘然无心云，倏忽复西北。访戴昔未偶，寻嵇此相得。愁颜发新欢，终宴叙前识。阎公汉庭旧，沈郁富才力。价重铜龙楼，声高重门侧。宁期此相遇，华馆陪游息。积雪明远峰，寒城锁春色。主人苍生望，假我青云翼。风水如见资，投竿佐皇极。
0	0	1	0	0	0	0	0	0	0	0	1	偶得寒疾一汗而愈寄伯瞻,此身本与两仪齐，造化谁云是小儿。必有事焉元自欠，罔之生也竟何为。华陀自古真难遇，邹浩从今不用悲。却恐故人疏太甚，枯梅无复长新枝。
1	0	0	0	0	0	0	0	0	0	0	1	游景德寺贻黄文中,此地登临惯，伤心万里思。江云愁北望，越树指南陲。古寺开元迹，长廊景德碑。每因黄叔度，日暮醉归迟。
1	0	0	0	0	0	0	0	0	0	0	1	三月三日临江官署褉饮二首 其一,临江官阁启江濆，上已衔杯对夕曛。才子风流吟丽日，使君高兴入青云。沿流疑泛桃花下，满署争传蕙草熏。舞柘偶然来捧剑，披茅无处不湔裙。诸公洛下随王宰，千载兰亭想右军。独惜暮春游子泪，每从佳节倍纷纷。
0	0	0	0	0	1	0	0	0	0	0	1	七夕查莲坡招同英司马梦堂吴东壁陈对沤集南埼草堂以荷净纳凉时分韵得荷字,羁怀不可释，惮暑期烟萝。嘉招惬心素，南郭寻行窝。修梁百步馀，沽水通小波。丝杨尽踠地，弥望菱与荷。客来冷香中，遥吹销烦痾。林蝉无辍响，秋思亦已多。坐中半故乡，佳节感蹉跎。颓阳飞鸟外，新月层城阿。情话尊未竭，归轩指斜河。
0	0	0	0	0	0	1	0	0	0	0	1	立秋夜溪闻笛有怀程孺文,相思意不尽，迢递且登楼。玉笛梅花夜，银床梧叶秋。开帘片月上，傍水一萤流。今日萧条色，怜君万里游。
1	1	0	0	0	0	0	0	0	0	0	1	灵宝县西侧津①,碧溪潋潋流残阳，晴沙两两眠鸳鸯。柳花无赖苦多暇，蛱蝶有情长自忙。千里宦游成底事，每年风景是他乡。高歌一曲垂鞭去，尽日无人识楚狂。
0	0	0	0	0	1	0	0	0	0	0	1	孟君别后相续寄书作此酬之,多病怯烦暑，短才忧近职。跂足北窗风，遥怀浩无极。故人易成别，诗句空相忆。尺素寄天涯，淦江秋水色。
0	0	0	0	1	1	0	0	0	1	0	1	桂阳西州晚泊古桥村住（一作主）人,洛阳别离久，江上心可得。惆怅增暮情，潇湘复秋色。故山隔何处，落日羡归翼。沧海空自流，白鸥不相识。悲蛬满荆渚，辍棹徒沾臆。行客念寒衣，主人愁夜织。帝乡片云去，遥寄千里忆。南路随天长，征帆杳无极。
1	0	0	0	0	0	0	0	0	0	0	1	客窗晓坐兼怀包横山,晓窗愁独坐，寒气逼轻衫。人静花初落，烟深竹半芟。乡心云外鸟，客梦雨中帆。知己东山卧，凭谁寄一函。
0	1	0	0	0	0	0	0	0	0	0	1	游白鹤山,草树烟云满眼秋，长河横岭共悠悠。觅归未得登临怯，与世相违俯仰愁。万里音书无过雁，百年心事倚危楼。西风早晚催征驭，却向青衣江上游。
0	0	0	0	0	1	0	0	1	0	0	1	其二,羡君乐事故园新，问字谈经大有人。此日众中推折角，他年殿上侍重茵。疗饥字少怜予陋，劝学言温鉴尔真。自忖未材终放弃，江潭瓠落寄吟身。
1	0	0	0	0	0	0	0	0	0	0	1	其三,依依远归棹，几日过湘沅。爆竹隔山驿，门符临岸村。慈亲念游子，儿女话乡园。八口分三处，此情谁共论。
0	1	0	0	0	0	0	0	0	0	0	1	秋夜行,八月九月啼寒螀，十月北风天雨霜。客游无聊思故乡，乡书不来空断肠。鸿飞何为满夕阳，举头揽取明月光。置我堂上方天床，满酌玉杯碧淋浪。唤取姮娥来共尝，人间欢乐寿命长，不须辛苦老桂傍。
0	0	0	0	1	0	0	0	0	0	0	1	春深闲居,长日惬幽栖，轩窗面小溪。云开徐自敛，鸟歇又重啼。爱水频垂钓，看花偶一题。坐怜春已暮，望里绿阴齐。
1	1	0	0	1	0	0	1	0	0	0	1	德州中秋同姑苏徐觉予西湖张克壮对月,酒伴他乡亦未稀，开樽得月共相依。程途过半方知远，秋色平分倍觉辉。醉里顿忘身是客，醒来惟有露沾衣。独嫌夜静南枝鹊，不逐游人向北飞。
0	1	0	0	0	0	0	0	0	0	0	1	秋兴，四叠前韵,橙子初肥橘满林，武昌杨柳独森森。蓬蒿遍地横征骨，风雨漫天接晓阴。龙虎预知天子气，莼鲈忽起故园心。寒衣未到寒先到，凄绝城头一夜砧。
0	1	1	1	0	0	0	0	0	0	0	1	关山月,刁斗夜偏惊，关山月正晴。那堪元塞影，遥共故园明。泠浸剸犀剑，光翻翼虎营。愁闻笳吹起，并是断肠声。
1	0	0	0	0	0	0	0	0	0	0	1	晦日同苗员外游曲江,晦日同携手，临流一望春。可怜杨柳陌，愁杀故乡人。
0	0	0	0	0	1	0	0	0	1	0	0	春日江村 其一,时候花先觉，阴晴鸟自知。登山嫌避客，得句乐呼儿。蔓草披香径，垂杨覆浅漪。美人期未至，江月几盈亏。
1	1	0	0	0	0	0	0	0	0	0	1	姑苏旅舍夜雨,他乡今夕雨，漂泊暂停桡。不滴无愁地，偏闻少睡宵。风传街柝冷，云湿寺钟遥。多谢残灯火，留人乌鹊桥。
0	0	1	1	0	0	0	0	0	0	0	1	和虞仲逸初夏怀黄岩村居,几曲江村雨外明，钓矶渔屋入新晴。参天乔木浅深绿，盖水圆荷先后生。归梦每烦春鸟唤，故林可忍晓猿惊。功成共祖东门道，不负溪山旧主盟。
1	1	0	0	0	0	1	0	0	0	0	1	寄晁以道,江东野老羹莼丝，弗羡肉山酒为池。啖我故人吏未归，脚靴手板方苦饥。岂无盘飧置璧圭，我乏是物君非宜。近闻示病作居士，不似齐州称主司。岁恶无乃馋所为，自是不当食肉糜。书来中有七字诗，问讯劳苦开人眉。墨丸不减官隃麋，著书寂寞来孔时。我曹老矣善自持，莫拟狂瘦胜痴肥。他乡异县久别离，明月千里长相思。
0	1	0	0	1	0	0	1	0	0	1	1	其二,野寺邻荒驿，孤坟出短垣。老怀难割爱，旧鬼亦烦冤。岁晚乡心迫，天高泪眼昏。哀歌不成调，为尔一招魂。
0	1	0	0	0	0	0	0	0	0	0	1	清风阁晚景,晚际閒将景物看，郡人休笑苦凭阑。远山露色知晨霁，素月笼光报夜寒。野烧顺风穿绝顶，渔舟随浪转长滩。故乡回首七百里，归去不辞行路难。
0	0	0	0	0	1	1	1	0	0	0	1	题招隐寺,隐士遗尘在，高僧精舍开。地形临渚断，江势触山回。楚野花多思，南禽声例哀。殷勤最高顶，闲即望乡来。
0	0	0	0	0	0	0	0	1	0	0	1	舟过会稽山下因系舟游近村迨暮乃归,六十齿发衰，岁月如逝波。秦王酒瓮边，知复几经过。欣然舍画楫，仄步扪青萝。一径入幽谷，四面闻樵歌。白云忽破碎，翠木相荡摩。潋潋春塘满，柳阴戏双鹅。浮生百忧中，此乐顾岂多。日暮吾其归，已恐烂斧柯。
0	1	0	0	0	0	0	0	0	0	0	1	其二,渺渺空江上，孤城起暮烟。艰难逢此日，烽火又经年。兴逐秋风起，愁随夜月悬。故乡千里隔，回首正凄然。
0	0	1	0	0	0	0	1	0	0	0	0	移居小白村 其一,野居无事洛之干，一杖逍遥任考槃。青玉映筐挑马齿，紫云摇壁斗鸡冠。客登秋阁生毛羽，山向诗人露肺肝。林静月明高唤酒，又听渔唱过前滩。
1	0	0	0	0	0	1	0	0	0	0	0	浣溪纱 题约真蕉窗忆昔图,欲展卷心不自持。一回枨触一相思。夜来风雨尔应知。再世重逢空有愿，此恩待报更无期。小窗独坐忆年时。
1	1	0	0	0	0	0	1	0	0	0	1	写怀十首录寄诸兄弟 其五,伯氏行年五十强，年年旅食客他乡。别来十载知无恙，姜被何时共客床。
0	0	0	0	1	1	0	0	0	0	0	1	和荅董用之,将军死战血染衣，空山白骨鬼夜啼。洗兵政要及时雨，天祸未悔无云霓。卧龙不起主张汉，猎犬待烹侥倖齐。就中儒冠身多误，如坐矮屋头常低。敢将龙钟哀造物，但幸老大能扶犁。咄哉董生三寸舌，善谑不思为虐兮。人间回首忧患始，去之不速将噬脐。
0	1	0	0	0	0	0	0	0	0	0	1	读吴梅村集,六朝金粉擅风流，射策东堂片玉收。事去不无江总恨，宦成薄有杜陵愁。凄凉法曲秦淮夜，慷慨悲歌易水秋。宝玦飘零红袖泣，几多哀艳为君留。
0	1	0	0	0	0	0	0	0	1	0	0	游禅寂寺访隐居,官閒仍暇日，乘兴共寻芳。久雨山蹊润，新晴花气香。春偏藏古寺，水渐满閒塘。忽有隐居者，留人看海棠。
0	0	0	0	0	1	1	0	0	0	0	0	客中春望有怀永平毛教谕弘济西安何大使维翰,青山长不改，白发日偏多。客思迷芳草，年华逐逝波。旧交成契阔，往事亦蹉跎。西北关山远，相思奈若何。
1	0	0	0	0	0	0	0	0	0	0	1	用侄炜之山行韵,惜花急晨游，起坐旦未达。骑马去踏花，朝雨马蹄滑。落花委尘泥，花香在罗袜。猗兰觅馀春，牡丹迟未发。游子何时归，使我幽愤豁。目断回雁书，遥遥楚天阔。
1	1	0	0	0	0	0	1	0	0	0	1	其五,居似鹪鹩巢一枝，意如倦翼怯高飞。尚怜身是他乡客，梦绕松楸赋式微。
0	0	0	0	0	0	1	0	0	0	0	1	怀高图南,刘叉一狂士，尚得韩愈知。君才百刘叉，知者果其谁。三随计吏贡，蹑履游京师。文章善变化，不以一律持。碧海涵万类，青天行四时。去年高唐别，河柳摇风枝。今年清明饮，高花见辛夷。兹来又几日，军檄忽四驰。尺书无处寄，相见果何期。白日斗龙蛇，黄尘笳鼓悲。春风独无忧，吹花发江湄。一杯送归雁，万里寄相思。
0	0	0	0	0	0	1	1	0	0	0	0	采莲曲送越中吴本中,越江芙蓉开若云，越中儿女红襦新。年年采莲江浦口，扁舟遥唱江南春。凝情倚棹送行客，折得芙蓉赠行色。南风吹作满袖香，令人别后长相忆。君心如花不污泥，亭亭洁立当清漪。花容不逐秋风老，知君交态无荣衰。人生百年几回别，莫惜芳菲为君折。芙蓉落尽秋江空，千里相思共明月。
1	0	0	0	0	0	0	0	0	0	0	1	其三 冈凤翔云,冈头晴翠拂云开，幻作丹山鸑鷟胎。五色宛从天上降，一灵真向薮中来。盛时川岳皆为瑞，奕代文章可比才。应是思乡还感旧，可能重上凤凰台。
1	0	0	0	0	0	0	0	0	0	0	1	自抚至袁连日雨霰风雪一首,穷腊天地闭，云气匝野垂。何况袁抚间，积潦盈路歧。寸晷拔寸步，一堠费一时。忽跌落深淖，有似鸟著?。寒日已西匿，游子方南驰。孤店渺烟际，僮马饥以羸。霏霏雪没骭，憯憯风裂肌。古人贵遗体，不肯临深危。儿行风雪中，慈母安得知。终当投绂去，重补南陔诗。
1	1	0	0	0	0	0	0	0	0	0	1	武林寓楼与德尹夜话,迎面蛛丝落几番，每从远信报平安。各惊颜状他乡换，一落江湖戢影难。犵鸟蛮花天万里，朔云边雪路千盘。六年踪迹连床话，大似羌村梦夜阑。
1	1	0	0	1	1	0	0	0	0	0	1	读杜工部集,平生忠义不忘君，末路升沈付九原。千古神交真未泯，一时人事可重论。摩挲醉眼朝廷在，消息他乡弟妹存。独阅遗编堪堕泪，秋窗灯火雨昏昏。
1	1	0	0	0	0	0	0	0	0	0	1	其二,一上离亭几度愁，十年尘梦叹沈浮。悠悠月笛山城夕，漠漠寒云江树秋。作客南来俱万里，送君北去独孤舟。他乡正有思归兴，况复征旌出石头。
1	1	1	1	0	0	0	0	0	0	0	1	其八,不尽吟诗趣，徘徊欲二更。乱星浮酒瓮，孤月煮茶铛。此夜朋徒兴，他乡兄弟情。平生仗忠信，抚事不须惊。
1	0	0	0	0	0	0	0	0	0	0	1	望外信久不至,人去天涯远，鱼缄竟渺茫。春闺添怅望，旅舍谅安康。岂是音书少，知因道路长。遥思游子意，魂梦早还乡。
1	1	0	0	0	0	0	0	0	1	0	1	怀刘贡士孟恂,学馆相逢意有馀，青灯绿酒夜窗虚。眼看世事宜高枕，身在他乡念远书。落日暝归投树鸟，清潭时见避钩鱼。秋山若有苏樵地，拟结茅堂傍隐居。
0	1	0	0	0	0	0	0	0	0	0	1	莎鸡,悲思亦何苦，繁声咽未休。家庭残月曙，衰草故园秋。物化终归尽，年华迅若流。要当期子夜，相与和商讴。
0	0	0	0	0	0	1	0	0	0	0	1	苏武城,夜听胡笳鬓尽丝，暗看南雁忆归期。黄沙白草空明月，忍读河梁送别诗。
1	1	0	0	0	0	1	0	0	1	0	0	闺怨,一自刘郎出剡溪，箫声长伴乳鸦啼。魂销秋水玉蝉翼，泪湿春风金袅蹄。别恨不禁杨柳外，相思只在杏花西。珠帘夜夜空明月，愁杀落红香满泥。
0	1	0	0	0	0	0	1	0	0	0	1	金州怀古,碧沙红树路茫茫，偶为传宣到异乡。方外求仙惭汉武，海东驱石陋秦王。连岩翡翠凝烟湿，绕郭玻璃漾日光。万里不知身是客，寸心常在五云傍。
1	1	0	0	0	0	0	0	0	0	0	1	其五,一种学事业，亦来登选场。祇缘口义错，落第在他乡。
0	0	1	1	0	0	0	0	0	0	0	0	游云盖寺,名山寺多占，此寺山尤名。妙云镇弥覆，层层结缦缨。日光昼微开，灿射黄金城。木老枝叶简，水长音韵清。五峰如绀莲，中有楼殿横。是必龙华宫，禅禅悟无生。一灯破群暗，众灯迭相明。纷空素葩坠，悲晚孤猿惊。予方困邅途，寓宿骨已轻。愿言永栖此，读尽宝藏经。顾盼适所适，了绝物外营。马秣仆亦饭，奈何催北征。
0	0	0	0	1	0	0	0	0	0	0	1	寄青崿兄,我从故园来，兄自帝乡去。停棹淮水阴，欢晤一何遽。望望忽超远，脉脉不得语。入室茵帷尘，言笑竟谁与。况乃北堂悲，惨惨伤荼茹。鸡骨空支床，挥涕催百虑。伊馀嗟留滞，执戟惭非据。每忆连床夜，耿耿常至曙。四鸟元比翼，何由总飞翥。叹息先民言，三荆悦同处。
1	0	0	0	0	0	0	0	0	0	0	1	汉口,汉口清秋夜，云霞寒亦稀。新潮随月满，落叶带萤飞。白首难孤往，青山欲早归。凭谁报慈母，游子有寒衣。
0	1	0	0	0	0	0	1	0	0	0	0	竹,原过初传简，张骞已拜侯。一丛枝更密，千亩节还修。乐向玄池奏，音从嶰谷求。离离芳实好，只许凤凰游。
0	1	0	0	0	0	0	0	0	1	0	0	三闾大夫,三闾一去湘山老，烟水悠悠痛古今。青史已书殷鉴在，词人劳咏楚江深。竹移低影潜贞节，月入中流洗恨心。再引离骚见微旨，肯教渔父会升沈。
1	0	0	0	0	0	0	0	0	0	0	1	题信相寺黄筌画花竹,生成造化夺工夫，尽入黄家几画图。可惜春来误游子，攀花不落有还无。
0	0	0	0	0	0	0	0	0	1	0	1	其三,会合惜日短，别离愁夜长。人老爱吾庐，客归悲故乡。
1	0	0	1	0	0	0	0	0	0	0	1	虎丘寺看妓人走马,骏马龙驹种，佳人燕子身。驰驱下夕坂，险绝太惊人。血是蹄间汗，香为鬓里尘。解鞍慵不语，游子替伤神。
1	1	0	0	0	0	1	0	0	0	0	1	赠熊士登,平生本多思，况复老逢春。今日梅花下，他乡值故人。
0	0	0	0	1	0	0	0	0	0	0	1	哭从子一鸣茂才,竹林无小阮，老泪独潸然。贫与生相守，愁从死暂捐。肆多赊酒券，囊少卖文钱。哭逝人皆有，啼饥更可怜。
0	0	0	0	0	1	1	0	0	0	0	0	寄施以端,桃花点点山中雨，杨柳青青水面丝。春色恼人牵别恨，锦笺乘兴写相思。小窗鹦鹉呼春梦，芳树提壶促醉期。惆怅百年今已半，花前时复玉樽随。
0	1	0	0	0	0	0	1	0	0	0	0	怀友,关西一羁旅，燕北苦孤吟。梦落沙楼月，魂消灞水心。思君无药力，念尔独情深。湖海孤舟夜，秋来风雨侵。
0	1	0	0	0	0	0	0	0	0	0	1	晓过高邮喜乡人迎饯,贺监南归酒正香，一斑才露鬓毛苍。最怜倾盖逢知己，曾敢扬眉过故乡。风约冻云开野色，月兼晴雪动湖光。旧时亲友多零落，长是教人忆断肠。
0	0	1	1	0	0	0	0	0	0	0	1	其二,故园微路绕江干，常记开时偪岁寒。万里临风惊老眼，却疑还是雾中看。
1	0	0	0	0	0	0	0	0	0	0	1	晚港,晚港桥边柳，枝枝压雪斜。兼风时有态，带月影全遮。古渡空流水，寒林乱点鸦。蹇驴吟对汝，愁杀故园花。
0	0	0	0	0	1	1	0	0	0	0	1	归舟寄戴经明太守京中,晨出燕市门，暮宿滹沱水。相思谁谓尔，一别成万里。苏季远辞秦，周南留太史。荣枯有是非，所嗟日月驶。弭棹重翘首，双阙徒纚纚。纚纚亦何为，行云邈难追。彼美都人士，粲粲扬春姿。黄金与白璧，结客甘如饴。失意一杯酒，邱山遂可移。君身大瓠种，岂为尘网羁。淮阳纵卧理，无乃积薪嗤。愿子自爱惜，去矣从此辞。
0	0	0	0	0	0	1	0	1	0	0	0	月夜怀素翁,南海沧波远，东山宿雾深。清秋连夜月，吾道百年心。勿药闻新报，无弦对古琴。相思不相见，青壁一千寻。
1	1	0	0	0	0	0	0	0	0	0	1	隘头山,杖策跻绝壁，徒步穿远林。木叶泫清露，晓气光沈沈。白云拥涧谷，浩若沧溟深。数峰出青翠，秀色倩人心。间关林中鸟，和音奏鸣琴。芬菲道傍花，芳香袭幽襟。适意岂不乐，但恐岁月侵。越此即他乡，矫首空长吟。
1	1	0	0	0	1	0	0	0	0	0	1	七月望日避地省坑存思庵留题时章林出白石可为水晶有旨差路县官同金玉提举差夫取凿又宿兵守之吏卒旁午指予为上户求鸡羊酒米油铁无以应其求且不堪其屡也来避于此予念自丁丑之乱至此凡三避矣僧旧屋更新怅然有感因赋之,去家无十里，过岭即他乡。避地身三到，伤时泪数行。高檐齐古树，新屋背斜阳。我欲相邻住，青山志未偿。
1	0	0	0	0	0	0	0	0	0	0	1	独坐偶吟（三首录二） 其一,不断乡心梦里牵，今朝真个赋归田。扬州骑鹤谈何易，张翰尝鲈福已全。清白依然还故我，艰难犹复说从前。旁观属望殷勤甚，似惜收场早十年。
0	1	0	0	0	0	0	0	0	0	0	1	霜降日承卢达章郑宗先卢启祥见过得尊字,十载归来隐故园，交游频得话寒暄。披襟漫尔情何极，往事凄其舌尚存。竹杖随缘丘壑胜，貂裘无那雪霜繁。明朝白社枌榆会，好向高台更一尊。
1	0	0	0	0	0	0	0	0	0	0	1	其六,迟迟游子舟，点点波心雨。沿流入回溪，坐当秋竹舞。
1	1	0	0	0	0	0	0	0	0	0	1	次赵莼湖饱看风雨楼韵,江山高处据胡床，豪气如虹贯野塘。且去已知元亮醉，兴来非是次公狂。满天风雨供吟眺，一幅潇湘不卷藏。听得鸡鸣还待旦，莼羹虽美在他乡。
1	0	0	0	0	0	0	0	0	0	0	1	后塍中街巷先君寄庐晚眺和鲤南四弟,暑雨不知处，山光澄夕凉。烟萝摇月碎，云树际天苍。灯火夏虫急，粳苗春酒香。频年送游子，闾巷莫相忘。
0	1	0	0	0	0	0	0	0	0	0	1	江行晚望,江花江草日萋萋，楚客情伤望欲迷。朔吹浪高荆渚北，乡心日落洞庭西。山荒独木哀猿叫，天暗平芜去鸟低。湘浦荪荃无限思，不堪丛竹鹧鸪啼。
1	0	0	0	0	0	0	0	0	0	0	1	游子,游子喜乡远，非吾忆归庐。谁知奔他山，自欲早旋车。朝赏暮已足，图归愿无馀。当期附鹏翼，未偶方踌躇。
0	1	0	0	0	0	0	1	0	0	0	0	初夏过田家,茅檐鸟雀喜，麦熟及初夏。村树交浓阴，田翁意间暇。举头见客至，欢笑起相迓。翁言日无事，兹乃灌园罢。豆棚簇紫花，离离瓜满架。老夫亦何希，对此足晨夜。来牟幸有秋，西成卜禾稼。官租得早输，邻里免惊讶。君从何处来，愿得就蜗舍。茗叶诚有余，春醪不劳借。粗野蒙见原，竟夕谈桑柘。
0	1	0	0	0	0	0	0	0	0	1	1	伤田家,低田水深愁没稻，高陇地乾多稗草。地势由来苦不平，农家辛苦何时了。低田车水出下塘，高陇翻江朝夕忙。秋来雨多禾耳黑，县吏索租催上仓。东家借米依程限，剜却心头医得眼。宁教借米倍还人，莫遣打门官吏瞋。
0	0	0	0	1	0	1	0	0	0	0	0	哭稚修博士,斗色俄看散楚墟，青袍犹忆上公车。十年风雪淹行卷，万死乾坤逐谤书。冠挂尚留神武恨，壁空谁问茂陵居。相思忍诵招魂曲，满目陈编涕泪馀。
0	0	0	0	0	0	0	1	0	0	0	1	其二,月色高林坐夜沉，此时何限故园心。山中古洞阴萝合，江上孤舟春水深。百战自知非旧学，三驱犹愧失前禽。归期久负云门伴，独向幽溪雪后寻。
0	0	1	1	0	0	0	0	0	0	0	0	鲍参军（戎言）,家世?部曲，少小长幽并。惯闻豪侠节，耻预市井名。边秋北马肥，戎帐入龙城。候骑速如飞，一军振且惊。揽弓引鸣铗，行行遂徂征。日落长风起，愁阴千里生。天时正怼怒，意气亦自盈。左驱鲜卑垒，右逐单于营。还师报天子，受爵过秦京。开宴列邸舍，交欢竞公卿。一旦收奇绩，千载扬英声。
0	0	0	0	0	0	0	0	1	0	0	1	其二,岁向愁中尽，无家又一年。庭闱兵气外，妻子战场边。介马驰空返，弯弓射不前。将军应踊跃，寇壁不曾坚。
1	0	0	0	0	0	0	0	0	0	0	1	潘生南归限韵 其一,秋云夹日雨??，游子将归辔重衔。别曲慢调新绿绮，征衣还著旧青衫。亭回通潞看题壁，家近前溪认落帆。若赋閒居肯相寄，雁鸿千里不须缄。
1	0	0	0	1	1	0	0	0	0	0	1	其三,累累城上星，河汉流清光。耿耿不能寐，寤言起彷徨。彷徨立中庭，辽辽夜未央。白云涂我衣，北风吹我裳。还坐顾四壁，兰灯一何明。缄书寄远道，涕泣下纵横。倦鸟无故林，游子无故乡。驱车出门去，徒侣相扶将。
1	0	0	0	0	0	0	0	0	0	0	1	过永丰题,落日洲渚明，水石鸣滩声。临眺一何乐，共此人境清。游子未忘情，亦复小诗成。东风波粼粼，为我吹酒醒。
0	0	0	0	0	0	0	1	0	1	0	0	游枫桥寺,吴王旧迹水烟移，几度孤舟此别离。今日来游故人尽，稻花风里乱蝉悲。
1	0	0	0	0	0	0	1	0	0	0	1	寄郑子载,风尘满天地，游子行未央。春华如昨日，亭皋忽零霜。陨箨随飞蓬，晨飙吹素商。莽莽层阴结，白曜暧无光。荟蔚乱蓁荆，项领瞻四方。朅来何所骋，浮云望故乡。大丙万里驱，规步徒凉凉。孔翠犹徘徊，朱凤已高翔。
0	0	0	0	0	1	0	0	0	1	0	0	寄李叔飞见振叔云叔飞尝见访不遇,难逢易别景如梭，恋恋思君可奈何。烦舍朱黄曲寻访，偶穿城市直经过。簪朋恨阻陪吟啸，文会知难听琢磨。何处恰如长对面，遇心无事便高歌。
1	0	0	0	0	0	0	0	0	0	0	1	九日同载园刺史瑕邱登高,名胜檀弓旧，登临戏马同。飞楼横木杪，寒菊艳霜丛。命酒风吹帽，思乡雁叫空。即看行东地，归骑莫匆匆。
0	0	0	0	0	1	1	0	0	0	0	0	寄周存诚,百花寺里曾相问，报道携琴正出游。惆怅不知何日会，蹉跎又是两星周。黄芦白雁官洲月，古木寒藤玉笥秋。两地相思千叠意，不堪吟倚夕阳楼。
1	1	0	0	0	0	0	0	0	0	0	1	寄诸弟,九年任奔走，一饱费经营。此日穷居意，他乡独往情。相忧只有病，所至但论兵。尚喜吾诸弟，形模远胜兄。
0	0	0	0	0	0	0	0	0	1	0	1	杨花,只道垂杨管别离，杨花一去不思归。浮踪浪迹无拘束，飞到蛛丝也不飞。
1	0	0	0	0	1	0	0	0	0	0	1	默坐,厌调鞍马佩金壶，默坐空窗气晏如。已觉胸襟忘得丧，那知花草就荣枯。弦何庸绝琴宁有，声未曾销尘本无。此语倘教游子听，料应诮我一何愚。
1	0	0	0	0	0	0	0	0	0	0	1	寄京中友人,寒风夜中起，游子朝作客。河流一尺冰，屋瓦三寸雪。人言今岁冷，连岁屡觉热。何事古江南，翻为今塞北。君把如与鞦，触手冷于铁。此时山中人，覆絮败毛褐。欲寄寄莫由，此意共谁说。
0	0	1	1	0	0	1	1	0	0	0	0	戊子新春日寄上谷诸旧游,故人底事久无书，塞徼天高雁影疏。寂历冰霜惊岁晚，芳菲风日又春初。几回常见百年内，千里相思一梦馀。却忆旧时诗社客，于今?倡复何如。
1	1	0	0	0	0	0	0	0	0	0	1	初春自玉山度岭,率土新王月，他乡有渭城。阶知蓂渐发，池梦草初生。去逐春宵雁，行听禁苑莺。鸡声催晓曙，立马更含情。
0	0	0	0	0	1	1	0	0	0	0	0	游查山分韵得日字,雪后天象清，维时月初吉。三老山中居，杖藜乘兴出。总讶神仙流，衣冠兼散逸。叩我东家门，造我读书室。主人重留连，开尊叙真率。倾写间别怀，气谊等胶漆。送别河梁上，怅然若有失。快行莫迟迟，猛虎嘷落日。
1	1	0	0	1	0	0	1	0	0	0	1	哭卫尚书,画戟重门楚水阴，天涯欲暮共伤心。南荆双戟痕犹在，北斗孤魂望已深。莲花幕下悲风起，细柳营边晓月临。有路茫茫向谁问，感君空有泪沾襟。
0	1	0	0	0	1	0	0	0	0	0	1	雁,八月悲风九月霜，蓼花红澹苇条黄。石头城下波摇影，星子湾西云间行。惊散渔家吹短笛，失群征戍锁残阳。故乡闻尔亦惆怅，何况扁舟非故乡。
0	1	0	0	0	0	1	0	0	0	0	0	郊居寄朝中知己,年来流水坏平田，客径穷愁自可怜。汀苇乱摇寒夜雨，沙鸥闲弄夕阳天。狂嫌浊酒难成醉，冷笑清诗不直钱。碧落故人知我否，几回相忆上渔船。
1	1	0	0	0	0	0	0	0	0	0	1	简致中温其,世情何怪白头新，岂料穷途复友仁。一室他乡春笑客，半年行路雨欺人。辋川诗说王摩诘，谷口名闻郑子真。想是书机似图画，云峰矗矗水粼粼。
1	0	0	0	0	0	0	0	0	0	0	1	分韵得也字赠林生瑛充贡,冰霜戒元律，游子发中野。筵几惜离群，罍尊企倾写。庭柯覆喧鸟，场藿维征马。锡贡拟璆琳，光辉孰云舍。又渊穆奥典，璧水观儒雅。攀鳞尔所之，附骥吾衰也。滔滔岁华晚，积雪晨飞洒。行矣慎毋淹，长怀问津者。
0	1	0	0	0	0	0	0	0	0	0	1	陇头水二首 其一,奋衿结束事从行，只为边功轻故乡。行到陇头听陇水，一声呜咽一回肠。
0	0	1	1	0	0	0	0	0	0	0	1	其四,岁暮忽不惬，曰归思更沉。遥知向阳萼，犹抱耐冬心。日暖飘寒蝶，霜高惊暮禽。好寻望乡处，健步一登临。
0	1	0	0	0	0	0	1	0	0	0	1	赴元老刘园之集呈十二朝请十五推官二叔父兼呈元老邦式诸公,故乡等作异乡愁，常笑吾生不自谋。百日狂风春草草，十年归梦客悠悠。倦游情话陪诸父，老罢亲锄学故侯。得坎乘流两皆可，名亭应不用三休。
0	1	0	0	0	0	0	0	0	0	1	0	采莲曲,家近城西绿水塘，荷花开落几悲伤。采莲遥寄阿郎去，妾抱苦心终为郎。
0	0	0	0	0	0	0	1	0	0	0	1	香山寺流憩亭小酌逢张郑应季四文学邀宿华严洞余与诸子素昧平生酒酣兴发策蹇十里从之诘朝复抵碧云泉上,十里华严寺，重游不厌频。携尊三市客，击筑五陵人。野筱长封雪，池莲不受尘。故园沧海上，飞梦绕垂纶。
1	0	0	0	0	0	0	0	0	0	0	1	来鹤楼次周北野韵,江上楼成记鹤来，鹤飞江外几徘徊。仙人不作临皋梦，游子新从洛下回。天末远风传嘹亮，竹间斜月见毰毸。何时重续城南会，高咏南飞送一杯。
0	1	0	0	0	0	0	0	0	0	0	1	其二,举目无非执热场，特来此处就清凉。买山未结高人侣，对景翻生久客伤。采采芙蕖难涉水，青青荷芰可缝裳。烟霞有约空相待，矫首南天忆故乡。
0	0	0	0	0	0	1	0	0	0	0	1	作家信毕寄怀徐姊一律,南鸿好为报平安，三载相思欲见难。柳絮篇章才渐减，槐阴车马梦将阑。可怜驽马恋栈豆，不抵鲇鱼上竹竿。早晚抽簪向林下，同修净业老蒲团。
0	1	0	0	0	0	0	0	0	0	0	1	其三 咏史六首,千秋铜雀台，肠断西陵妓。谁念故园空，豆蔻含胎死。清漳自东流，粉黛愁难洗。分得馀香归，骄杀邯郸子。
0	1	0	0	0	1	0	0	0	0	0	1	再由赤埭有怀曹梦得（庚午正月晦日赋）,江上颠风倒客樯，江豚舞浪卷浑黄。故人漂泊知何处，何日平安到故乡。野色苍茫春尚浅，梦魂惝恍夜仍长。可无百斛兵厨酝，此段离忧未易忘。
0	0	0	0	0	1	0	0	0	0	0	1	乙卯除夕,若为荒远极边陲，钲鼓喧喧感岁时。刻凤画花儿女喜，胶牙蓝尾故乡思。同生骨肉今存几，此后勋名已可知。无那更添商陆火，灰心霜鬓忆前诗。
1	0	0	0	0	0	1	1	0	0	0	1	其二,瘦石寒花几度秋，十峰轩畔客淹留。鏖诗屡逐中原鹿，入世难驯大海鸥。杨柳关河游子泪，芙蓉旌旆美人愁。枫青月黑相思夕，此境空劳梦里求。
0	0	1	0	0	1	0	0	0	0	1	0	谭都督祠,铁骑凭陵压北门，将军拥卒战平原。秋风孤戍边声急，落日重围杀气昏。帐下健儿争效死，阵前强敌暗消魂。至今溪水含馀怒，夜半填然万鼓喧。
0	1	0	0	1	0	0	0	0	1	0	1	哭张员外继（公及夫人相次没于洪州）,恸哭钟陵下，东流与别离。二星来不返，双剑没相随。独继先贤传，谁刊有道碑。故园荒岘曲，旅榇寄天涯。白简曾连拜，沧洲每共思。抚孤怜齿稚，叹逝顾身衰。泉壤成终古，云山若在时。秋风邻笛发，寒日寝门悲。世难愁归路，家贫缓葬期。旧宾伤未散，夕临咽常迟。自此辞张邵，何由见戴逵。独闻山吏部，流涕访孤儿。
1	0	0	0	0	0	0	0	0	0	0	1	四月十日出郊,约束南风彻晓忙，收云捲雨一川凉。涨江混混无声绿，熟麦骚骚有意黄。吏卒远时閒信马，田园佳处忽思乡。邻翁万里应相念，春晚不归同插秧。
0	0	0	0	0	1	0	0	0	0	0	1	其十 从祀乡贤,小子元吾党，前贤亦故乡。春秋存俎豆，日月望宫墙。血食堪千载，精灵自一堂。唯应杨伯起，秦晋郁相望。
0	1	0	0	0	0	0	0	0	0	0	1	春日旅馆偶成,陌上原头杨柳纤，东风消息在江南。故园门径曾栽五，明日时光更起三。春盛杜鹃空自怨，枝深鹦鹉许谁谈。昼长公馆清如水，坐听鸣琴久欲酣。
0	0	1	1	0	0	0	0	0	0	0	0	首夏村居杂兴二首 其一,穿径幽篁破嫩苔，绕池涨绿泼新醅。黧黄梢蝶惊还起，翠碧窥鱼去复来。
1	0	1	0	0	0	0	0	0	0	0	0	惶恐滩忆文丞相诗句,战马横奔宝刀折，边军夜醉关山月。厚禄徒资卖国人，伤心耻向滩头说。
0	0	0	0	0	1	0	0	1	0	0	0	北上过扬州寄别阮亭司理,三秋索莫感违群，乍喜相逢便惜分。仙吏情深东道主，故人心负北山文。马嘶别恨随春草，雁带离声入暮云。无限?沟千万柳，长条折尽为夫君。
0	1	0	0	0	0	0	0	0	0	0	1	咏子规,千年冤魄化为禽，永逐悲风叫远林。愁血滴花春艳死，月明飘浪冷光沈。凝成紫塞风前泪，惊破红楼梦里心。肠断楚词归不得，剑门迢遰蜀江深。
1	0	0	0	0	0	0	0	0	0	0	1	归舟遇大风雨,客里才三日，归来仅一程。片云天外立，短棹雨中行。小却黄昏路，犹须半夜晴。春光又零落，游子不胜情。
1	1	0	0	0	1	0	0	0	0	0	1	冬尽,一年惟腊在，忽忽又将央。雪重庭枝折，风轻径蕊香。感时空有恨，留岁竟无方。老矣当樽客，他乡作故乡。
0	0	1	1	0	0	0	0	0	0	0	0	登灵峰望五老灵芝诸峰,春阳已西颓，游者殊未倦。复谷窅以深，群峰闯然见。参差各离立，戌削尽成片。夐峰忽中空，直罅裂如线。淩厉出林表，蟠径将升甗。三休始及上，九折石犹旋。当门飞冷泉，入腹抗高殿。虚牝喧声聚，阴森和候变。奇观意已惊，灵迹情弥眷。颇知吾去后，定复来期羡。
1	0	0	0	0	0	0	0	0	1	0	1	次临江布政分司题壁韵 其一,春蚕唧唧枕边闻，衾冷还凭宿火薰。可奈思乡眠不稳，坐消残烛夜初分。
0	1	0	0	0	0	1	0	0	0	0	0	和徐榷院唐佐见寄七首 其一,苒苒岁月晚，悠悠美人思。皎皎在天月，娟娟落水涯。相思何所寄，日莫折琼枝。哀鸿翅翎短，苦为稻粱縻。愿言化为云，长与龙相随。
1	1	0	0	0	0	0	0	0	0	0	1	其二,明发怀二人，游子隔乡县。团圞诸弟姊，昨夜梦中见。似为念远人，凄怆杂欢宴。离魂入杳渺，微茫不可辨。白云千里飞，舒卷如匹练。岁月高堂增，尘土一身贱。飒飒空庭风，打窗起积霰。
0	0	0	0	0	0	0	1	0	1	0	1	和丁端叔书怀韵二首 其一,养花藏日半笼晴，尚有娇红照眼明。却恨中年怕离别，好诗撩动故乡情。
1	1	0	0	0	0	0	1	0	0	0	1	将渡江泊仪真即事有感,海色将秋远，潮声挟雨振。地严催鼓角，帆迥入星辰。薄禄偏为客，他乡易畏人。宁知一水外，日夜有垂纶。
1	1	0	0	0	0	0	0	0	0	0	1	施有一席上听歌作立夏前一日也 其一,洒遍江河泪万行，那堪春尽尚他乡。鹍弦雁柱多悽恻，不待闻歌已断肠。
0	0	0	0	0	0	0	1	0	0	0	1	皂林驿（附考属桐乡县）,朝发白水村，夕次皂林驿。水腥无饮马，林墨有归翮。昔时兵交地，白骨如山积。万灶今已夷，风亭焕新饰。居人尚星散，父老悲故迹。团团关山月，夜逐南征客。
0	0	0	0	0	0	0	1	0	1	0	0	游太虚山人别业,寻幽讵敢踏芳园，踯躅苍苔认屐痕。满地烟霞不近市，数行花柳自成村。遥知暮雨人酣酒，况是春风客到门。相见何须话离别，新诗争听对清尊。
0	0	0	0	1	1	0	0	0	0	0	1	哭王黄鹤（乙丑九月初十日卒于秋官狱）,人物三珠树，才华五凤楼。世称唐北苑，我谓汉南州。大梦麒麟化，惊魂狴犴愁。平生衰老泪，端为故人流。
1	0	0	0	0	0	0	0	0	0	0	1	其三,晚色向人静，云房荫清樾。岂无人境喧，虑澹尘事绝。长廊僧语响，落叶台径灭。寒泉生夜风，高天迥秋月。居人意弥惬，游子忘明发。缅想区中缘，千古同一辙。
1	1	0	0	0	1	0	0	0	0	0	1	寄章复州,春来未得复州书，流落他乡我独居。今日离群天际雁，昔年同队水中鱼。遥知卖剑方成俗，想得追锋便赐车。拟约琵琶亭下月，伴君一醉复何如。
0	1	0	0	0	0	0	1	0	0	0	0	春闺辞二首 其一,卷帘迟日暖，睡起思沈沈。辽海音尘远，春风旅馆深。疏篁留鸟语，曲砌转花阴。寄语长征客，流年不易禁。
1	0	0	0	0	0	0	0	0	0	0	1	登太行思亲,马足车尘不暂閒，一年两度太行山。庭闱缥缈孤云下，游子思亲几日还。
1	0	0	0	0	1	0	0	0	0	0	1	其七,回风吹转蓬，倏忽行万里。游子怀山川，驱车暮不止。荒郊四无人，日入断行旅。熊罴向我啼，僮仆为我侣。南望见故乡，失路空徙倚。眷彼平生亲，气结不能语。
0	1	0	0	1	0	0	0	0	1	0	0	游西源于白云峰下烟霏雾霭间逢一女子缟裙翠袂玉雪可念同游十有二人遂共酌酒于大石屏季直弟有诗因用其韵,相携摄履响层峦，翠蔓苍萝著处攀。身在天台秋色里，路经巫峡暮云间。欲飞还住一仙子，似淡如浓双远山。笑尽一樽无处觅，断肠雾鬓与风鬟。
1	1	0	0	1	0	0	0	0	0	1	1	孤竹吟,我行踰万里，徬徨思故乡。黄鹄虽失所，不从燕雀翔。驾言登孤竹，东北望边疆。惊沙如白雪，杀气为严霜。游子一何微，落叶同飘飏。独智世不容，接舆久徉狂。神龙为蟭螟，白刃莫能伤。大义劫天下，汤武诚不祥。夷齐忧无臣，叩马空忼慷。白日何昭昭，浮云复茫茫。吁嗟命之衰，挥涕归首阳。
1	1	0	0	0	1	0	0	0	0	0	0	金谷怀古（末二句缺）。（一作杜牧诗）,凄凉遗迹洛川东，浮世荣枯万古同。桃李香销金谷在，绮罗魂断玉楼空。往年人事伤心外，今日风光属梦中。□□□□□□□，□□□□□□□。
0	0	0	0	0	0	0	1	0	1	0	1	城北一带田家,鹰鹜呼长云，鱼龙逼颓岸。江流阅万里，波势来天半。山根鬼工凿，千古石淩乱。何代锄为田，扶犁满南涧。杉皮小屋子，四壁垂萝蔓。朝耕课妻子，夜饮逢亲串。骨肉聚乡井，亦可忘贫贱。生死南山坡，安知离别幻。
0	0	1	1	0	0	0	0	0	0	0	0	台城怀古二首 其一,覆舟山畔古台城，故垒参差触目惊。蔓草萦烟野萧瑟，寒禽将子水纵横。紫云黄鹄符终验，白马青丝谶又成。千载华林宫馆路，清明时节野棠生。
0	0	0	0	0	0	0	0	1	0	0	1	其二 归田园三首,高人谢名利，良马罢羁鞅。归耕吾岂羞，贪得而妄想。今年秋又熟，欢呼负禾往。商量大作社，连村集少长。但忧村酒少，不充侬量广。醉即拍手歌，东西卧林莽。
0	1	1	0	0	0	0	0	0	0	0	1	和谢安国韵,虎豹嗔人上九关，不妨拄笏看云山。家声元是封胡后，人物还如晋宋间。解组闻公真有意，折腰顾我亦何颜。故园无地开三径，敢说归耕是等閒。
0	1	0	0	0	0	0	1	0	0	0	0	夜泊闻雁,独夜沙头泊，依人雁几行。悤悤玉关至，随我度衡阳。汝到衡阳落，关山我更长。凄然对江水，霜月不胜凉。
0	1	0	0	0	0	0	0	0	0	0	1	怀古,世事悠悠一转头，断云荒草古今愁。青山北去黄河隔，白日西飞东水流。秦有金牛开剑阁，楚无熊虎割鸿沟。多情萧寺峰前月，几夜蛩声影半楼。
0	1	0	0	0	0	1	0	0	0	0	1	荷花,方塘收雨脚，落日半遥岑。芙蕖净娟娟，丽服抚翠衾。无言意自远，欲渡秋水深。缅怀平生人，对此讵可寻。弄芳惜晼晚，酒至谁与斟。天涯有归云，聊寄相思心。心开获清赏，芙蕖一何绮。美人艳新妆，敛袂照秋水。端如荡子妻，顾自良家子。黄金选燕赵，摇落对江沚。薄暮风雨来，独立泪如洗。望君君讵知，倾宫定谁似。
0	0	0	0	0	0	1	1	0	0	0	0	依韵和蠡泽王去微秀才见寄,咫尺风骚客，难谐面继酬。相思对烟雨，一雁下汀洲。花影谁家坞，笛声何处楼？支筇朗吟罢，搔首独迟留。
1	0	0	0	1	0	0	0	0	0	0	1	夜起,眼前有著尽天亲，为子无时已缺伦。丰祭岂能胜薄养，寸心那得报三春。当年陟屺嗟游子，此日题书署老人。屈指此身多歉事，每怀明发涕沾巾。
0	1	0	0	0	0	0	0	0	0	0	1	正月十六日园中偶赋,又向柴荆过上元，豪华前事不须论。偶逢花发闲持酒，不得人扶懒出门。薄技号山曾献玉，荣途染指亦尝鼋。年来洗尽东陵梦，瓜垄萧萧老故园。
1	1	0	0	0	1	0	0	0	0	0	1	离思行 其一,飞蓬无根株，飘飖随风起。游子辞家乡，流落在万里。当歌有苦调，对酒无欣喜。闭门愁绪集，出门多荆杞。徬徨安所之，断肠分流水。水流何潺湲，远游几时还。
0	0	1	0	0	0	0	0	0	0	0	1	城南庵,故乡归思白云边，瓶钵东来想浩然。桑下久无三宿恋，室中今许一灯传。梦惊城郭风尘窟，兴寄湖山雪月船。老矣重游恐难得，平生四海与弥天。
0	0	0	0	0	0	1	0	0	0	0	1	寄沈宗远,挂席曾逢江上舟，别来弹指又经秋。閒从何处争棋局，醉共谁人较酒筹。金鲫鱼池芳草合，女萝花树小庭幽。客中无限相思意，坐对寒灯独自愁。
0	0	0	0	0	0	0	1	0	0	0	1	归梦,故园露冷客心惊，夜色黄楼有雁声。寥落楚天斜月里，西风吹梦过江城。
1	1	0	0	0	0	0	0	0	0	0	1	其二,既雨堤仍注，无风浪更扬。麦登孤市沸，榆老半川凉。击汰吴侬勇，传掫楚戍荒。秖应今夜月，儿女话他乡。
0	0	0	0	0	1	0	1	0	0	0	0	入关马上作 其一,前山复后山，莽莽山头月。古人复今人，累累山下客。朔风当马嘶，征车夜中发。星河落人面，冰雪棱马骨。壁立上苍苍，鸡鸣关塞白。
0	0	0	0	0	0	0	1	0	0	0	1	旅感,苦无住山资，千里远为客。兄弟会面难，双亲鬓毛白。故园书不来，愁绪日夜积。满庭枯草根，忽复化新碧。
1	1	0	0	0	0	0	0	0	0	0	1	其八,海滨何遥遥，遥遥三千里。一里一千家，家家生荆杞。空房乳狐兔，荒沼游蛇虺。居人去何之，散作他乡鬼。新鬼无人葬，旧鬼无人祀。相逢尽一哭，万事今如此。国家启封疆，尺地千弧矢。人民古所贵，弃之若泥滓。大风断松根，小风落松子。松根尚不惜，松子亦何有。
1	0	0	0	0	0	0	0	0	0	0	1	乙酉除夕荅郑生兄弟见赠之作,除夕天涯见客心，连枝游子各悲吟。徒将鬓雪疑青镜，且把乡梅托素琴。海岳催春潜美色，冰霜争岁冱成阴。吾家瓮绿浮浮嫩，兄弟能来秉烛斟。
1	1	0	0	0	0	0	0	0	0	0	1	忆舍弟,天边闻一雁，杳杳向南徂。今夜西风冷，他乡小弟孤。五人千里去，九月一书无。欲作千行泪，凭谁寄客途。
0	0	0	0	0	1	0	0	0	0	0	1	符子冬暮发京南迈予日思之恨不能从也作此讯寄,北风日日河冰壮，愁病思君万里行。江上归帆何日到，天涯旅梦几回成。青春自改浮云色，幽谷虚传好鸟声。逋客总贻猿鹤笑，故山空系薜萝情。
0	1	0	0	0	0	0	0	0	0	0	1	丁亥重阳悼阵亡将士,回首天涯忆故乡，忽惊节候又重阳。断肠何处啼猿月，警梦当阶唳鹤霜。击楫几时清海浦，枕戈犹未扫欃枪。可怜多少英雄骨，空照黄花吐烈香。
0	0	0	0	0	1	0	1	0	1	0	1	舟返盐渎寄邗上诸子,还家八十日，浑似客中游。雁序倏离别，骊歌空唱酬。水天三百里，风雨一扁舟。倚枕潮声急，乡心逐浪流。
0	0	0	0	0	0	0	1	0	0	0	1	登虎丘寺阁,兹山宝荟蔚，能使流目迷。高阁出树巅，连峰亘其西。平生山中客，今来始攀跻。浮图势更高，登之惮层梯。聊此窗间眺，已觉飞鸟低。平畴带曲水，遥见来时蹊。高下各有适，物理将无齐。
0	0	1	0	0	0	0	1	0	0	0	1	其三,昏昏烟土客京华，节物惊心祇自嗟。一饱徒饕太仓粟，十年不见故园花。躬耕舒啸今方决，卜筑横塘尚未涯。夫子元无疗饥药，待从方士饭朝霞。
1	0	0	0	0	0	0	0	0	0	0	1	己丑除夕,游子天涯返故庐，归期偏过早梅初。濒年烽火人将老，到日云山岁巳除。空向辛盘吟短句，可堪丙舍见遗书。春来萝薜应无恙，若个明朝问索居。
0	0	0	0	1	1	0	0	0	0	0	1	其二,去年独酌临沧海，今日相携上翠微。寒菊向人如有待，故园何日可言归。云连溟涨三山远，风掠峦嵓万木稀。多病不堪频北望，干戈空使泪沾衣。
1	0	0	0	0	0	0	0	0	0	0	1	拟古诗二十首 其一,行行重行行，与君不暂离。岂惮道理远，相随到天涯。此地常晦冥，会面安可知。安得白日光，为君照容辉。君行日以远，君心日以缓。寒门隔灵曜，游子不顾返。劳劳征途间，看看岁月晚。弃捐勿复道，生世同此患。
0	0	1	0	0	0	0	0	0	0	0	1	怀丁善甫,苦留短发近如何，无地堪容挂绿蓑。山月楼台愁梦断，江花儿女悔情多。幸存料自修文冢，愤死凭谁弃草坡。天外故人心未改，西风斜雨念残荷。
1	1	0	0	0	0	0	1	0	0	0	1	其三,他乡明月在高楼，照见离人两地愁。妾在闺中空计日，君从海外正防秋。乍闻牧马阴山下，又说移营瀚海头。寄语王家征戍客，古来飞将不封侯。
0	0	0	0	1	0	1	0	0	0	0	1	九日寄故园兄弟,吴天漠漠雁来稀，故国登高意已违。兄弟相思孤棹外，烟波无际一人归。江花欲暮红芳歇，林月初生翠羽飞。独凭危楼凝望久，不知秋露暗沾衣。
0	1	0	0	0	0	1	0	0	0	0	1	寄大梁高大,极目云天间阻脩，怀人日月易悠悠。蓬池静处堪舒啸，梅萼开时每惹愁。一日相思肠九折，尺书应想见千忧。莫言行鲤难过岭，自有黄河入海流。
1	0	0	0	0	0	0	0	0	0	0	1	其七,虎丘僧宇瞰坡陀，几许香軿载酒过。游子花骢烟外驻，丽人尘袜水边多。
0	1	0	0	0	1	0	1	0	0	0	1	其二,风吹犹见影离离，留恋低回欲恨谁。莫怪来看独惆怅，如今不是故园时。
0	0	0	1	0	1	0	0	1	0	0	1	观射呈袁仲符给谏,绣旗飐地彤云飘，健儿两翼捲春潮。小麾传鼓催呈技，猿臂齐将白羽调。沙场飒飒起风雨，怪石棱棱皆饮羽。一声霹雳震江门，江涛敛怒翻身去。使君技痒禁不得，五石雕弧一手擘。垂杨叶尽雕翎风，不眩车轮眼中虱。按方踌躇新月却，箙底忽归还跃跃。抽向山阴猿母惊，累累九日天边落。
1	0	0	0	0	0	0	0	0	0	0	1	晨登道场山,道场巀嶪拥层阑，游子冯高醉眼宽。千里晴峦天外合，万家烟树沼中看。矅灵倒送扶桑暖，云气遥蒸震泽寒。石上寒传冲举迹，临风何处借飞翰。
1	0	0	0	0	0	0	0	0	1	0	0	闺怨 其一,昨夜中秋月，含愁顾影频。空留可怜影，不见可怜人。
1	1	0	0	0	0	0	1	0	0	0	1	再渡扬子,扬子江头柳色新，青青还笑渡江人。樽前云物他乡客，梦里关河故国身。四月残莺虚酒碗，十年一剑愧行尘。寄声京洛同游者，我巳浮名误角巾。
0	0	0	0	0	1	0	0	0	0	0	1	新丰,沛中歌舞百馀人，帝业功成里巷新。半夜素灵先哭楚，一星遗火下烧秦。貔貅扫尽无三户，鸡犬归来识四邻。惆怅故园前事远，晓风长路起埃尘。
0	1	0	0	0	0	1	0	0	0	0	0	寄王东畬,我游京国去，君向邺城来。自拂灯前剑，谁传花下杯。停云虚夜馆，落月旷秋台。鸿雁飞何处，相思赋七哀。
0	1	1	0	0	0	0	0	0	0	0	0	村居杂诗 其九,回头大抵叹劳薪，自卜幽栖少曲尘。燕语午喧钻火日，楝花风扑卖饧人。喜闻鱼鸟多消息，说到文章一欠伸。贞白入山称宰相，几曾管领十分春。
1	1	0	0	0	0	0	0	0	0	0	1	门有车马客为郭学宪作,凉飙集庭树，炎晖撤广陌。抚景叹合并，暮类翻离索。念无心所知，可与陈肝膈。搔首步前除，忽来车马客。年齿丈人行，儒雅文章伯。缱绻叙乡园，酌酒相娱乐。俯仰聆高谈，意气感今昔。天子重才贤，求之偏草泽。出庭固有时，幸兹贤路辟。繄我万里游，谬忝金闺籍。萍水尽他乡，缅焉怀所戚。促膝讵云疲，晤言可终夕。
0	0	0	0	0	0	0	1	0	0	0	1	寄赠孙路处士,平生诗誉更谁过，归老东吴命若何。知己凋零垂白发，故园寥落近沧波。酒醒藓砌花阴转，病起渔舟鹭迹多。深入富春人不见，闲门空掩半庭莎。
1	1	0	0	0	0	0	0	0	0	0	1	其二 客路,哀猿啼断暮云深，摸索床头未尽金。莫道他乡千万里，去家三日几般心。
1	1	0	0	0	0	0	1	0	0	0	1	李佥宪招饮黄鹤楼,胜地惭非作赋才，清尊今向大江开。当年黄鹤云中去，何处梅花笛里催。风起潮声喧岛屿，日斜帆影上楼台。相逢俱是他乡客，衰草涔阳漫复哀。
0	1	0	0	0	0	0	1	0	0	0	0	村居书感，次崧甫韵 其一,寥落田园隔虏尘，买山聊此息劳人。昔贤原少閒忧乐，吾道何曾绌贱贫？入传且栽元亮柳，行歌肯负买臣薪？补天填海都无益，空洒东风泪满巾。
1	0	0	0	0	0	0	0	0	0	0	1	赠冯著,契阔仕两京，念子亦飘蓬。方来属追往，十载事不同。岁晏乃云至，微褐还未充。惨悽游子情，风雪自关东。华觞发欢颜，嘉藻播清风。始此盈抱恨，旷然一夕中。善蕴岂轻售，怀才希国工。谁当念素士，零落岁华空。
0	1	0	0	0	0	0	0	0	0	0	1	登黄鹤楼用崔灏韵,仙乘黄鹤去千秋，观壮湖南是此楼。山势北来青个个，江流东去碧悠悠。云随过雁离城市，帆带斜阳傍蓼洲。南望乡关归未得，白头应动倚门愁。
1	0	0	0	0	0	0	1	0	0	0	0	哭别月村 其一,交游惟子独相知，此老天胡不慭遗。行辈凋零亡益友，文风寥落失儒师。在生曾与传遗像，临死犹能寄别诗。月落村空人不见，伤心千古隔幽期。
1	0	0	0	0	0	0	0	0	0	0	1	题画 其一,欲鼓杨春白雪歌，却教游子借云和。行行何事归来晚，自料溪山路不多。
0	0	0	0	0	0	0	1	0	0	0	1	答李丞用其韵 其一,四时秋色可春回，古锦囊空信短才。纸尾依随丞不负，天西穷绝客何来。顽云垂翼山碉暗，乔麦饶花雪岭开。投老播流情味恶，孤城移作望乡台。
0	0	0	0	0	1	0	0	0	0	0	1	小雨不出宁海司理厅,吏散庭空锁碧苔，冷官门户几曾开。疏疏细雨槐花落，寂寂虚堂燕子来。多病始知穷有鬼，独贤方觉仕无媒。故园抛掷奔驰外，刚道江山未放回。
1	0	0	0	0	0	0	0	0	0	0	1	寄张舍人,裘马东来日尚和，停骖小院避笙歌。僧将解制拈槌懒，客为思乡得句多。书案无花留冷馥，松庭有月浸清波。囊空每忆张公子，燕市迢迢去若何。
0	1	0	0	0	0	0	0	0	0	0	1	归次醴陵,悠悠驻双骑，翼翼抗前旌。云物媚清旦，山水映孤城。平野楚烟碧，高峰松雪明。客愁浑欲失，巳入故乡程。
1	0	1	0	0	0	0	0	0	0	0	1	岁暮旋里,游子念高堂，游云返故乡。长风送归棹，细雨湿轻装。放眼程途远，惊心节序忙。匆匆岁云暮，又见早梅芳。
0	1	0	0	0	0	0	0	0	0	1	1	和子彦凉字韵,马上絺衣早已凉，入门惊见两悲伤。五年别去今还健，万里来看意未央。鬓发相将俱老大，羽翰那得共飞翔。清泉白饭桃花酒，强自逢人说故乡。
1	0	0	0	0	0	0	0	0	0	0	1	思乡岭,晓入燕山雪满旌，归心常与雁南征。如何万里沙尘外，更在思乡岭上行。
1	0	0	0	0	0	0	0	0	0	0	1	长至值家慈寿日,朝来云物待书祥，游子瞻云更望乡。葭管先回南国暖，槛梅应照北堂觞。百年惟祝人难老，一线初添日渐长。梦到家筵供雪笋，灯前儿女列成行。
1	1	0	0	0	0	0	1	0	0	0	1	赠诸葛丈,旅馆张灯夜未央，相逢跋扈少年场。同来大道朱楼上，并坐佳人锦瑟傍。白首悲歌非往日，青春把酒是他乡。襄阳耆旧今寥落，乘醉还须问葛疆。
0	1	0	0	0	0	0	0	0	0	0	1	寒食日同妇子辈东园小宴,寒食无与乐，携孥宴小园。青春积雨霁，白日万花繁。时节悲江国，穷愁泥酒尊。故乡终在眼，乐不得重论。
0	1	0	0	0	0	0	0	0	0	0	1	次刘仲孚韵,地远孤云白，秋深一雁过。泪因明月下，心在故乡多。列郡方传檄，连营未息戈。羁危万里思，江上逐驰波。
0	0	0	0	0	1	1	0	0	0	0	0	寄朝鲜李鲁山金清山高兼之诸君,吟望东瀛璧月圆，诗成附鹤寄诸仙。开函应是才三月，忆别何期竟五年。会有干旄联旧雨，宁无翰墨续前缘。尺书不尽相思意，珍重封题独惘然。
0	0	0	0	0	1	0	0	0	0	0	1	除夜,一灯相对不成眠，坐数寒更意惘然。惆怅故园归未得，客窗明日是新年。
0	0	0	0	1	0	0	0	0	0	0	1	永平道中,卢龙左冯翊，白马旧安西。浴日沧溟小，摧天碣石低。虎沈飞将羽，龙出慕容题。驱传令支塞，问津卑耳溪。荒祠孤竹并，让国大名齐。回首哀兵镞，沾膺愧马蹄。榆关秋一带，慎莫动征鼙。
0	0	0	0	0	0	1	1	0	0	0	0	归舟太仓道中怀王颛庵司寇,画省从容吏散迟，水天閒话寄相思。孤舟来往娄东道，鸣鸟疏钟忆旧时。
0	0	0	0	0	0	0	1	1	0	0	0	牡丹,红紫春来总浪誇，风流须让牡丹花。盈盈仙掌盛朝露，冉冉酡颜映晚霞。此物宜栽天子苑，为谁来自野人家。客中相对俱寥落，且与殷勤举玉洼。
0	0	0	0	0	1	0	0	0	0	0	1	题石厓卷二首 其一,蚤岁慕探历，浪迹游江湘。朝溯洞庭波，夜发汉水阳。汉水日东逝，鸿雁多南翔。感此惜馀景，驾言返故乡。徙倚桂枝晚，夷犹春草芳。开林发幽峭，陟巘披遐荒。寒芜被广隰，阳葩耀崇冈。市隐岂云易，岩栖聊徜徉。赤松与王乔，末路期相将。
0	0	1	0	0	0	0	0	0	0	0	1	雨度秣陵关,满眼干戈战斗新，马蹄巳负故园春。残莺莫惜归来晚，海燕应先梦到频。云气秣陵三月雨，桃花渔父去年人。还山不为貂裘敝，江北风烟自起尘。
0	0	1	1	0	0	0	0	0	0	0	1	题杨子津亭,杨子江津十四经，纪行文字遍长亭。惊人旅鬓斩新白，无事海门依旧青。前路莫知霜凛凛，故乡何处雁冥冥。可怜不识生离者，数点渔帆落暮汀。
0	0	1	1	0	0	0	0	0	0	0	1	其十二,登彼蓟门道，东望渔阳城。渔阳秋草落，万里阴云生。鸣笳弥旷野，虏骑何纵横。羽书东西驰，刁斗日夜鸣。一战左贤遁，再战谷蠡惊。白骨蔽榛莽，落日空原平。成功苟如此，安得有吞声。
1	1	0	0	0	1	0	1	0	0	0	1	其十,忆昔武夷君，邀我相翱翔。舟游九曲溪，授以却老方。岂知一别后，蹉跎客他乡。空馀清夜梦，幔亭发林芳。会须寻旧游，仙家日月长。弃置烟火食，岩前有囷仓。
1	1	0	0	0	0	0	0	0	1	0	1	其二,一恸怜渠幼，他乡失母时。止因身未殒，每恨见无期。白骨投怀抱，黄泉诉别离。相依三尺土，肠断孝娥碑。
1	1	0	0	0	0	0	0	0	0	0	1	由江阴乘舟抵里门喜赋,听到乡音熟，沿途减客愁。田园认游子，风雨送归舟。浩劫怀前度，炎州记昔游。舜过岩畔路，云水自悠悠。
0	0	0	0	0	1	1	0	0	0	0	0	寄陆无从,江北江南一水分，尺书无计寄殷勤。芜城草色愁中远，扬子涛声梦里闻。二十四桥孤嶂月，五千里路万山云。相思何处堪惆怅，几树璚花对夕曛。
1	1	0	0	0	0	0	1	0	0	0	1	发衡州道中（时十月十六日在衡共七日）,五日衡阳度小春，报时风雨送凉新。雨笼石鼓留奇观，渌染蒸湘别要津。天惠远臣晴入路，山怜游子霭征轮。离离不尽长亭思，露菊风林带白蘋。
0	0	0	0	1	0	0	1	0	0	0	0	和哭盦诗 其一,匹马长城见窟泉，上都宫阙夕烽边。穹窿远下诸陵拜，转战谁容一剑前。不有艰危多难日，岂看社稷中兴年。风尘逆旅鸢肩客，回首关门已泫然。
1	1	1	1	0	0	0	0	0	0	0	1	城破，喜二弟挈家眷至 其一,仓卒传烽火，他乡破胆惊。皇天开杀运，群盗忽盈城。奔走欣无恙，团圞庆再生。空山吾见汝，悲喜不胜情。
0	1	0	0	0	0	0	1	0	0	0	0	寄岑匡阜山人,兰舟日行迈，河关多苦辛。远与亲交别，旷望立风尘。是时春向暮，冉冉柔条新。余行独逶迤，留滞京洛滨。千里困长道，十载为羁臣。驽马厌驱策，委盖愁逡巡。惟是心虑烦，未能释朱轮。铅刀虽黾勉，岂无一割勤。绮琴中自理，讵念知音人。寄言同心客，屈曲聊以陈。
0	0	0	0	0	1	0	0	0	0	0	1	席上赋梅,桃李何须续后开，芝兰胜韵许相陪。先春莫道无深意，调鼎方知有大才。南国正宜溪上路，故园长梦竹间台。骚人不为寻诗句，自爱幽芳特特来。
0	0	0	0	0	1	0	0	0	1	0	1	江上送别,浦边新见柳摇时，北客相逢只自悲。惆怅空知思后会，艰难不敢料前期。行看汉月愁征战，共折江花怨别离。向夕孤城分首处，寂寥横笛为君吹。
0	0	0	0	0	0	1	0	0	0	0	1	怀曹通甫,流水迢迢芳草匀，相思吟杀倚楼人。万里关山一壶酒，与谁重醉凤楼春。
1	1	0	0	0	0	0	0	0	0	0	1	楚山歌自郴州还桂阳作,楚山高复高，楚水深复深。悠悠行路难，每伤游子心。游子越险阻，往来桂与郴。郴江鸣湍急，桂岭秋夕阴。西涉雉鸡冈，东眺龙虎岑。缥缈白云峰，萧疏黄叶林。俯瞰金牛潭，泠泠泻寒音。草木渐摇落，猿鸟多悲吟。纵观豁高目，长啸开幽襟。欲招苏耽鹤，且携宗炳琴。严城照霜月，四围鸣杵砧。酌酒聊自劝，慨然思难禁。
0	1	1	1	0	0	0	1	0	1	0	0	留别山村乐闲菊存爱山梅村并寄景初慎与国华,南来飞雪如柳花，北归柳花如飞雪。乾坤偪仄困羁旅，江山苍莽惊岁月。白云冉冉千里外，滴尽春林子规血。故人回首乱峰青，古堠斜阳照离别。
0	1	1	1	0	0	0	0	0	0	0	0	秋闺,金风披拂绣罗裳，吹我相思到异乡。不见铁衣辞雁塞，仍闻鼙鼓戍渔阳。合欢裛露开盈砌，促织惊寒鸣近床。最怪流黄机上月，秋来偏照瓦鸳鸯。
1	1	0	0	0	0	0	0	0	0	0	1	梦觉辞,霜月何皎皎，寒风更凄凄。气候感微虫，终夜常悲啼。游子当此时，能不念故栖。念久结为梦，远过横塘西。此梦亦良劳，屡涉山谷溪。宛然见亲友，笑语相招携。觉来仍在旅，乡远人乖暌。浮生等如梦，短长不须稽。
1	1	0	0	1	0	0	0	0	0	0	1	丙子元日试笔,军城衙散不须开，徐拨金垆煖篆灰。初日似偏羊傅阁，早春难到濮王台。辛盘妇怯他乡味，柏酒儿惊最后杯。忽忆朝天吾季在，玉珂声自未央回。
0	0	0	0	0	0	0	0	0	1	0	1	征马嘶,边塞草枯处，将军乍列营。驽骀甘恋栈，骐骥愿从征。战死骨难朽，生还功已成。超腾千里志，不作别离声。
1	1	0	0	0	1	0	1	0	0	0	1	涿南见蚕妇本汴梁贵家,蚕月何曾出后堂，干戈流落客他乡。罗衣著尽无人问，自把荆篮摘野桑。
1	0	0	0	1	0	0	0	0	0	0	1	高廉雷三郡旅中寄怀道香楼内子 其一,美人居莞水，游子在崧台。一片闺中月，清光夜夜来。泪痕知满镜，行处定生苔。白露秋方冷，芙蓉勉自开。
0	1	0	0	0	0	0	1	0	0	0	1	其四,故园此日正芳菲，油菜花黄豆荚肥。侬是天涯断肠客，好春时节送人归。
1	1	0	0	0	0	0	0	0	0	0	1	舟中述怀,高城片雨外，倚棹乱蝉鸣。远树他乡色，浮云过客情。泉甘知早竭，木散得长生。悔逐时人后，空将骨肉轻。
1	1	0	0	0	0	0	0	0	0	0	1	洛州寒食二首 其一,洛州城东李花白，游子他乡遇寒食。晴丝百丈罥马蹄，留滞嵩阳归不得。道傍欲折杨柳枝，手把长条三叹息。
1	0	0	0	0	0	0	0	0	0	0	1	拟李白古风,重阴翳白日，阳和转凄薄。霰雪何纷揉，草木尽零落。长风终夜厉，栖鸟将焉托。游子敝貂裘，居人羡藜藿。所以商山翁，高举往岩壑。
0	0	0	0	0	1	1	0	0	0	0	0	追悼王西樵吏部兼怀阮亭,海内谁知己，相思大小王。风来关塞远，月落梦魂长。多病宽腰带，流年积鬓霜。鸰原悲宿草，重与泪沾裳。
1	1	0	0	0	0	0	0	0	1	0	1	陪诸友野步 其一,北客身将老，东风又岁华。山晴添气象，水暖莫津涯。贫觉他乡苦，慵嫌去路斜。升平吾会见，时事不须嗟。
1	1	0	0	0	0	0	0	0	0	0	1	宿田家早起,咿喔鸡声促曙光，劳劳人起戒行装。乱离几厌兵戎苦，迢递徒悲道路长。半榻云窝犹未暖，一宵萍水又他乡。何时得似王摩诘，睡听啼莺懒下床。
1	1	0	0	0	0	0	0	0	0	0	1	舟中怀友人 其一,白头人已老，同约不同游。寒食他乡酒，春波各自舟。见灯思越语，闻橹待吴讴。安得须臾见，令人散百忧。
0	0	1	1	0	0	0	0	0	0	0	0	虎丘怀古二首 其一,霸业良图恨未成，夫椒败越枉相争。青山独有疏钟韵，片石空留试剑名。寂寞玉鱼王气暗，飘零金虎祖龙惊。年年仕女纷瞻墓，鹤市春深信有情。
0	1	0	0	0	0	1	1	0	0	0	1	送张芬归江东兼寄柳中庸,久是天涯客，偏伤落木时。如何故国见，更欲异乡期。鸟暮东西急，波寒上下迟。空将满眼泪，千里怨相思。
0	0	0	0	0	0	0	1	0	0	0	1	游仙三首调笑丁戊山人 其一,昆崙乘左驰，日月从右没。人生居其间，猋熻若行客。荣华成朝电，骄奢翻自堲。生时芹一发，奄后肝胆隔。秦项荡飘风，尧舜亦荒忽。今古貌荣名，枯骨何所获。我闻丁令威，乘鹤独超越。千秋复归来，举手谢旧国。乃知好道人，匪为托高洁。
0	1	0	0	0	0	0	0	0	0	0	1	途中寒食题黄梅临江驿寄崔融（一作初到黄梅临江驿）,马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。
1	1	0	0	0	0	0	0	0	0	0	1	黄督,谁能见歌舞，不自爱阳春。少年双泪落，知是他乡人。
0	0	0	0	1	0	1	0	0	0	0	0	赠寄陈道易 其一,处处凭镌幼妇辞，银钩拓得慰相思。襄阳岘首依然在，千载惟谈堕泪碑。
0	1	0	0	0	0	0	0	0	0	0	1	题陆二闿墨梅,青禽枝上月如霜，梦觉罗浮欲断肠。却忆故园池馆里，看花一月不烧香。
0	0	0	0	0	0	0	1	0	0	0	1	哭建州李员外频,令终归故里，末岁道如初。旧友谁为志，清风岂易书。雨坟生野蕨，乡奠钓江鱼。独夜吟还泣，前年伴直庐。
1	0	0	0	0	1	0	0	0	0	0	1	其二,宦迹天涯感慨中，登高览胜解相同。思乡节候逢流火，玩世行藏任转蓬。涟水烟飞老子气，芒山云起汉王风。细论往事增惆怅，徙倚尊前意不穷。
0	1	0	0	1	0	0	0	0	0	0	1	寄南屏师,庭柳日衰落，已听暮蝉吟。吾州西郭外，谁感故人心。卧病观元化，悠悠信难谌。不为物所迁，固知幽趣深。情来念不浅，道丧理亦沉。相望五千里，江汉水涔涔。神游不可到，短梦安能寻。不如东归翼，华发满瑶簪。
1	1	0	0	0	0	0	0	0	0	0	1	偶成柬续芸,相看又一春，花乱马前尘。湖海他乡路，烟霞几处人。草连闲地远，鸟入暮山频。多少凄凉事，那堪白发新。
1	1	0	0	0	0	0	0	0	0	0	1	东望,东望三江近，西看七泽长。到舟怜并缆，私语习他乡。日落山城冷，烟生草店凉。波光千万里，江路好难量。
0	0	0	0	0	0	0	1	0	1	0	1	寄仁美同好,秋深寥落旧交疏，况复思君万里馀。粤国山河违故邑，吴门烟月怨离居。数声落木啼猿后，几处疏砧过雁初。知尔西游多胜槩，别来诗兴近何如。
0	0	1	1	0	0	0	0	0	0	0	1	山行闻鸡,亭午荒山闻远鸡，孤征遥向夜郎西。分违怅望飞云久，起舞愁惊落日低。逐客马前春寂寂，王孙天畔草萋萋。思乡故国情无限，回首风烟路几迷。
0	1	0	0	0	0	0	0	0	0	0	1	九月一日口号奉呈显翁文叔,九秋未尽六秋穷，露冷风高爽气雄。无事日成多事过，故乡身与异乡同。心随酒盏归愁外，眼对时花到梦中。鸿雁已南吾渐北，自怜安稳愧庞公。
1	1	0	0	0	0	0	0	0	0	0	1	元日费林二翰长集饮,柏叶细传元日酒，相过喜是玉堂人。他乡对客情偏洽，帝里逢春赏更新。紫禁祥烟低拂柳，凤池细水欲含蘋。年华物色看流輚，珍重尊前报主身。
0	1	0	0	0	0	0	0	0	0	0	1	哭殷次伊,江山无主奈愁何，凄绝同胞爱国歌。虞岭魂归风雪夜，春寒犹禁自由花。
0	1	0	0	0	0	0	0	0	1	0	0	假摄池州留别东溪隐居,一官仍是假，岂愿数离群。愁鬓看如雪，浮名认是云。暂辞南国隐，莫勒北山文。今后松溪月，还应梦见君。
1	0	0	0	0	0	0	0	0	0	0	1	当涂道中,六月江路恶，惊涛戒舟杭。挂帆入支河，如马驰康庄。雨过禾苗齐，风来蒲稗香。平滩立鸥鹭，浅草眠牛羊。宛宛柳拂渠，修修竹遮墙。时见荷锄叟，休阴坐微凉。游子久离家，归心日夜忙。宁知此间乐，风土近故乡。
0	0	1	1	0	0	0	0	0	0	0	0	哭小女降真,雨点轻沤风复惊，偶来何事去何情。浮生未到无生地，暂到人间又一生。
0	0	0	0	1	0	0	0	0	0	0	1	遣愁 其一,故国云山外，音书何日来。烟深溟海暗，风雨夜猿哀。人向百蛮老，鸿应五岭回。自怜愁泪眼，懒上望乡台。
1	0	0	0	0	0	0	0	0	0	0	1	入宿太仓次黄汝济韵,纸帐梅花梦，空斋夜气侵。壮怀中岁感，游子五更心。月转花阴直，春随柳色深。无人知此意，攲枕自微吟。
0	0	1	0	0	0	0	0	0	0	0	1	游山三首 其一,一生万里著行縢，抖擞尘埃尚未能。不怕语音时带剡，敢辞生计略如僧。疏梅渐动清溪曲，霁雪遥看古塔层。唤起故年清绝梦，数声柔橹下巴陵。
0	0	0	0	0	0	1	1	0	1	0	0	寄洛下王彝训先辈二首 其一,贾岛存正始，王维留格言。千篇千古在，一咏一惊魂。离别无他寄，相思共此门。阳春堪永恨，郢路转尘昏。
1	0	0	0	1	0	0	0	0	0	0	1	次韵吕芳卿春游,春光美于酒，我得醉其淳。春情浩于海，我得涉其滨。人生贵适意，何须苦悲颦。轩轩远游志，恨不穷入垠。流连虑忘返，岂徒玩芳新。游子多愒日，志士惟竞辰。二者孰得失，谁能究其因。俯仰天壤间，何轻用此身。骄惰由放逸，美好出艰辛。此日何足惜，我思古之人。
0	0	0	0	1	0	0	0	0	0	0	1	哭廖永祚,相期白首忆交欢，更忆绨袍范叔寒。锥土止存新马鬣，繐帷空设旧儒冠。百年同穴一坏易，四壁啼饥数口难。尚喜有归非我殡，西州清泪不须弹。
0	0	0	0	1	0	0	0	0	0	0	1	其二,四年寒食困羁囚，山谷先茔无奈愁。想见故园诸弟在，夕阳挥泪更登楼。
1	0	0	0	0	0	0	0	0	0	0	1	秋夜山中述事,初宵门未掩，独坐对霜空。极目故乡月，满溪寒草风。樵声当岭上，僧语在云中。正恨归期晚，萧萧闻塞鸿。
0	0	1	0	1	0	0	0	0	0	0	1	再过怀玉感述,瑟瑟零雨暮，荧荧灯烛光。我仆亦已痡，偃息临广堂。我何独不寐，起坐思纵横。念我同怀人，远游在冀方。岂无二三子，与子共翱翔。良友信可怀，宁知非尔兄。引领既北睇，侧身复东望。倚闾久相待，何以迟迟行。修途繁暑雨，涂潦沾衣裳。愿言托晨风，飞止即故乡。
1	0	0	0	0	0	0	0	0	0	0	1	还发闾延留赠白瞿山赵绛雪,归旌东指路无穷，靺鞨遗墟落照红。山泽气蒸常作雨，铙笳声咽故多风。他时我恋空桑宿，今日谁推大树功。离思乡愁同错莫，戍楼西去月如弓。
1	0	0	0	0	0	0	0	0	0	0	1	其五,本意乘车便，翻成买棹行。众流趋汉水，游子赴乡情。月照一帆久，秋随双桨生。江城好山色，隔县已相迎。
0	0	0	0	1	1	0	1	0	0	0	0	雨夜怀虚碧,共有烟霞疾，襟期江海分。故人年老别，寒雨夜深闻。地肺潜通岳，峨眉秀拂云。何时负笈去，稽首五千文。
1	1	0	0	0	0	0	0	0	0	0	1	王十五司马弟出郭相访兼遗营茅屋赀,客里何迁次，江边正寂寥。肯来寻一老，愁破是今朝。忧我营茅栋，携钱过野桥。他乡唯表弟，还往莫辞遥。
0	1	0	0	0	0	0	0	0	0	0	1	行都饯岁,插架馀残历，挑灯忆故乡。年光蛇赴壑，羁旅雁随阳。禁阙迎傩鼓，邻街祭灶香。英雄须自力，容易鬓毛苍。
0	1	0	0	0	0	0	1	0	0	0	1	哭彭先生,谷口溪声客自伤，那堪呜咽吊残阳。空阶鹤恋丹青影，秋雨苔封白石床。主祭孤儿初学语，无媒旅榇未还乡。门人远赴心丧夜，月满千山旧草堂。
0	0	1	1	0	0	0	0	0	0	0	0	咏牡丹,洛下谁移致，江南种得成。高株非自接，径尺信能盈。恨匪坚牢质，漫令城国倾。未宜贫舍有，风起莫多惊。
1	0	0	0	0	0	0	0	0	0	0	1	后游子吟,慈母眼中泪，游子衣上痕。衣复为客寒，衣单在家温。谁谓詹去侧，不忧以欢欣。
0	1	0	0	0	0	0	1	0	0	0	1	郁郁,郁郁羁怀不易开，更堪寥落动凄哀。华胥梦破青山在，梁甫吟成白发催。秋意渐随林影薄，晓寒都逐雁声来。并州旧日风声恶，怅望乡书早晚回。
1	1	0	0	0	0	0	0	0	0	0	1	九日怀沈大本,茱萸红映绛纱囊，旧俗犹传费长房。身健喜逢高处饮，老来不觉醉时狂。已拚乌帽迎风落，任取黄花插鬓香。眼底故人惟沈约，每逢佳节入他乡。
0	0	0	1	0	0	0	0	0	0	0	1	塞上曲 其一,秋生关塞晓霜飞，日上辕门探骑归。百战将军惊白发，不知凋敝几征衣。
0	0	0	0	1	0	0	0	0	0	0	1	哭从叔蓼庵,南溟归客涕交零，洒向泉台寄步兵。多难相依同父子，百年长恨隔幽明。诸孤忍负生前托，遗草空怜死后名。抆泪忆君行自念，年来三十二毛生。
1	0	0	0	0	0	0	0	0	0	0	1	其三十五,青青潇湘竹，猗猗被寒水。游子如飞蓬，佳人旷千里。登高左右望，但见黄尘起。凤凰翔不下，梧桐化为枳。伤怀不可道，忧念何时巳。
0	1	0	0	0	1	0	0	0	0	0	1	其三,归兴不可遏，归程待何时？悠悠故乡心，一夕千里驰。西风动霄汉，惨惨令人悲。况我多病身，天涯久栖迟。交游义难忘，岂忍轻别离。重念丘陇远，娇儿正愚痴。因循死异邑，后世将何遗。所愿经营日，及此未全衰。树桑墙以下，开畦水之湄。既得舒困难，且可为镃基。
0	0	0	0	0	0	1	0	0	1	0	0	闺怨,小窗睡起觉衣松，怪底幽情似酒浓。立尽斜阳人不见，目随征雁到回峰。
0	1	0	0	0	1	0	0	0	0	0	0	哭柳仲和,干时双落莫，触事两趑趄。意广子知我，命穷天丧予。哀音来涧壑，老泪湿衿裾。从此南冈下，经年独荷锄。
0	0	0	0	0	1	0	1	0	0	0	1	孙权故城下怀古兼送友人归建业,雄图争割据，神器终不守。上下武昌城，长江竟何有。古来壮台榭，事往悲陵阜。寥落几家人，犹依数株柳。威灵绝想像，芜没空林薮。野径春草中，郊扉夕阳后。逢君从此去，背楚方东走。烟际指金陵，潮时过湓口。行人已何在，临水徒挥手。惆怅不能归，孤帆没云久。
0	0	0	0	0	0	1	0	0	0	0	1	春日山中有怀赵瀫阳年丈时官南越,不关寂寞重相思，心折长安握手时。万里铜标人落魄，十年金马事参差。眼青杨柳东风日，头白梅花北向枝。惟有鲁狂容圣世，五湖烟水足恩私。
0	0	0	0	0	1	0	1	0	0	0	1	易州道中怀古,春风匹马经行地，落日黄金亦故台。敢谓燕昭无伯略，谁怜易水见雄才。青云不动龙山合，绿树无声雁影回。千载天涯沦落客，敝袍孤剑有余哀。
1	1	1	1	0	0	0	0	0	0	0	1	戏柬贤十良二,邂逅沙湖子，他乡眼倍明。金炉湖上意，秋燕幕中情。旧有东峰约，重寻颍水盟。燋桐应未拂，卓氏不须惊。
1	1	0	0	0	0	0	0	0	0	0	1	柳,草阁疏林迥，檐前绕绿杨。章台怜御苑，灞岸惜他乡。系马青春晚，藏乌子夜长。玉关频折赠，离思断人肠。
0	0	0	0	0	1	0	0	0	0	0	1	再用前韵趣归,故乡何处海东头，地尽东南最胜州。水陆归程几百驿，风尘回首恰三秋。无才北使能降敌，决意东归已办舟。去国不缘明主弃，只缘多病更宜休。
0	0	0	1	0	0	0	0	1	0	0	0	登乌江宝泉寺南山望金陵作（己巳三月赋）,我爱金陵望不厌，独寻微径蹑晴岚。柔桑浅草三月尾，踊塔飞楼一水南。苒苒流云牵仿像，迟迟艳日助醺酣。何须拊手歌桃叶，已觉王郎思不堪。
1	0	0	0	0	0	0	0	0	0	0	1	游西林寺,寺外青骢拥月题，寺中笑语逐云低。不知春色老不老，来访禅林西复西。心地虚明檐外竹，舌声长广眼前溪。幽寻寓我清凉境，何必羁愁念故栖。
0	0	0	0	1	0	0	0	0	0	0	1	代柬因令弟参军寄讯杨太史,何事投荒久，犹闻赐召迟。伏波穷瘴疠，定远老戎麾。卉服居将染，瓜期岁屡移。乡心魑魅诮，客泪杜鹃知。迹学龙蛇隐，恩怀犬马私。清明望京洛，晦日眺昆池。赋拟还邛后，书成去赵时。因声传棣萼，结想眷琼枝。锦里家连郭，苍山路断岐。无由行载酒，一问子云奇。
1	0	0	0	0	0	0	0	0	0	0	1	其二,晨风暮栗烈，游子戒行役。烟云蔽四野，停车惨不发。临河送将归，恋恋难为别。飙尘倏聚散，日月递盈缺。与君万里外，恩情中道绝。明发不相待，展步即胡越。勉力树令名，庶以慰蕴结。
0	0	0	0	1	1	0	0	0	0	0	0	次韵村居,寂寞三家市，龙钟七十翁。相逢说生理，自诧得农功。雉雊来牟熟，蚕登桑柘空。时平人意乐，邀我一尊同。
1	0	0	0	0	0	0	0	0	0	0	1	皂河至邳州,河中新水足，空外片帆飞。沙鸟声何碎，江蓠绿正肥。行舟随处泊，游子几时归。呼取兰陵酒，微吟对夕晖。
1	1	0	0	1	0	0	0	0	0	0	1	捣衣篇,皎月入房帷，凉风吹衣襟。游子远行役，少妇鸣清砧。良夜既以永，怀人益以深。孤鸿唳天际，促织吟堂阴。余亦别家久，涕泣不能禁。
0	0	1	1	0	0	0	0	0	0	0	1	次于东浦闻雁元韵,霜信何来动碧林，西风吹雁下寒岑。远离关塞星初落，秋到潇湘水正深。应共露盘惊鹤梦，遥怜筝柱写乡心。遗音欲断衡阳浦，已是更阑玉漏沈。
0	0	0	0	1	1	0	0	0	0	0	1	宾州,宾州大如斗，青林掩苍霭。乱石熊豹蹲，累累漱江濑。野妪碧裙襦，聚虚拥野外。青箬罗米盐，飘飘双绣带。日晚投古驿，酸风不可奈。绿竹乱生枝，离披影如盖。瘴雨飞为尘，鸺鹠声哕哕。府僚跪庭前，对我各一慨。浊酒强为饮，旅魂那可醉。故园何日还，白云绕吴会。
0	0	0	0	1	1	0	0	0	0	0	0	光绪丙午三月至金陵过汪梅村先生金沙井故宅询知墓在牛首山欲谒未果惘然有赋,儿时负剑屡登堂，二老谈经听座旁。岁谶龙蛇同洒泪，墓园松柏几经霜。蛛尘依旧元亭寂，丝竹无闻鲁国荒。不见小同传郑学，清明时节总凄凉。
1	1	0	0	0	0	0	0	0	0	0	1	舟次葛阳,容与扁舟度葛阳，停桡相问总他乡。几般笑语山川异，两月舟帆驿路长。腊尽官梅含雪色，春来群卉换年芳。旅吟只讶同声少，行李萧萧大道傍。
1	1	0	0	0	0	0	0	0	0	0	1	甲子正月八日重馆竹梧轩,壮志销磨尽，他乡老病俱。还搜残卷帙，重课旧生徒。天地苏群动，饥寒困腐儒。厚生怜八口，吾道乏良图。
1	0	0	0	0	0	0	0	0	1	0	1	答徐昌谷,十年书札阻交亲，忽枉篇章转愧人。何日行台堪倒屣，殊方离恨久伤神。杨雄总畏才难敌，王翰还要晚共邻。肺病一春抛酒盏，问奇虚负故园宾。
1	1	0	0	0	0	0	1	0	0	0	1	用前韵酬清首座,寺寄他乡客，家居何处僧。一盂钟后饭，数盏夜深灯。出井初无索，斲轮还中绳。拟心观此境，阶级已成层。
1	1	0	0	0	0	0	0	0	0	0	0	秋闺,铜龙漏咽良宵永，风透玉楼罗袂冷。倚遍阑干思悄然，云鬟斜亸谁为整。溅齿梅酸蹙黛蛾，闲愁默默当如何。举头碧落星河淡，露下空庭金气多。归来香烬银缸灭，半窗凉影梧桐月。
1	0	0	0	0	0	0	0	0	0	0	1	其二,光风荡繁囿，丹绿缀柔柯。游子去万里，空闺敛翠蛾。行云落江水，酒尽不成歌。鸡飞与狗走，妾命独奈何。
1	0	0	0	0	0	0	0	0	0	0	1	感怀（集古诗句二首）,清露被皋兰，落日照秋草。人生天地间，岂能长寿考。往来成古今，焉得不速老。仰视浮云飞，富贵焉常保。明月照高台，促织鸣东壁。游子寒无衣，北风何惨慄。池鱼思故渊，玄鸟逝安适。还顾望旧乡，悲与亲友别。
0	1	0	0	1	0	0	0	0	0	0	0	闻警,汉将防秋力已殚，年年遣戍出长安。宾鸿声断传书少，铁骑蹄穿践雪寒。止见亚夫屯细柳，不闻介子斩楼兰。欲知塞外思乡泪，为赋军中行路难。
1	0	0	0	0	0	1	0	0	0	0	1	寄怀长安旧游,残春匹马辞建章，天南冀北遥相望。游子衣裳滞江雨，故人剑佩锵胡霜。王程忽讶芳草暮，客心有似浮云长。安得双鸿起天末，相思寄尔明月珰。
0	1	0	0	0	0	0	0	0	0	0	1	送李屺瞻归泾阳,故国传烽火，归来吊战场。三秋看太白，万骑塞陈仓。射虎身犹健，闻鸡意不忘。悲歌燕赵别，风雨又重阳。
0	0	0	0	0	0	0	1	0	1	0	0	雪后宿惠山寺怀一峰,竹外佛灯残，松响人声绝。开门片月寒，照见数峰雪。济上岁云暮，怀归心益切。眷彼云中雁，失群鸣悲咽。抱琴一含情，知音缅离别。
1	1	0	0	0	0	0	0	0	0	0	1	予宿桐音宅出所赋慰诗四章妙丽愀怆讽之伤怀因勉酬三诗导情 其一,故国藏车日，他乡卖饼人。秋衣怜季布，夜酒对孙宾。阁下红蕉暗，灯前白发新。十年悲往事，相顾泪盈巾。
0	0	0	0	1	1	1	0	0	0	0	0	寄冯深居,人世还如客路同，可堪垂老尚飘蓬。旧年两向吴中见，今日相思白下东。乌鹊桥边望明月，凤凰台上咏秋风。满题红叶随流去，惆怅才高命不通。
1	0	0	0	0	0	0	0	0	0	0	1	忆远曲,鲤鱼风起江涛恶，昨夜郎船何处泊。武昌遥望天上头，客梦况隔巴江秋。杜鹃不解催归去，处处征帆送津树。日落黄陵古庙烟，秋风那顾客衣穿。霜天手冷鹍弦歇，苦雁声中堕寒月。红颜寂寞宁自嗟，只念游子羁天涯，破屋孤镫枕如水，也应似妾空闺里。
0	0	0	0	0	0	0	1	0	0	0	1	桐庐道中杂咏 其一,宿雨朝来歇，山云尚接连。芙蓉乱越渚，粳稻满吴田。有景拚为客，无机任似禅。乡心虽强制，犹废夜中眠。
1	0	0	0	0	0	0	0	0	0	0	1	赠黄肇三首 其一,终风劲柔条，游子返故乡。兄嫂糁藜羹，慈母缝衣裳。离觥载恓恻，平旦天一方。来忘楚塞远，去觉闽山长。
1	0	0	0	1	0	0	0	0	0	0	1	九日同钱竹汀先生曹习庵舍人登陶然亭有作,孤亭直上出疏林，槛外飞鸿送远音。满地夕阳明潦水，遥空寒色散云阴。凭高易下怀乡泪，客久难为游子吟。差喜金门多旧识，凤城佳日共登临。
0	0	0	0	0	0	0	1	0	0	0	1	秋夜长安病后作,秋中帝里经旬雨，晴后蝉声更不闻。牢落闲庭新病起，故乡南去雁成群。
1	0	1	0	0	0	0	0	0	0	0	1	送应氏诗二首 其一,步登北邙阪，遥望洛阳山。洛阳何寂寞，宫室尽烧焚。垣墙皆顿擗，荆棘上参天。不见旧耆老，但睹新少年。侧足无行径，荒畴不复田。游子久不归，不识陌与阡。中野何萧条，千里无人烟。念我平常居，气结不能言。
0	1	0	0	0	0	1	0	0	0	0	0	夏日寓居寄友人,北游兵阻复南还，因寄荆州病掩关。日月坐销江上寺，清凉魂断剡中山。披缁影迹堪藏拙，出世身心合向闲。多谢扶风大君子，相思时到寂寥间。
0	1	0	0	0	0	0	1	0	0	0	1	新秋,夜来络纬知秋早，一片新声出槿篱。鲈鲙梦回无限兴，罗纨题就不胜悲。思亲肠断云飞处，忆友心摧月落时。无柰江山苦留客，故园归计尚迟迟。
0	1	0	0	0	0	0	0	0	0	0	1	初冬赣城官舍思归,春来策马向关山，岁晚萧条忆故园。自识牺牛终伏俎，从来野鹤怕乘轩。弹冠渐入垂纶景，报国空怀曝背暄。世事悠悠多变态，片帆归去复何言。
0	0	0	0	0	1	0	0	0	0	0	1	庐陵道中,江流吉宇水澄清，曲折沿溪不计程。村树含烟迷远近，山云挟雨乱阴晴。独怜天际孤帆影，怕听秋空一雁声。城市繁华风物美，乱离偏触故乡情。
0	0	0	1	0	0	0	0	0	0	1	0	骁将,天赋骁勇姿，世称万人敌。猛奋拔山势，健伸扛鼎力。叱咤声如雷，群马皆辟易。出没声若风，独鸷自搏击。古将应难俦，今人更无匹。伏弩发马陵，烈焰炽赤壁。怒瞋目流电，威震须森戟。镇国矻长城，戍边穷异域。报捷书露布，奏凯驰羽檄。能踵卫霍功，可继关张绩。临阵设兵机，忠君效臣职。会当图云台，千载名烜赫。
1	0	0	0	0	0	0	0	0	0	0	1	思家,木落愁远山，乡心夜来绝。不见渡溪人，但见渡头月。高堂忆远征，妻孥望天末。舞衣生轻尘，自贻此契阔。白云起江头，直向武夷没。
0	0	0	0	0	0	1	1	0	0	0	0	荅寄余德甫,二月鸿书发豫章，到来春兴日能长。宦情转借中山箧，诗句犹含右省香。海内故人元落落，江南秋色正苍苍。遥知相忆登高处，更过陶家醉不妨。
1	0	0	0	0	0	0	0	0	0	0	1	其二,别日一何久，会日一何难。浮云满天地，游子路间关。为君置斗酒，四座惨无欢。仰视明星辉，俯观沟水澜。聚散谅无准，浮沈宁足叹。少年多意气，碌碌非所安。愿敦久要谊，相期以岁寒。
0	1	0	0	1	0	0	0	0	0	0	1	其二,久别形容改，相逢涕泪收。少陵歌里哭，元亮饮中忧。岩瀑和冰下，溪楂避石流。故园春早动，归计莫悠悠。
1	1	0	0	0	0	0	1	0	0	0	1	游天池寺,谁家墓道创犹新，便见禅宫迹日陈。宝地也闻归别主，青山终是属游人。残僧寥落他乡乞，古佛荒凉野魅邻。惟有泉声秋可听，苔衣漠漠石磷磷。
0	0	0	0	0	0	1	0	0	0	0	1	寄赵仰之（吴刊作止）,倾盖逢君亦偶然，埙篪今日似当年。仙风宛是金华旧，诗句分明历水传。故国江山聊徙倚，深灯歌笑屡迁延。相思果许重相见，豫约严装报此缘。
1	1	0	0	0	0	0	0	0	0	0	1	悼亡,自古生离足感伤，争教死别便相忘。荒陂何处坟三尺，老眼他乡泪数行。多事春风吹梦散，无情寒月照更长。还家恰是新寒节，忍见堂空纸挂墙。
0	1	0	0	0	0	0	0	0	0	0	1	过高邮,万里渡潇湘，洞庭一苇驾。不图返故乡，苍茫与之亚。崩奔万雷鸣，漭沆一川泻。浩浩无陵谷，汤汤兼冬夏。孩稚饱虺蛇，鹅鸭栖桑柘。舴艋妇子巢，场圃鱼龙舍。买薪须论斤，卖儿不计价。古人贵防川，蚁穴严一罅。如何村落间，众流汇其下？耕凿计已休，畚锸役未罢。死者长已矣，壮者不得暇。哀哉此苍生，谁将奇祸嫁？
0	0	0	0	1	0	0	0	0	0	0	1	万里,万里青枫悲素秋，千门风急楚云流。江南涕泪重城急，海上亲朋暮角愁。西入战烽迷汉骑，年来渔父失江鸥。寄言诸将须深策，早把新军驻石头。
0	0	0	0	0	1	0	0	0	0	1	0	雨后晨出荥泽道中寄嘉仲明府,宿雨郊原润，新晴禾黍香。天高晨气静，地阔野风凉。忽忽忧群盗，悁悁怀故乡。摄官聊免死，何敢论行藏。
1	1	0	0	1	0	0	0	0	1	0	1	其二十,汉帝亦多情，酒酣思猛士。悽悲大风歌，辞与招魂似。韩彭皆已亡，慷慨不可止。泣下为淮阴，非是悲游子。刻薄钟室诛，终古帝王耻。忍以英雄人，以与儿女子。
1	1	0	0	0	0	0	0	0	0	0	1	其二,滚滚红尘世路长，不知何事走他乡。回头日望家山远，满目空云带夕阳。
1	1	0	0	0	0	0	0	0	0	0	1	其七,我行复中野，怛怛自今兹。蹭蹬勿重陈，所伤命与时。非无青霞质，素衣向已缁。侧闻雍门弹，慰此中忧疑。忧疑卒未解，至音已无辞。古风落冥冥，大道不可思。王乔非予愿，詹尹亦我欺。江花莽消息，游子暮何之。相逢东园公，遗我考槃诗。
0	1	0	0	0	0	0	0	0	1	0	0	鸟名 闺怨（六朝体）,羁栖雌鹄妒鸳鸯，卧壁悬鹑损鹔鹴。借问碧鸡天外影，还入丹凤梦中乡。乌头自白君自客，雁足空素妾空房。妾边比翼偏相恼，君处催归可自伤。轻鹣玉剪初分匹，啼鹃银箸暗成行。十二鸾钗容续股，三五莺闺枉断肠。颔燕峥嵘依汉日，鬓鸦萧飒欲秋霜。愁似三山鹏海阔，精卫丸泥正渺茫。
1	1	0	0	0	0	0	0	0	0	0	1	十二月十日,今日吾兄寿，萧条自举觞。燕山非故里，汴水亦他乡。河鲤行思海，原鸰飞畏霜。客居怜小侄，潜望白云长。
1	1	0	0	0	0	0	0	0	0	0	1	元日对雪简宋孝廉（实颖）,令节他乡会，春盘上客偏。乱云迷禹穴，独鹤语尧年。坐下山阴雪，无愁射的玄。明朝江口望，定有孝廉船。
1	0	0	0	0	0	0	0	0	0	0	1	其二,高秋云物满河阳，死别生离事渺茫。千里凉风吹作客，五年圆月照思乡。衣沾酒汁三分泪，梦断琴弦八度霜。寄语凤凰台下友，故园衰草总堪伤。
0	1	0	0	0	0	1	0	0	0	0	1	怀乔白岩太宰,忆别始再聚，竟岁还分离。悠悠太行下，望望闽海涯。南北一万里，音耗那得知。商飙转林薄，故叶馀空枝。索居亦云远，贮结良未缓。云晴谅自閒，去雁应时返。西窗几丛竹，月色共谁晚。相思复相思，肠盘未能饭。
0	0	1	0	0	0	0	0	0	0	0	1	留馆京师,挟策艰难献帝阍，冀邀升斗赡朝昏。那堪孤客天涯境，尽是双亲梦里魂。刺眼寒花三次发，惊心白露九秋繁。望乡时倚庭前树，冷雁哀笳满蓟门。
1	0	0	0	0	0	0	0	0	0	0	1	得家书五年留滞今且去楚矣,持是安归黯可伤，出门负手楚天长。寒江向晚波初碧，病槛经旬叶尽黄。闲味饱谙忘有我，孤怀潜转入思乡。披书却感居人语，为扫松篁待解装。
1	1	0	0	0	0	0	0	0	0	0	1	其八十六 清明,晓起愁闻杜宇声，伤心节候又清明。谁知瘴岭三年别，犹作他乡患难人。
0	0	0	0	0	1	0	0	0	0	0	1	西陲闻警,西来烽火照边隅，铁马骄嘶塞草枯。聚米已筹山谷未，防边曾设鹳鹅无。黄河岸上宁遗灶，青海原头有断弧。惆怅从来征战地，萧条汉垒夜啼乌。
0	1	1	0	0	1	0	0	0	0	0	1	凉波,凉波昨夜起，蹙我池上树。萧萧行可惜，耿耿岁将暮。故乡日云远，谁当共情素。惝恍追昔游，黯然隔重雾。幽忧回难释，中庭思且步。人生如浮云，流宕不得住。胡为自局蹐，三叹复四顾。广野多悲风，大道有歧路。?俗未能识，急趋虑妄附。愿与金石交，委心任所遇。
0	0	0	0	0	1	0	0	0	0	0	1	归兴 其一,风尘事事不堪论，回首云山断客魂。四海劳民皮已尽，三年傲吏骨犹存。倦思缩地归南墅，愁欲呼天赋北门。奄忽故园春又暮，空教青鬓负华樽。
1	0	0	0	0	0	0	0	0	0	0	1	春草,朝烟萦露湿，夜雨闭门深。但可佳人斗，无伤游子心。渐长湖边色，翻成梦里吟。一樽郊寺外，趺坐类禅林。
1	0	0	0	0	0	0	0	0	0	0	1	送谭天水入闽中寄周还梅,客情乡语路迢迢，大海邻邦隔水潮。山色旧游凭鹤到，梅花新梦倩云招。琵琶不速红亭别，苜蓿难驯白马骄。为报河西桥畔月，手栽桐树不曾彫。
0	1	0	0	0	0	0	1	0	0	0	0	次韵沈冲叟闲居即事,晨起盥栉罢，焚香默坐馀。朝阳上窗户，寒雀下庭除。隐几商清句，开椷阅素书。吁嗟望尘客，徒解赋闲居。
1	0	0	0	0	0	0	0	0	0	0	1	寄人,空翠扑晴影，轻黄著柳枝。春风恋游子，浑似纵游时。除醉更无事，忆君方有诗。如何一片月，两地照相思。
1	0	1	1	0	0	0	0	0	0	0	1	早发西山,游子空有怀，赏心杳无路。前程数千里，乘夜连轻驭。缭绕松筱中，苍茫犹未曙。遥闻孤村犬，暗指人家去。疲马怀涧泉，征衣犯霜露。喧呼溪鸟惊，沙上或鶱翥。娟娟东岑月，照耀独归虑。
0	0	0	0	0	0	0	0	0	0	1	1	咏月,长夜清辉发，愁来分外明。徘徊新战骨，经过旧台城。秋色知何处，江心似不平。可堪吹急管，重起故乡情。
0	1	0	0	0	0	0	0	0	0	0	1	月夜同诸友归自徐村,驱马临高台，月色莹如镜。众星吐寒芒，东方横斗柄。宇定光自发，林深鸟相庆。驴思栈豆鸣，人有归风咏。吾曹际明时，为道俱希圣。贫同一瓢颜，贵比万钟孟。所重在操存，原思果非病。譬彼道边木，枝柯何枯硬。白日发荣华，春条渐繁盛。吁嗟枯易荣，岂不由正性。飞云无长停，流电无久映。今我不驰驱，岁月忽欲竟。
1	1	0	0	0	0	0	0	0	0	0	1	回波乐 其六十六,□□□有死，来去不相离。常居五浊地，更亦取头皮。纵得百年活，须臾一向子。彭祖七百岁，终成老烂鬼。托身得他乡，随生作名字。轮回□动急，生死不□你。身带无常苦，长命何须喜。
0	0	1	0	0	0	0	0	0	0	0	1	杨柳青,村旗夸酒莲花白，津鼓开帆杨柳青。壮岁惊心频客路，故乡回首几长亭。春深水涨嘉鱼味，海近风多健鹤翎。谁向高楼横玉笛，落梅愁绝醉中听。
0	0	0	0	0	0	1	0	0	1	0	0	山斋会别,春草平陵路，荷衣醉别离。将寻洛阳友，共结洞庭期。星月半山尽，天鸡出海迟。无轻此分手，他日重相思。
1	1	0	0	0	0	0	0	0	1	0	1	江上,回首江云泪几双，酒空金盏在他乡。穷途自合亲情断，幽恨那堪世事忙。两岸草花秋寂历，一船烟月夜凄凉。不知身是孤飞鸟，犹误题笺寄孟光。
0	0	1	0	0	0	0	0	0	0	0	1	清明游西园有感,客转汾阳时禁烟，太行云渺故乡天。齐中一弟悲西垄，邺下诸儿走北阡。桃李未花春气晚，河山独赋老怀偏。重来秪恐芳菲尽，啼杀黄鹂空自怜。
0	0	1	1	0	0	0	0	0	0	0	1	谢范信中钤辖惠笋炙,野人败壁屋数椽，枯肠如龟复如蝉。未忧饱死笑方朔，且要臞形追列仙。故园千本箨龙儿，轻雷殷户争蜿蜒。冻泥封根手自斸，一箸可当百味鲜。朅来曹南风土恶，齑饭酸呕羊酪膻。君家何从得此品，新馥惠我惊馋涎。便当过门乞馀炙，未信羹釜声轑然。
1	1	0	0	0	0	0	0	0	0	0	1	同李游叶家池上作,月色浴四郊，天水一气警。坐令夜游子，投身藐姑顶。呼吸入肺肝，照见冰玉影。坊锲谁家石，名氏高蔚炳。百年如转烛，荐及孙曾等。想见恤纬人，严节秋霜冷。历历葑塘皎，郁郁松烟暝。寒流泻微茫，河汉相与永。何处人语喁，溪阴问鱼艇。
0	1	0	0	0	1	0	1	0	0	0	0	蠡湖怀古,我闻当年范少伯，兴越废吴建奇策。功成不屑像范金，抽身竟作烟波客。至今踪迹尚流传，十里蠡湖连笠泽。我来湖上一徘徊，无限悲怀触绪来。古来多少功名士，烹狗藏弓良可哀。蠡也超然见几作，轻舟荡漾胸襟开。越王旧殿今何在，带水盈盈名不改。何缘但说陶朱公，不将此意传千载。
1	1	0	0	0	0	0	0	0	0	0	1	宿驿① 其一,他乡异县老何堪，短发萧萧不胜簪。旋买一樽持自贺，病身安稳到江南。
0	0	0	0	0	0	1	0	0	0	0	1	留省早春奉怀诸兄弟三首 其一,故园君卧处，帷里阅年芳。微雨高城霁，寒冰春水长。黄鹂啼汉署，白马见吴乡。几许劳相忆，书来问景光。
0	0	0	0	1	0	0	0	0	1	0	1	入塞,将军归来气如虎，十万貔貅争鼓舞。凯歌驰入玉门关，邑屋参差认乡土。弟兄亲戚远相迎，拥道拦街不得行。喜极成悲还堕泪，共言此会是更生。将军令严不得住，羽书催入京城去。朝廷受赏却还家，父子夫妻保相聚。人生从军可奈何，岁岁防边辛苦多。不须更奏边笳曲，请君听我入塞歌。
0	0	0	0	1	0	0	0	0	1	0	0	哭豹人二首 其一,垂老空思对酒期，那知缔好便伤离。同言词客常天宝，岂信徵君在义熙。百岁才名贫病里，两家儿女涕洟时。寝门为位非常事，可奈山阳笛又吹。
0	0	1	1	0	0	0	0	0	0	0	0	光绪十八年1892三月初六日筱村中丞按试台南正在明伦堂讲书忽地大震因以诗纪之①,堂皇高坐地震惊，满堂漰湱洪涛声。如驾海舶樯忽倾，头目眩转浮沧溟。诸生罢讲相向瞪，魂摇气慑神渐惺。须臾奠定邀神灵，险遭不测人其坑。我于其中浩叹兴，两间无处无亏盈。世界本由缺陷成，自古断鳌鳌足胫。扶舆毕竟谁支撑，赖有青门鼎力争。乾坤浩荡陂竟平，敢忘此日心凌兢。
0	1	1	1	0	0	0	0	0	0	0	0	麻姑山诗（并引） 至瀑布崖前,忽过乱峰曲，隔林闻水声。止车问樵夫，知是飞瀑鸣。下步入幽径，萧然觅澎渹。仰看百尺崖，倒泻霜雪明。乍近骨肉健，久留毛发惊。疑身是雷仙，满耳鼓不停。六月地赤渴，平川露乾汀。此源一何长，奔注常淫盈。利泽固不浅，邦人昧嗟矜。徒闻晏豫时，相与怜凄清。
1	1	0	0	0	0	0	0	0	0	0	1	鸬鹚步寻方元英故居,遗像双台下，结庐烟水傍。子孙今几世，风雨半他乡。山静云眠影，叶乾虫食香。高名故相压，吟苦不成章。
1	1	0	0	0	0	0	0	0	0	0	1	重午客中三首 其一,往恨湘累远，他乡楚俗同。流传存吊祭，汩没见英雄。竹叶于人绿，榴花此日红。未须嗟旅泊，吾道岂终穷。
0	1	0	0	0	0	0	0	0	0	0	1	登湖山楼（楼在齐山）,近郭危楼俯碧湍，倦游孤客倚朱阑。淮肥山色尊前出，吴楚江流画里看。旅思逢秋增短鬓，乡心随雁过长安。黄花白酒登高日，玉笛金笳起暮寒。
1	0	0	0	0	0	0	0	0	0	0	1	寄意二首 其二,春风吹桃花，游子未还家。洞口桃花片，多人未曾见。
1	0	0	0	0	0	0	0	0	0	0	1	陈情上太尉,海内谁怜海外人，问津何处是通津。本求食禄非求利，只为荣亲不为身。客路离愁江上雨，故园归梦日边春。济川幸遇恩波广，愿濯凡缨十载尘。
1	1	0	0	1	0	0	0	0	0	0	1	舟中重阳次至德韵,舟泊渡头别路长，况逢重九寓他乡。一江波影依谁碧，两岸菊花为我黄。凉露沾衣唫里句，轻风落帽醉边觞。客中也得清平乐，万岁惟应祝圣王。
1	1	0	0	0	0	0	0	0	0	0	1	题陈正之兰亭①,十六回更癸丑春，兰亭临本尚如新。学书良易人难学，聊喜他乡见似人。
0	0	0	0	0	0	0	1	0	0	0	1	其二,独夜觉无侣，疏灯照苦吟。思和残雨断，魂傍晓钟沉。芳草不遗远，绨袍空好音。君山试回首，寥落望乡心。
0	0	0	0	1	0	0	0	0	0	0	1	得又村仲弟上海殉难讣音诗以哭之 其一,半载家书滞锦鳞，惨闻凶耗走惊魂。竟殉职守完臣节，敢弃城亡负国恩。皓首慈亲逃白刃，青年少妇哭黄昏。天涯有姊空肠断，北望停云积泪痕。
1	0	1	0	0	0	0	0	0	0	0	1	荅元美山东道中见寄,飞来尺素九河阴，报道春光满上林。游子自矜年少好，故人无恙岁寒心。即今病借青云起，何用诗传白雪音。处士一星依帝座，两朝谁似主恩深。
0	0	0	0	0	0	0	1	0	1	0	0	登古冈城东山,兀立东城感慨存，萧萧遗垒望荒原。河山不改空留恨，部曲无归莫返魂。日暗树烟迷石涧，水摇云气照江门。人生最苦轻离别，明月孤帆归远村。
1	1	0	0	0	0	0	0	0	0	0	1	旅馆不寐,凉风起日暮，木叶莽萧萧。高馆一镫悄，故乡千里遥。虫声寒古壁，蝶梦醒残宵。明月不知处，离愁空酒浇。
0	0	0	0	1	1	0	1	0	0	0	1	寒食后一日途中口占,一春潦倒客天涯，几度芳辰不在家。寂寞江都寒食后，东风吹老故园花。
0	0	0	0	0	0	0	1	0	0	0	1	长春道院后楼,危楼迥木末，千里暮云开。细雨长江去，斜阳孤鸟来。客鬓愁中换，乡心病后催。一声何处笛，故故向人哀。
0	0	0	0	0	0	0	1	0	0	0	1	黄村和林溥题壁诗,梦回双阙远，春尽百花飞。此去愁弹剑，无言泪满衣。沙云空尔捲，檐鸟漫人依。多少天涯客，纷纷各自归。
1	1	0	0	0	0	0	0	0	0	0	1	感梅忆王立之,王子已仙去，梅花空自新。江山馀此物，海岱失斯人。宾客他乡老，园林几度春。城南载酒地，生死一沾巾。
0	1	0	0	1	0	0	0	0	0	1	0	游岘山,前年渡汉水，已堕岘山泪。今年登峿台，独倚洼樽醉。复此吴兴游，忽动楚泽思。自从有此山，游饮谁不至。遐哉贤达流，望古仅一二。抱此山水衷，慷慨发长喟。嗜好既殊俗，悲伤匪无意。遥遥千载人，唾地到吾辈。岭云颇欲雪，野梅疏更细。渌水碧摇天，磐陀小可憩。当为十日谋，有酒身无事。
1	0	0	0	0	0	0	0	0	0	0	1	其二,游子思亲泪未乾，春来顿觉带围宽。客边憔悴无人问，空把家书日日看。
1	1	0	0	0	0	0	0	0	0	0	1	同诸公有怀绝句,旧国迷江树，他乡近海门。移家南渡久，童稚解方言。
0	1	0	0	0	0	0	0	0	0	0	1	关山月,迢递关山道，凄凉霜露时。如何秦地月，亦自到天涯。切切胡笳怨，萧萧边马悲。高楼有思妇，苦乐讵相知。
1	1	0	0	0	0	0	1	0	0	0	1	黄河夜泊,明月黄河夜，寒沙似战场。奔流聒池响，平野到天荒。吴会日以远，燕台路正长。男儿久为客，不辨是他乡。
1	0	0	0	0	0	0	0	0	0	0	1	和信之板桥路中古风二首 其一,岸风坼枯凌，野日明远烧。山晚云烟深，游子悲崄峭。平生文字僻，所历入吟啸。急景不贷人，佳处领其要。
1	0	0	0	0	0	0	0	0	0	0	1	甲申秋日寄示儿子,屈指将称八秩觞，半生已悔马牛忙。悤悤汝又四年别，渺渺予怀三径荒。堪笑幼孙求附笔，要催游子早还乡。须知知足心常乐，处处危机在预防。
0	0	0	0	0	1	0	0	0	0	0	1	李宾之归省,早识茶陵是故乡，扁舟三月过潇湘。定王台下雪涛壮，贾谊宅边烟草长。南涧蘋蘩劳梦想，东风桥梓有辉光。逢人尽说玉堂客，年少无如此最良。
0	1	1	0	0	0	0	0	0	0	0	0	梅花,朔风冻云低，雪意光林杪。北枝寒无声，南枝香独早。缥缈羽衣明，的皪椒房小。中有浩荡春，笑傲烟尘表。美人山店夜，玉光破寒晓。孤洁岂欲高，群芳自枯槁。悠悠岁寒心，不为东风老。乾坤万壑冰，一花已不少。
1	1	0	0	0	0	0	0	0	0	0	1	其二,万壑千岩照眼新，崎岖难尽百年身。亲朋一意还家早，殽核他乡入馔贫。陟险亦能添甲子，卫生何用守庚申。世间只有名山寿，苦论彭殇可笑人。
1	1	0	0	0	0	1	0	0	0	0	1	春雪怀孟望之,朝来酒畔看春雪，忽忆故人春雪诗。袅雾含风不忍见，吟诗对酒益相思。山川冀北非吾土，桃李江南异昔时。此日悲君已迟暮，他乡愁见更支离。
0	1	0	0	0	0	0	0	0	0	0	1	赵倅再赋又次韵答,閒却身心堕一偏，从渠佳月更凉天。每思君子宜看竹，设道宜男谁戴萱。寂寂故乡通德里，悠悠往行孝廉船。江南过夏多梅雨，赋就郊居空放言。
0	0	0	0	1	0	0	0	0	0	0	1	建中四年十月感事（题拟）,烟尘忽起犯中原，自古临危道贵存。手持礼器空垂泪，心忆明君不敢言。落日胡笳吟上苑，通宵虏将醉西园。传烽万里无师至，累代何人受汉恩。
0	0	0	0	0	1	0	1	0	0	0	1	登昆山寺谒刘龙洲墓,阴崖鳖裙披，萧寺压其左。前无容马地，而公灵永妥。绰有高世风，荷锸誓埋我。恳恳中兴论，汎汎岳阳舸。竹西旌佩间，为士非琐琐。我来行吟久，顾影叹复坐。下上百年馀，同遇时坎坷。疏岚冒川暝，归鸢跕跕堕。惄焉上孤舟，星流乱渔火。
1	0	1	1	0	0	0	0	0	0	0	1	归里后咏怀 其一,吾家连理枝，恰符燕桂数。伯仲早云殂，三人相依附。飘梗过半生，频年不一遇。垂老更相怜，郁陶凭谁诉。游子从外来，惊愕频谛顾。喜极翻成悲，相看俱迟暮。有酒即我醑，无酒即我酤。鹤发老弟兄，悦爱胜童孺。目前致足乐，莫任韶光赴。珍重此残年，连床话情愫。
0	1	0	0	1	0	0	0	0	0	0	1	其四,秋风西北来，萧萧动百草。荡子无室家，悠悠在长道。红颜能几时，弃捐一何早。对客发素书，零涕复盈抱。上言故乡好，下言故人老。
1	0	0	0	0	0	0	0	0	0	0	1	其三 西轩听雨,芳草池塘夜已分，一灯疏雨转纷纷。分明瞿峡愁中听，彷佛巴山梦里闻。海外故人嗟久别，天涯游子忆同群。兰缸欲尽青毡冷，落叶萧萧自掩门。
1	0	0	0	0	0	0	0	0	0	0	1	其二,严冬何凛冽，玄云结层阴。寒雨中夜零，游子怀重衾。愁绪本无端，展转自相寻。相彼孤栖鸟，依依望故林。行行日以远，所托惟声音。声音不可托，何用慰人心。
1	1	1	1	0	0	0	0	0	0	0	1	其十,游子他乡梦，孤灯对短檠。乞身曾上疏，噬指已频惊。冉冉浮沈外，悠悠去住情。主恩犹未报，不是厌承明。
0	0	0	0	0	1	0	1	0	0	0	0	路灌沟阻风,行李先愁过吉阳，萑苻何物尚披猖。孤舟喜出两关阻，一雨能生三日凉。纨扇云皴山入画，芦花风起客思乡。柴桑旧事吾犹记，咫尺翻嫌路渺茫。
0	0	0	0	0	0	0	0	0	1	0	1	送姚侍御充渭北掌书记,北境烽烟急，南山战伐频。抚绥初易帅，参画尽须人。书记才偏称，朝廷意更亲。绣衣行李日，绮陌别离尘。报国将临虏，之藩不离秦。豸冠严在首，雄笔健随身。饮马河声暮，休兵塞色春。败亡仍暴骨，冤哭可伤神。上策何当用，边情此是真。雕阴曾久客，拜送欲沾巾。
0	1	0	0	0	0	0	1	0	0	0	1	瓜州道中,清江杳杳水连空，江北江南绿映红。三月异乡逢改火，经春游子怨飘蓬。满汀芦叶孤舟雨，一树梨花小旆风。遥望故乡何处是，依稀烟树五湖东。
0	0	0	0	0	0	0	1	0	0	0	1	其二,忆昨揽朋辈，置酒临大江。青山接天色，日黑云头黄。风林扫低叶，孤鸟飞自昂。东南接天海，隐隐见故乡。狂歌振吴市，飞梦不可航。得乐且为乐，勉尽天涯觞。
1	1	0	0	0	0	0	0	0	0	0	1	其三,身在他乡不望乡，闲云处处总凄凉。故人若问凉边事，日射坪田索酒尝。
1	0	0	0	0	0	0	0	0	1	0	1	其三,城阙屹九重，浮云西北驰。仆夫严夙驾，游子去何之。谒帝叩天阊，道路逶以迤。晤言不终夕，分手怅别离。中怀畴能喻，咄嗟知告谁。三刖终当献，良工应独知。
1	0	0	0	0	0	0	0	0	0	0	1	洪景卢以郡酿饮客于野处园赋诗见寄次韵,老境厌吏事，归心绕丘园。日月忽有夏，炎蒸变春温。芝堂孰新酿，谁共论文尊。缅怀蓬山旧，情好素所敦。殷勤十从事，往扫东坡轩。深杯滑琉璃，不比田家盆。醉吟到高处，舞月成清欢。我独坐空斋，静对忘忧萱。萱多忧未忘，香清思犹昏。怀君不成寐，两处一声猿。
0	0	0	0	1	1	0	0	0	0	0	0	贾节庵冒夏暑（周本作畏景）越修涂过我苕霅情谊甚厚令闻古式无思大节不可复见而骨肉消息访问难真相对殆感慨不能为怀青灯夜语诵少陵夜阑更秉烛相对如梦寐之句意甚惘然其归也儿曹以此为韵赋诗道别余亦作焉衰老拙恶姑写我怀且以卜后期云尔 其一,君留剑水浔，我卧弁峰下。十书九不到，思君无日夜。
0	1	0	0	1	0	0	0	0	0	0	1	赠孝子戴仲英,忆昨干戈起，白日风尘昏。子家浠水上，少小失双亲。生死不相知，念念徒酸辛。艰难适异乡，乃谓他人昆。圣人握乾符，仗剑靖妖氛。思亲不可见，忽见故乡人。闻言隔九泉，涕泪沾衣襟。兹行返故乡，累土成丘坟。坟前植松柏，惨淡结愁云。常存纯孝名，锡类垂子孙。
0	0	0	0	0	0	0	0	1	0	0	1	其四,金气白日来，疏黄满河关。平居乏愉悦，况复身险艰。一忆故乡居，一望客人还。两心四海中，谁不伤朱颜。双燕不巢树，浮萍不出山。性命君由天，安得易其间。休悲砌虫苦，此日无人闲。
1	1	0	0	0	0	0	0	0	0	0	1	人日饮学在清瑶屿,春到宜谋醉，相邀就辋川。酒香开胜日，花事闰今年。情共他乡密，诗从远客传。黄梅能作意，还向月婵娟。
1	1	0	0	0	0	0	0	0	0	0	1	其五,袖拂云霞览下方，地灵人杰异他乡。剑江迹化龙光迥，铁柱功成蜃气荒。高节千年扶世教，精忠万古正天常。楼中怀感休长叹，为我吹箫引凤凰。
0	0	0	0	1	0	0	1	0	0	0	1	在京思故园见乡人问（一作 宋 王阗 诗）,旅泊多年岁，老去不知回。忽逢门前客，道发故乡来。敛眉俱握手，破涕共衔杯。殷勤访朋旧，屈曲问童孩。衰宗多弟侄，若个赏池台。旧园今在否，新树也应栽。柳行疏密布，茅斋宽窄裁。经移何处竹？别种几株梅。渠当无绝水，石计总生苔。院果谁先熟，林花那后开。羁心祗欲问，为报不须猜。行当驱下泽，去剪故园莱。
0	0	1	1	0	0	0	0	0	0	0	1	度大庾岭二首 其一,叱驭层峦冒险行，瘴烟回合旅魂惊。山盘鸟道无三蜀，路凿羊肠亦五丁。古庙风悲唐相树，荒屯月冷汉家营。故乡东望频回首，恨逐飞云片片生。
0	0	0	0	1	0	0	0	0	0	0	1	哭新昌尹董宗远,万里春犹至，三江雁不归。经年乡信少，昨日故人非。单父弦初绝，河阳花渐稀。宁知沧海上，东望自沾衣。
1	1	0	0	0	0	0	0	0	0	0	1	谢胡大公子以宁,短?迎寒日，清江傍客居。刘生谁似尔，鲍子故知予。灭烛他乡酒，高歌幸舍鱼。中宵频感激，不忍上柴车。
0	0	0	0	0	1	0	0	0	0	0	1	渡江,岁暮天涯雨雪多，孤帆此去叹蹉跎。故园回首千山外，一片归心逐逝波。
1	1	0	0	0	0	0	0	0	0	0	1	梦中得起结二句醒而足成之,槐叶萧萧菊蕊黄，伤心岁晚又他乡。梦回寂历风开户，一缕蛩音月满床。
0	1	0	0	0	0	0	0	0	0	0	1	简仁山海老用山谷赠灵源老人韵,禅关无复老莱衣，陟屺心摧怨夕晖。泣血可怜犹不死，望乡无处欲何归。仁山老子方传法，枯木堂中久息机。不见桃花并柏树，焉知四十九年非。
1	0	0	0	0	0	0	0	0	0	0	1	其六,丛木回冈费讨寻，鹤泾回望九皋深。洛阳游子归何日，碧草春风岁岁心。
1	1	0	0	0	0	0	0	0	0	0	1	署西始辟草岸多植荪枝物外萧然清閒徐步援笔赏之,绿树浓阴护短墙，何妨枳棘借他乡。诛茆署后三春暖，剪綵庭前百和香。月浸楼台浑近水，烟寒橘柚欲肥霜。凭栏更对新蓂荚，自爱舒徐岁月长。
0	1	0	0	0	0	0	0	0	0	0	1	游东龛岩赋十景诗 其二 东龛寺,东龛古刹寄岩麓，令公读书有遗躅。瑟瑟风语龙髯松，潇潇雨敲凤尾竹。流传香火将千秋，晨钟暮鼓云悠悠。鸾笙鹤驾碧霄远，神归故国应来游。
0	0	0	0	0	1	0	0	0	0	0	1	四月六日出张家湾有寄,平芜南望海天云，回首京华忆故人。梦底依然言在耳，别来空有泪沾巾。关河迢递愁多难，岁月栖迟欲代轮。偏是故园风景好，江门垂钓浪花新。
0	0	0	0	1	0	0	0	0	0	0	1	其七 何处难忘酒七首,何处难忘酒，逐臣归故园。赦书逢驿骑，贺客出都门。半面瘴烟色，满衫乡泪痕。此时无一盏，何物可招魂。
0	1	0	0	0	0	0	0	0	0	0	1	有感 其一,娇儿未成人，病苦不肯退。忧伤动中怀，惨惨心欲碎。老妻情更恶，中夜泣相对。何如早还归，山阳坟陇在。平生所愿心，展转不得遂。十年误同游，回首只多愧。病连肝肺深，因觉妻子累。悠悠故乡情，滴滴眼中泪。
0	0	0	0	1	0	0	1	0	0	0	0	哭韦缵,一死嗟谁托，馀生苦自怜。已悲形吊影，竟觉夜如年。野哭沉山月，新坟閟陇烟。杳无重见日，徒有泪潸然。
1	1	0	0	0	0	0	0	0	0	0	1	其四,空山风雨约，万古定何年？清净为初地，洪荒已后天。他乡今日事，小结大生缘。愿戢醯鸡舞，从吾瓮底眠。
0	0	1	1	0	0	0	0	0	0	0	0	登江门诸山,山头日白云英英，千峰倒插千江明。手把芙蓉步石壁，苍翠乱射猿鸟惊。谁其云外吹紫笙，欲来不来空复情。天风吹我佩箫瑟，恍疑身在昆仑行。
1	1	0	0	0	1	0	0	0	0	0	1	晓起,晓起浑无事，茫然仙此生。渐随池砚老，仍逐羽毛轻。久约心方坦，思艰气自平。他乡常作客，管子代春耕。
0	0	0	0	0	0	0	0	0	1	0	1	闺怨二首 其一,雁尽书难寄，愁多梦不成。愿随孤月影，流照伏波营。
1	0	0	0	0	0	0	0	0	0	0	1	赠马君美,波扬溟渤骇长鲸，何处熙熙物自春。山下有田皆种德，天涯游子欲亲仁。云烟荏苒风尘远，林壑幽深虎豹驯。数册閒书一茅屋，此中便可著閒身。
1	1	1	1	0	1	0	0	0	0	0	1	逢杨珣感旧,十年萍梗愧相违，我尚飘零子未归。江国鸿声惊别棹，河桥草色照行衣。他乡共叹生涯薄，往事空怜故旧知。日暮临岐倍惆怅，伯劳东去燕西飞。
1	1	0	0	0	0	0	0	0	0	0	1	和广汉旅中韵,苒苒征衣冒晓霜，客心衰寂鬓毛苍。故人行李来江外，游子飘蓬念异乡。言失筌蹄知意得，醉遗簪绂觉形忘。青衫四十犹羁旅，叹息泥沙困乘黄。
1	1	0	0	0	0	0	0	0	0	0	1	四月拟归里为兵马所阻直豫大旱兵革方亟,故园草长老莺花，肠断轻雷万里车。群盗黑头皆富贵，他乡赤地到桑麻。何年四海销兵甲，独向三春玩物华。莫为草堂誇奇胜，开元杜甫已无家。
0	0	0	0	0	0	0	1	0	0	0	1	士鹄见过同宿显恩禅房得深字,同舍别何久，乍逢秋已深。君方理簪绂，吾欲乞山林。橐笔三朝客，支筇五岳心。故园萝薜约，开阁待长吟。
1	1	0	0	0	0	0	0	0	0	0	1	祁（理孙）席上口占,公子华筵醉几回，玉箫金管夜重催。他乡信美不归去，一饮须倾一百杯。
1	1	1	0	0	0	0	0	0	0	0	1	兴隆寺斋居,斋日斋居僧舍深，昼帘花竹细阴阴。诸天树色浮佳气，下界莺啼入梵音。京国风烟虚在眼，边城戎马实惊心。他乡自喜逢春色，不道愁多更苦吟。
0	1	0	0	0	0	0	1	0	0	0	1	客居见桂有忆故园,纷披岩桂袭人裾，空馆高凉雨过馀。忽忆故园秋色好，正当良夜月生初。花开定念淮南客，雁去曾无江上书。落尽天香君不见，坐怜芳树日萧疏。
0	1	0	0	0	0	0	1	0	0	0	1	昭化夜泊,淅淅风欺枕，明明月入船。三巴空有泪，独夜不成眠。流宕鱼凫国，凄其鸿雁天。故园梅信早，归去逼残年。
1	0	0	0	0	0	0	0	0	0	0	1	其二,试马孤城外，周遭足芰荷。美人不可见，游子意如何。风细流香远，霞翻散彩多。隔花声宛转，髣髴似吴歌。
1	1	0	0	0	0	0	0	0	0	0	1	风雨泊博望山　通　似楚王宫北之调但　重耳,石尤吹雁坠沙村，博望山横带雨痕。千里白云来地肺，一江飞霰锁天门。流人旅食依烽火，残岁他乡入酒樽。归去非关忆三径，湘君泪尽赋招魂。
1	0	0	0	0	0	0	1	0	0	0	1	申浦旅舍感怀二首 其一,寥落心情与世违，烟波江上憺忘归。压帘花雨閒愁渍，邻巷车尘习静非。独夜鳏鱼才耿耿，芳春孤燕自飞飞。故园此日相怜误，小病乡书近更稀。
0	0	0	0	0	0	0	0	0	1	0	1	寄王元美,日暮归鸦遍，乡心可奈何。病随新月长，愁比落花多。细雨乱阶草，微风起夕波。西陵有严武，不必泪悬河。
1	0	0	0	0	0	0	0	0	0	0	1	为南海钟侍御题金台遥祝卷 其一,游子承恩出禁闱，高堂华发照春晖。潘舆自不随骢马，莱綵何妨舞绣衣。江鲤一从天上寄，台乌长绕日南飞。即今婺女遥相望，柱史星光近太微。
1	1	0	0	0	0	0	1	0	0	0	1	丹阳舟中与幼孺对月时余南还幼孺将客苕川,共倚孤篷月似霜，夜深风露满胡床。应知此月重圆夜，君在他乡我故乡。
0	0	0	0	1	1	0	0	0	0	0	0	南村杂赋十首 其一,平生耽逸趣，久矣谢浮荣。计左真鸠拙，形臞类鹤清。晚风溪艇钓，春雨石田耕。此日容衰老，徜徉乐太平。
1	0	0	0	0	0	0	0	0	0	0	1	怀家宜人,南天瘴疠起秋尘，游子高堂忆老亲。总有家音传驿使，干戈愁杀白头人。
1	0	1	1	0	0	0	1	0	0	0	1	泊江上,卸帆今夜泊洲渚，飒飒凉风起绿蘋。月底扣舷惊水鸟，船头打鼓赛江神。青青芳草悲游子，落落浮云识故人。我亦少年淹泊旅，聊将浊酒慰情亲。
0	1	0	0	0	1	0	0	0	0	0	0	答寄殿卿见梦之作,忆昔红颜日携手，一别三年非不久。纵使天台记阮郎，也应梁苑称枚叟。故人多病卧青春，华发如蓬自看丑。漫尔风流更旁骚，从他憔悴仍醉酒。悠悠世上竟须疑，梦里相逢知是否。
0	0	0	0	0	1	0	0	0	0	0	1	其二,南宁城下浣江滨，小别家山几十春。百里未忘昭代简，二毛重见故乡人。催科政拙方知养，赠别诗多不算贫。曾记乐桥南畔路，到门不遇一伤神。
0	0	1	0	0	0	0	0	0	0	0	1	冬夜示弟介山儿至用放翁同子坦子聿游湖中诸山韵,旷怀托张融，我屋俨舴艋。案头仇沼石，崒嵂作峰岭。休日岁云暮，小憩无人境。侧身望故园，南湖渺千顷。拍波羡凫鸭，渐乐春昼永。未遂汗漫游，聊得尘鞿屏。观梅设茗宴，远汲天坛井。地炉添榾柮，念此幽花冷。骨肉共情话，壁闪孤灯影。空阶积残雪，中夜光炯炯。清诗和放翁，工拙心自领。置笔落二毛，还期践箕颍。
0	0	0	0	0	0	1	0	0	0	0	1	贡院中怀山中故居,岁晚西溪路，谁过旧草堂。苔纹侵柱础，竹色度邻墙。白首光阴疾，青山意绪长。相思老兄弟，夜夜梦还乡。
1	0	0	0	0	1	0	0	0	0	0	1	登香炉峰寄远人,前登香炉峰，却指湓城郡。大江北潮海，崇岳南作镇。相逢虎溪子，轻策聊一振。水石动寒光，风松洒高韵。忧来独成语，忽忽千里愤。六朝空遗文，三国无尺烬。孤禽下云久，远树入烟尽。客恨厌山重，归心喜流顺。故人潇湘别，即此无音信。憔悴十年心，谁人不缁磷。
1	0	0	0	0	0	0	0	0	0	0	1	春晚看群公朝还人为八韵,游子惜春暮，策杖出蒿莱。正直康庄晚，群公谒帝回。履度南宫至，车从北阙来。珂影傍明月，笳声动落梅。迎风采旄转，照日绶花开。红尘掩鹤盖，翠柳拂龙媒。绮云临舞阁，丹霞薄吹台。轻肥宁所羡，未若反山隈。
1	1	1	0	0	0	0	0	0	0	0	1	苦寒行,凛凛朔风运，悠悠玄象驰。北鄙何萧条，漠野恒凄其。崇霜依岫结，峨冰凭岸滋。飞沙塞门黄，胡马厉长悲。漂漂密雪兴，叆叆繁云垂。穷兽啼原泽，饥乌号树枝。无衣叹秦风，卒岁咏豳诗。伊余炎荒士，飘飖寄边陲。风土有本性，狐貉非所宜。饮浆岂执热，怀纩犹抱絺。处燥常畏疡，思凉诚恶痹。寄谢父与母，游子难久居。
1	0	0	0	0	0	0	0	0	0	0	1	枕上有怀,天寒游子客衣单，梦绕家林到夜阑。应是吾亲念儿切，倚门日日望归鞍。
0	0	0	0	1	0	0	1	0	0	0	0	登萧山驿楼,驿路青云暮，山城迥足愁。江流冲绝壁，石势起危楼。襟带分吴甸，风烟绕越州。不堪凭眺意，挥涕下孤舟。
0	1	0	0	0	1	0	0	0	0	0	0	杨村逆风通夕,忽忽无言里，悠悠不寐中。短檠流绛蜡，阴牖落青虫。人幸窥篷月，天悭上水风。白河三百里，羁思浩无穷。
0	1	1	1	0	0	0	0	0	0	0	0	寄题寒谷山房,清溪斜绕北山头，偶爱溪山卜筑幽。啼鸟有时供笑语，浴鸥无数对沉浮。春寒欹枕惊残梦，夜静评诗忆旧游。安得移居近君侧，醉吟随意共悠悠。
0	0	0	0	0	0	1	0	0	0	0	1	玉楼春,青山日日流莺语。啼得春来春又去。好云不似故乡多，行雨依然相送处。楼台金粉江南路。欲寄相思无处所。清明雾里湿梨花，寒食烟中迷柳絮。
1	0	0	0	0	1	0	1	0	0	0	1	独行有感,萧条古道少人过，一径凉风动薜萝。黄叶下时秋色老，乱山高处夕阳多。半生寥落英雄泪，万里飘零游子歌。渐觉年来霜满鬓，客中岁月又蹉跎。
0	1	0	0	0	0	0	0	0	0	1	0	彭城道中,秣马肃徒侣，晨征越郊邑。林莽何萧条，飒飒阴风集。云是古战场，杀气馀惨恻。伊昔楚汉交，两雄正相厄。亘野捲旌麾，摩空耀戈戟。朱火赫以飞，白龙自奔匿。恃力亦何为，斗智终靡益。英雄等物化，劳劳竟陈迹。空嗟耕陇间，黄沙乱白骨。
1	1	0	0	0	0	0	0	0	0	0	1	乙未随计赴都述怀 其一,匆匆随计赴都门，千里离情不尽言。七秩慈亲违杖履，三春游子感晨昏。过庭屡促行装早，奉檄翻忧世事繁。敢以显扬矜一等，等闲难报百年恩。
1	0	0	0	0	0	0	1	0	0	0	1	度庾岭,踏云循石磴，路仄水潺潺。万里常为客，十年频度关。人归鸿雁后，身老利名间。却笑宦游子，不如山鸟闲。
1	1	0	0	0	0	0	0	0	0	0	1	赠吴渠州从姨兄士则,忆昔分襟童子郎，白头抛掷又他乡。三千里外巴南恨，二十年前城里狂。宁氏舅甥俱寂寞，荀家兄弟半沦亡。泪因生别兼怀旧，回首江山欲万行。
0	0	0	0	1	0	0	0	1	0	0	0	哭朱侍御,哭友魂初返，兄今复讣音。杞忧元不寐，颜乐秪须寻。江海投胶意，乾坤揽辔心。成言俱寂寞，胜事竟销沉。邦国贤豪尽，关河涕泪深。瓣香与絮酒，咫尺到山阴。
0	0	0	0	0	0	1	0	0	0	0	1	客感,行子征骖去易迷，故乡回首在天涯。春心南陌风光远，晓梦西楼月影迟。沈客带宽无奈瘦，阮生车断不胜悲。花狂蝶乱家园晚，何事东归竟未期。
1	1	0	0	0	0	0	0	0	0	0	1	甲寅除夕书怀,分备渐无补，淹留忽岁残。凄风催短景，臈雪作凝寒。世路人心险，他乡客鬓单。亲闱千里梦，旅舍百忧攒。万感悲欢集，孤踪进退难。防危身佩剑，罹枉发冲冠。衰鬓惊年换，幽怀坐夜阑。画堂烧绛蜡，对影共盘桓。
0	0	0	0	1	0	0	0	0	0	0	1	咸阳怀古,阿房宫殿对南山，阁道萦回霄汉间。伯业终随烽火尽，游魂俄载属车还。三千童女空浮海，十万貔貅已入关。留得当年遗恨在，长城血泪土犹斑。
1	0	0	0	0	0	0	0	0	0	0	1	海上僦居,僦居来海上，又是一家村。日落旋吹角，天寒早闭门。无劳游子恨，不尽主人恩。更喜南檐敞，衰年且负暄。
0	0	0	0	0	1	1	0	0	0	0	0	怀彭志南因寄之,年光六马去骎骎，末路漂流愧此心。玉佩金貂自钟鼎，纶巾羽扇本山林。舟横落月梅花淡，雁贴寒云春水深。漠漠东风闭蓬户，相思华发忽盈簪。
0	1	0	0	0	1	0	0	0	0	0	1	其三,寄家苕霅上，万里故乡愁。未入金门奏，还为玉局游。孤忠徒耿耿，一病竟休休。为国惜人物，凄然老泪流。
1	1	0	0	0	0	0	0	0	0	0	1	离家作二首（庚申岁作） 其一,败叶辞故枝，惊飙送微雨。田庐向收穫，城中亟完补。游子欲何之，道路修且阻。俛首谢田父，予生厌羁旅。
0	1	0	0	0	0	0	0	0	1	0	1	其三,衰宗如此况他扬，碌碌诸雏欠肯堂。薄宦幽忧殊未醒，故园归梦可胜长。杯盘顿顿家鸡嫩，翁媪呜呜社酒香。犹记比邻笑行客，夏畦龙断为金章。
0	0	0	0	0	0	0	0	0	1	0	1	遣愁,叹息人间劫尽灰，惠州天上亦荒莱。只拚如此家声在，无可奈何笑口开。是处总堪埋骨地，从今不上望乡台。漫言出世除烦恼，悟到无生觉转哀。
0	0	0	0	0	1	0	0	0	0	0	1	浔阳春三首（元和十二年作） 春生,春生何处闇周游，海角天涯遍始休。先遣和风报消息，续教啼鸟说来由。展张草色长河畔，点缀花房小树头。若到故园应觅我，为传沦落在江州。
0	0	0	0	0	1	0	1	0	0	0	0	半村为姑苏汤隐士赋,别墅深深习隐居，半依城郭半郊墟。门前流水渔郎棹，道上飞埃使者车。隔岸市諠来座远，捲帘山色入窗虚。云泥出处都随分，野有良田案有书。
0	0	0	0	0	0	0	1	0	0	0	1	江夜有怀,风力卷云霾，孤舟傍翠崖。江星动鱼脊，山果落猿怀。旅梦滩声断，乡心驿路乖。不知莲社客，谁最念天涯。
0	0	0	0	0	0	1	0	0	0	0	1	题梅赠以穰,携手河梁欲别难，故乡南去路漫漫。一枝林下清如玉，但保风霜到岁寒。
1	1	0	0	0	0	0	0	0	0	0	0	其四,朔风吹雪著人寒，行尽千山复万山。旅思乡愁两无奈，不须诗债更相关。
1	1	0	0	0	0	0	0	0	0	0	1	同林参知游岘山逸老堂,东风已满岘山堂，并辔寻芳客思长。逸老何年遗杖舄，怜春是处有壶觞。林间疏磬传清梵，草际丰碑卧夕阳。故国菟裘浑未卜，他乡风物且徜徉。
1	0	0	0	0	0	0	0	0	0	1	0	次韵折仲古安抚端明食荔子感怀书事之作,卧病闽山强自支，尝珍似与故人期。却嗟老眼伤心日，又见轻红着子时。万事从来皆默定，一樽聊复赋新诗。使君不作楞梨看，他日逢人举似为。
0	0	1	0	0	0	1	0	0	0	0	0	魏比部（成宪）奉使江南过境不晤作诗见怀次韵奉荅,同寮犹恨隔曹司，况是临岐怅望时。天上使星虚候气，江南驿骑早传诗。莼鲈一水乡心动，云鸟遗封故迹奇。东阁朝朝悬榻在，好携红豆慰相思。
1	0	0	0	0	1	0	1	0	0	0	1	渡黄河,我行大梁道，日夕黄河渡。河水浩漫漫，故乡在何处？风起广沙岸，烟昏远野树。孤舟乘危波，惝恍不敢顾。游子杳天末，谁识南荒路？
1	0	0	0	0	0	0	0	0	0	0	1	赋赠刘汉臣自廉阳纳妇归,游子诗情海外殊，奚囊归日有珍珠。天涯白眼逢人看，马上红绡爱客扶。学就银钩书蜀茧，教成金管唱吴歈。仙山记得胡麻饭，觉绕桃花第几株。
1	0	0	0	0	0	0	0	0	0	0	1	其二,方共衡云把酒杯，春风吹向郁孤台。雁将回处惊帆落，花未开时怯笛催。别草可堪游子去，寄梅应为故人来。临行笑觅凝香谱，十驾那追逸骥材。
1	0	0	0	0	0	0	0	0	0	0	1	同陈仁甫郊行,芳郊望不极，暇日正销忧。并是天边侣，而能物外游。远山含树断，一水抱城浮。日暮思乡处，浮云隔海陬。
0	0	0	0	1	0	0	1	0	0	0	0	高唐道中晚望,齐右流风想至今，幽怀寥落起孤吟。南还暂断思乡泪，北望仍悬恋阙心。禾黍收残寒雀少，牛羊归去野烟深。绵驹歌后无人续，愁听村原处处砧。
1	1	0	0	0	0	0	0	0	0	0	1	江头春日,风煖旗亭煮酒香，醉醒始悟是他乡。驾言行迈路千里，岂不怀归天一方。春事渐消莺语老，离愁偏胜柳丝长。无聊莫向城南宿，淡月梨花正断肠。
1	0	0	0	0	0	1	0	0	1	0	1	湖南雪中留别,草草还草草，湖东别离早。何处愁杀人，归鞍雪中道。出门迷辙迹，云水白浩浩。明日武陵西，相思鬓堪老。
1	1	0	0	0	0	0	0	0	0	0	1	予写金刚经与王正道正道与朱少章复以诗来辄次二公韵 其一 次正道韵,平生幸识系珠衣，穷走他乡未得归。有客为传祗树法，此心便息汉阴机。百千三昩一门入，四十九年诸事非。寄与香山老居士，要凭二义发馀辉。
0	0	0	0	0	0	0	1	0	0	0	1	蚤春虎坊南墅忆旧游怀徐尚书寄朱检讨,杜曲园林一水滨，旧游风景十年频。江山不负羊裘客，城郭谁知鹤背人。草色淡烟龙紫陌，柳条轻雨洗红尘。刘郎前度看花在，却为愁多赋早春。
0	0	0	0	1	0	0	0	0	0	0	1	新秋感兴十二首 其一,木落桑乾万户砧，榆关残暑早寒侵。天连易水黄云合，地接长城白日阴。古寺残鸦忧国憾，高楼飞鸟望乡心。临风欲诵怀沙赋，泪眼逢秋恐不禁。
0	0	0	0	0	1	1	0	0	0	0	1	寄怀彭无山中丞（老友邵青门尝称无山为铁汉）,铁汉高名久属公，几番爱护主恩隆。孤踪已致层霄上，群望方殷末路中。独秀晴峰当幕府，碧浔秋瘴扫霜风。天涯岁晚相思切，欲寄音书少塞鸿。
0	0	1	0	1	0	1	1	0	1	0	0	代赠远,妾本洛阳人，狂夫幽燕客。渴饮易水波，由来多感激。胡马西北驰，香騣摇绿丝。鸣鞭从此去，逐虏荡边陲。昔去有好言，不言久离别。燕支多美女，走马轻风雪。见此不记人，恩情云雨绝。啼流玉箸尽，坐恨金闺切。织锦作短书，肠随回文结。相思欲有寄，恐君不见察。焚之扬其灰，手迹自此灭。
1	0	0	0	0	0	0	0	0	0	0	1	其五,廿载风尘役，三春道路人。瞻天行渐近，知己仗谁亲。漂泊悲游子，支离笑逐臣。绝怜芳草色，随处傍征轮。
1	1	0	0	0	0	0	0	0	0	0	1	淮阴至日,过江芳草地，晏岁小山游。庄叟身同瓠，张融宅是舟。空山闻叶下，寒水见冰流。莫谓穷愁日，他乡祗益愁。
0	1	0	0	0	0	0	0	0	1	0	0	东村隐居为长州赵伯善,都说长州多绝景，东村只数隐君家。开窗正与青山对，绕屋偏宜绿树遮。梯傍西岩收笋蕨，船来南泖买鱼虾。日长门外无人过，时仗清风扫落花。
0	1	0	0	0	0	1	0	0	0	0	0	小云妹见示寄怀诗即步原韵 其一,静夜悄难寐，吟行月渐阴。疏星下残柳，飞露湿空砧。酒酿相思泪，镫摇怨别心。冰弦不复理，恐作断肠音。
1	0	0	0	0	0	0	0	0	0	0	1	即事,何处款柴荆，空山暑气清。关河游子意，风雨渭阳情。宿草悲慈母，高文启后生。三年重到此，喜极泪先倾。
0	1	0	0	0	0	1	0	0	0	0	0	梅花,庾岭春姿占早芳，梁园夜色转辉光。毰毸已见花如霰，莹洁还疑玉有香。积处寒侵姑射骨，融来暗洗寿阳妆。此时独对遥相忆，吹笛关山总断肠。
1	1	0	0	0	1	0	0	0	0	0	1	别意答南村,十年万里欣相见，相见知应有别时。晨夕阴晴经月酒，江山鱼雁几篇诗。祇言渺渺他乡路，动作迢迢隔岁期。试问云中望桑浦，何如天半倚峨嵋。
1	1	0	0	0	0	0	0	0	0	0	1	其八,有怀谁能已，聊用申苦难。离居殊年载，一别阻河关。春来无时豫，秋至恒早寒。明发动愁心，闺中起长叹。惨凄岁方晏，日落游子颜。
0	0	0	0	0	1	0	0	0	0	0	1	荅殿卿,莫问看春第几场，才兼风雨更茫茫。能无对酒思公子，亦有登楼望故乡。敢谓马卿元在汉，何如枚叔正游梁。病来已废凌云笔，为爱观涛拟报章。
1	1	0	0	0	0	0	0	0	0	0	1	其十一,日月既代谢，京雒多悲风。塞马嘶上林，赵女驱云中。故旧不可期，游子谁为容。顾盻聊写忧，明德君所崇。愿言早旋归，婉恋欣相逢。飘蓬岂无根，贞心比青松。努力保岁寒，共此芳兰丛。
0	0	1	0	0	0	0	0	0	0	0	1	夏日忆家园,大火未西流，暑气苦蒸涩。狂风捲长衢，浮埃莽相袭。回马避高贵，奔驰似湍急。咫尺无旁径，望门屏息立。垂缦蔽全面，须眉尽沾湿。伥伥随隶人，辰出申乃入。翻忆故园居，萧然远城邑。绿树荫可依，清池净堪挹。任意渔与樵，嚣尘杳难及。愿言返初衣，逍遥理蓑笠。
1	1	0	0	1	0	0	0	0	0	0	1	独不见,流水终到海，浮云岂归山。大堤芳草绿，游子何时还？人去曾寄衣，鸿归无一字。锦纹终夜织，不尽心中事。妾心长似水，君意散如云。寥寥怯空房，梦合晓更分。春来忆玉箫，秋后悲纨扇。泪眼几时晴，年年独不见。
1	0	0	0	0	0	0	0	0	0	0	1	秋霖不已口占绝句,蓼花渐白菊花黄，旅燕飞回故国忙。秋雨不知游子意，故催几阵下辽阳。
0	0	0	0	0	1	0	1	0	0	0	0	游池州齐山,旧闻齐山胜，抱病来登临。苍然俯平湖，秀出几百寻。穹石天与巧，修篁近成林。高攀极巉岩，俯探穷窈深。爱此坚贞姿，摩挲会予心。忆行西湖岸，亦复多嵚崟。颇恨人力胜，刻画时见侵。谁知丑石面，乃亦变孔壬。何如榛莽间，屹立长森森。天然抱幽独，妙质逢赏音。支筇到绝顶，孤亭指遥岑。樊川有留咏，兀坐一长吟。
1	1	0	0	0	0	0	1	0	0	0	1	其三,客从远方来，独立江水湄。江水何悠悠，白发空离离。病足修长途，弱羽思归飞。歌君伤秋曲，泪湿游子衣。
1	0	0	0	0	0	0	0	0	0	0	1	其二,念子能迂阔，谋生拙似予。老亲须禄养，游子莫居诸。世态浮云似，高名画饼虚。无言扬得意，方始识相如。
1	1	0	0	0	0	0	0	0	0	0	1	玉勾斜,莫叹他乡死，君王也不归。年年野棠树，花在路傍飞。
0	0	0	0	0	0	1	0	0	0	0	1	寄汪思云,白玉堂深午漏迟，黄山高处倍相思。人于鹤背腰缠贯，心似蛛丝手论棋。听雨楼头眠较稳，望云天际立多时。十年万里常为别，独对金台一赋诗。
0	0	0	0	0	0	0	1	0	0	0	1	湘江村舍,湘山如翠黛，湘水如碧玉。岩下有居人，林深不见屋。落落百尺松，阴阴万竿竹。竹密一径空，照见人皆绿。况有流泉声，清泠比琴筑。如此山居幽，其人定无俗。笑我坐篷窗，秋阳正相曝。
0	0	0	0	1	0	0	0	0	0	0	1	乙酉除夕,守岁炉存火，登盘味只辛。即辞今夕腊，无那故园春。盥荐添亡弟，音书滞老亲。强欢裁吉语，掩泪已沾巾。
0	0	0	0	0	1	0	0	0	0	0	1	解官归奉答子浚兄,早岁从羁宦，终年辞密亲。长萝谢逋客，芳草迟归人。庐幸存先敝，家徒减仲贫。故园华萼在，何必日南春。
1	0	1	1	0	0	0	0	0	0	0	1	寒食夜雨,天涯春易老，游子意难安。疏雨掩深院，重云结薄寒。抚时双鬓短，抱影一灯残。梦向桃花路，惊回泪暗弹。
1	1	0	0	0	0	0	0	0	0	0	1	游子篇,双鸿春北归，秋风复南翔。游子在万里，何以长相望。出门别慈母，兄弟亦殊方。明星思井舂，岂无黍与粱。朔风感肌骨，岂无衣与裳。负米心徒勤，织缣宁可将。他乡南斗前，惟愿亲寿康。眷彼归飞翼，俛默摧肝肠。
1	1	0	0	0	1	0	0	0	0	0	1	家书,家书久不达，终夜不成寐。道遇故乡人，云自秋后至。珍重试一询，或恐有只字。客言离家时，与子老亲值。疾行不扶杖，颜色类童稚。再拜故乡人，顿释经秋思。游子复何悲，游子复何冀。如获径寸珠，不复叩其次。归来坐床上，吁嗟发长喟。不乏鳞与鸿，胡使我心悸。愿托凌风翼，寄言昆与季。高堂有老亲，尺书且时寄。
1	0	0	0	0	1	0	0	0	0	0	0	和宫怨,竹叶垂黄雨露偏，羞缘买赋费金钱。有缘会有承恩日，莫遣蛾眉减去年。
0	0	0	0	1	0	0	0	0	0	0	1	哭水（四库本无水字）丘随州（无逸）,卧理随民欲问安，讣邮俄至废朝餐。秦川旧会欢如在，汉水新书墨未乾。丹旐已归人寂寞，素车徒有泪汍澜。时情冷暖尤无味，一臂相知在肺肝。
1	0	0	0	0	0	0	0	0	0	0	1	平昌县滞雨感怀时士会兄归蜀璧将返槜李,一片浮云暗路歧，忽成西笑忽东悲。差池别燕难为语，三匝慈乌更有枝。游子忍能题远志，春风不管怨将离。怀归何处归犹客，一种深情各自思。
1	0	0	0	0	0	0	0	0	0	0	1	其四,寄得家书不敢开，数行犹向榜前来。不知游子多飘泊，却望泥金次第裁。
0	0	0	0	0	1	0	0	0	0	0	1	丹阳道中同嘉弟,昨夜乘潮发建康，今朝潮落又丹阳。天南星斗随沙鸟，江上风烟忆故乡。去住此身元不定，飘零吾道孰行藏。同舟尔亦同沦落，对酒无言泪两行。
0	0	0	0	0	1	0	0	0	0	0	1	寒食渡江,吴关千里燧烟通，挂去长帆返照中。三月暮春行海畔，两年寒食渡江东。风吹官柳城边绿，雨后山花垄上红。惆怅故园年少在，斗鸡蹴鞠与谁同。
0	0	0	0	0	0	1	1	0	0	0	1	寄陆汉东,隔岁孤舟别，云翰却杳冥。残灯仇夜雨，朋辈惜晨星。乱去家何在，愁深梦不成。相思那可致，石户掩山青。
0	0	0	0	1	1	0	0	0	0	0	0	灵岳道中（村名）,东西冈远截空横，冈下村村聚落成。柳线略无经雨色，麦针微向近河生。龙钟父老知迎拜，硗确田畴尚力耕。自古班春须恤患，我观民病若为平。
1	0	0	0	0	0	0	0	0	0	0	1	锦水（三十二首选十） 其一,南条江水尽朝东，万里滔滔入海穷。吴雨春灯游子路，楚天云梦美人踪。卅年诗酒须眉白，几粒河山夕照红。中有许多闲意事，不堪零碎付衰翁。
0	0	0	0	1	1	1	1	0	0	0	0	寄黄州刘太守同年,天地长留万古缘，百年老脚是山川。东坡自古黄州地，太守而今赤壁船。万事倘来真大梦，人间了处是浮烟。相思岂浪无诗和，草阁西风月正圆。
0	1	0	0	0	0	0	1	0	0	0	1	其二,十年游客路多岐，玉面虬髯是所思。牢落故乡穷病日，风流当世盛名时。轻尘过眼悠悠去，明镜观心默默知。待化碧天虹百尺，与君文字照南离。
1	0	0	0	0	1	0	0	0	0	0	1	寄怀广陵诸同社 其一,茱萸湾下雨如丝，彩鹢横江别夜知。小草误牵游子梦，落花重失酒人期。黄云斥堠迷边笛，青海楼船拥战旗。惆怅乡关消息断，秋风白雁晚来迟。
0	0	0	0	0	1	0	1	0	0	0	0	隋宫怀古,废宫深苑路，炀帝此东行。往事馀山色，流年是水声。古墙丹雘尽，深栋黑煤生。惆怅从今客，经过未了情。
0	1	0	0	0	0	0	0	0	0	0	1	其二,龙城薄宦已三霜，几度瞻云忆故乡。十里畹兰幽可佩，一朝风木恨偏长。难逢鹤驭归华表，未得鸾书下建章。独客徘徊伤远道，尚怀倾盖赋山阳。
1	0	0	0	0	0	1	0	0	0	0	1	寄远,游子虽惜别，一去何时见。飞鸟犹恋巢，万里亦何远。妾愿化为霜，日日下河梁。若能侵鬓色，先染薄情郎。
1	0	0	0	0	0	0	0	0	0	0	1	其二,苦竹冈头望故乡，千峰万岭路茫茫。如何割得愁肠断，枉说山尖似剑铓。
1	1	0	0	0	0	0	0	0	0	0	1	德州,画舫来天上，黄昏泊德州。沧波千里迥，残月片帆收。吾境欣初入，他乡叹远游。云山开晓色，早晚步瀛洲。
1	0	0	0	0	0	0	0	0	0	0	1	戴御史父母双寿诗,行台游子忆双亲，偕老乡园过七旬。养志已分天禄久，推封将拜圣恩新。光迎锦绣云霞丽，气转椿萱雨露均。我为题诗祝遐算，江山风采几千春。
1	1	0	0	0	0	0	0	0	0	0	1	偶得示诸生 其一,平地工夫到九层，不如那个主人能。他乡消息无寻处，去问嵩山戴笠僧。
0	1	0	0	0	0	0	0	0	1	0	1	寄怀袁兄,双丸递走疾如梭，老色骎骎可奈何。白发尽从愁里得，青春都向客中过。壮怀久息营为懒，往事难忘感慨多。珍重故人知我意，停云回首付悲歌。
1	1	0	0	0	0	0	1	0	1	0	1	其三,忆昨初离别，羞容不成歌。长袖未曾舞，尘埃生绮罗。君恩一言足，岁月岂在多。泽国多悲风，江湖易涛波。游子久行役，岁晏今若何。迢迢朱楼夜，数起瞻明河。不如长江月，素影常相过。
1	1	0	0	0	1	0	1	0	0	0	1	萍乡中秋同圣功对月,白头还作他乡客，不负青天只月明。自笑渔樵非泛宅，聊听鸿雁有新声。晶瓶浸魄一双影，玉镜当心无限情。莫为银蟾增怅恨，孤清直上即瑶京。
1	0	0	0	0	0	0	0	0	0	0	1	其二,一水鸣环绕，群峰列戟围。秋高风动响，庭静月流辉。客梦悲离合，宦途有是非。桑榆景将暮，游子未能归。
0	0	1	1	0	0	0	0	0	0	0	0	同年侍御罗瑞卿将到京先以诗寄荅之,日夕怀君刚入梦，晓来传报喜还惊。云山怅别多岐路，萍海论交几弟兄。花外驿楼明豸锦，草边城巷沸蛙笙。东门咫尺新晴地，不厌冲泥匹马迎。
1	0	0	0	0	0	0	0	0	0	0	1	偶成 其一,世事怜贪饵，同群怖独翔。摊书时引梦，临水或思乡。兄弟皆丘小，山林之日长。行藏细检点，多半是襄阳。
0	0	0	0	0	0	0	1	0	0	0	1	寄张绍南,只隔桥南北，离居未得同。酒魂沉盏绿，春梦压灯红。念尔孤生蒂，怜余独转蓬。乡心与流水，日夕向川东。
1	0	0	0	1	0	0	1	0	1	0	0	留别卢玄休归荆门,江边离别心，言罢各沾襟。以我去帆远，知君离恨深。云开孤岛出，浪起白鸥沈。更作来年约，阳台许伴寻。
1	1	0	0	0	0	1	0	0	0	0	1	女夫徐子云挈家赴任沅江苦忆之至情见乎词,一从衔命去滇池，尽室追随喜复悲。万里鹧鸪啼落日，千山猿狖袅长枝。老夫出牧知何地，弱女归期更几时。幼小未曾违膝下，他乡风物足相思。
0	0	0	0	0	1	0	0	0	0	1	1	禁烟日简长如仲如二昆弟 其一,朱阑六曲旧池台，甲帐珠帘已劫灰。旧鬼烦冤新鬼哭，前人遗怨后人哀。谁将天地为棺椁，忍见英雄化草莱。惆怅故园犹未返，野花无主为谁开。
1	0	0	0	0	0	0	0	0	0	0	1	赠人游南雍,游子涉江去，采采南涧芹。采之欲何为，岁暮寄怀人。怀人自不远，岁暮行当返。
0	1	0	0	0	0	0	1	0	0	0	0	邺台怀古,邺城斜日散陂陀，铜雀荒凉蔓草多。薤露一为称汉世，墓田空自对漳河。中原孤寡窥符玺，甲帐婵娟泣绮罗。词客几回羁旅恨，月明乌鹊迥飞过。
1	1	0	0	0	0	0	0	0	0	0	1	旅中书怀,燕子未归寒已退，海棠半落雨初晴。他乡异县见春色，远水平芜关客情。道路不来黄犬信，烟波深负白鸥盟。数奇落在千官底，敢叹儒冠误此生。
1	0	0	0	0	0	0	0	0	0	0	1	其三,岭北书生嗟去早，江东游子惜归迟。重阳将近无风雨，正是木犀初发时。
1	1	0	0	0	0	0	1	0	0	0	1	燕歌行次魏文帝韵,幽燕先秋零露凉，画栏玉树凋飞霜。比风鹰鹞争翱翔，贱妾忧来结寸肠。良人胡为客他乡，从来弧矢射四方。青苔从他生洞房，悠悠念君不能忘。未寒先寄君衣裳，萧关远戍非征商。雨雪惟忧边路长，鸳衾不恨空象床。愿君封侯乐未央，南北且莫遥相望，桑乾欲渡河无梁。
1	1	0	0	0	1	1	1	0	0	0	1	野蔷薇,娟娟篱头花，白白间绿叶。明光裁贩裤，不掩游子屧。馀春背人去，乞与弄芳蝶。感我万古心，离离不相接。我行田野间，落魄何所挟。犹能自撑拄，使气学汉侠。悠然芳草畔，见此衣逐妾。罗帷未生梦，粉面反成怯。幽香薰倒人，山麝火初熁。长亭或相思，如见玉蹀躞。
0	0	0	0	0	1	0	0	0	0	0	1	游盘塘山后废寺,前生修行来，见山入骨贪。自昔盛缁流，无处无精蓝。大风起江头，吹我菊帽簪。景物日自殊，登顿我所甘。青红夕阳光，隐约埋空岚。矮松冷尘屋，暗灯明破龛。好月亦爱人，离云印寒潭。诗壁不待题，禅偈不在谈。还须蜕浮尘，投林结莎庵。平安火一烽，愁可宽江南。
0	0	0	0	0	0	0	1	0	0	0	1	留别岑参兄弟,江城建业楼，山尽沧海头。副职守兹县，东南棹孤舟。长安故人宅，秣马经前秋。便以风雪暮，还为纵饮留。貂蝉七叶贵，鸿鹄万里游。何必念钟鼎，所在烹肥牛。为君啸一曲，且莫弹箜篌。徒见枯者艳，谁言直如钩。岑家双琼树，腾光难为俦。谁言青门悲，俯期吴山幽。日西石门峤，月吐金陵洲。追随探灵怪，岂不骄王侯。
0	0	0	0	1	1	0	0	0	0	0	0	游万杉寺,拄著茶枝杖，龙钟入万杉。石欹泉自咽，山午日教衔。竹箸挑中饭，棕鞋下半岩。老师浑坦率，眼见葛藤芟。
0	0	1	1	0	0	0	0	0	0	0	0	蝉,寒鸣宁与众虫同，翼鬓緌冠岂道穷。壳蜕已从今日化，声愁何似去年中。朝催篱菊花开露，暮促庭槐叶坠风。从此最能惊赋客，计居何处转飞蓬。
0	1	0	0	0	0	0	0	0	0	1	1	钓台怀古,新室篡炎祚，中兴复舆图。故人即轩冕，先生独樵渔。一出尽交态，拂袖归桐庐。岂唯黄绮辈，得与巢由俱。我来访遗迹，高台倚荒芜。酾酒酬千古，悲风起天隅。
1	0	0	0	1	0	1	0	0	0	0	1	旅夜书怀,马首东风弱柳垂，关山迢递杳难期。谁知游子中宵饭，正是闺人掩泪时。红豆不须携满袖，江南何处寄相思。巡檐夜步空庭月，宿鸟双栖自一枝。
0	0	0	0	0	0	1	0	0	0	0	1	其三,何处寒林夕籁鸣，金波偏似故乡明。鸿归北地书初到，鹊绕南枝夜自惊。含冻花因吹笛发，阁阴天为试灯晴。他年良会重追忆，鸥鹭心期是夙盟。
0	0	0	0	0	1	0	0	0	0	0	1	登头陀寺峰顶庵（丙子八月江夏赋）,磴道淩虚挂白虹，头陀上方黄鹄东。沧溟五夜浴新日，老木三伏来凄风。北梦南云展张阔，纵江横汉并吞雄。楚乡绝境此其一，付与微吟多病翁。
1	1	0	0	0	0	0	0	0	0	0	1	其二,五十五年初度日，他乡踪迹尚流萍。关心万念悲身事，窃禄三朝愧宠灵。晚盛冰霜恒自保，世途巇险故曾经。迟回退食江湖远，省阁钟峰吟翠屏。
0	0	0	0	0	0	1	0	0	0	0	1	南津口寄王默庵,孤村临渡口，斜日下长林。旧侣平原约，相思单父琴。垂杨将暮色，芳草欲归心。愁对春江水，花前怅别深。
0	1	0	0	0	0	0	1	0	0	0	0	怀古,故宫何在绿离离，逆顺兴亡世所知。草木尚怀勾践德，山川仍识夏王悲。行人月下谁吹笛，游客街前自买碑。欲倚阑干问陈迹，苍烟白露两迟疑。
1	1	0	0	0	0	0	0	0	0	0	1	东飞伯劳歌,东飞伯劳西飞雀，佳人两两春相约。长安游子紫霓裳，垂柳飞花空断肠。墙头桃李争红白，朱甍翠槛谁家宅。雨余缓辔踏芳辰，急管繁弦无那春。紫骝嘶入晴烟去，窈窕秦娥隔花语。
1	0	0	0	1	1	0	0	0	1	0	1	次韵答黄子寿司马二首 其二,孤剑风尘自砺磨，乡关四望尚兵戈。贾生太息吁谟远，杜老长吟涕泪多。游子伤怀遭世乱，英雄抚髀叹时过。平生亦有澄清志，坐看狂澜可奈何。
0	1	0	0	0	0	0	1	0	0	0	0	微雨,云度青山雨，霏霏送弱丝。逐风轻柳絮，舞槛湿花枝。海燕春巢早，城乌夜宿迟。客愁不自整，相对草离离。
0	0	0	0	1	0	0	1	0	0	0	0	黄克强先生与李西屏先生书札 十八年七月廿八日 西屏先生属吾友陈冕雅示侃于大石桥寓中追怀民国前三年与克强遁初两先生同居新宿者旬日辛亥季秋两君自沪渎赴武昌与侃会于蕃舶遂同入鄂元年克强先生为留守时侃犹得一晤后此遂不相闻岁月飘忽两君皆亡追思昔游犹在心目抚弦青简不禁泫然敬题一诗以志感,海国前游迹已陈，繁樱今日为谁春。功名青史难磨灭，朋旧黄垆有叹呻。岳麓几年埋玉骨，淮堧一客忆穷尘。碎金亦可知安否，且喜收藏是故人。
1	1	0	0	0	0	0	0	0	0	0	1	癸卯新春,才入新春倍感伤，几回徙倚对斜阳。病魔刚遣无时去，诗债频催率意偿。檐鹊无情休浪喜，野花何处但闻香。东郊多少閒游子，衣马轻肥乐未央。
1	0	0	0	0	1	0	0	0	0	0	1	箜篌引,行天莫乘龙，行地莫乘马。龙马各有待，牵连一时假。至人运独照，八表周神化。结交当结心，势利徒夸咤。兔丝倚乔松，缠绵不相舍。秋风飞严霜，荣枯何所藉。富贵人所慕，贫贱人所鄙。妻嫂薄苏秦，人事古如此。游子归去来，劳生良可耻。
0	1	0	0	0	0	0	0	0	0	0	1	寒食招和叔游园,异乡风俗伤嘉节，久客情怀喜友人。共挈一尊诸处赏，谁家得似故园春。
0	0	1	1	0	0	0	0	0	0	0	1	锦城怀古,万家春色锦城中，半壁坤维王气终。北地孤忠惊宇宙，南阳遗恨泣英雄。池荒龙隐千秋水，桥古鲸吹万里风。凭眺不胜今昔感，惠陵雨洒杜鹃红。
1	0	0	0	0	0	0	0	0	0	0	1	酬子寿谢宫使七夕见寄,吾门开康庄，吾心洞秋旻。泓澄湛无底，方寸无涯津。美人隔秋水，数月一合并。昨宵七月七，游子脚不停。仰看乌鹊桥，遥盼牛女星。吁天致私祷，席地罗广庭。乞巧问天孙，逐物昧己灵。齐东田野间，语言殊不经。夫何古犹今，竞作奔奔鹑。玉霄眇空阔，银汉横青冥。不须赋解嘲，且复歌闲情。
1	0	0	0	0	0	0	0	0	0	0	1	其二,妍英弄芳意，柳色含春姿。物华浩无涘，骀荡东风吹。东风日以熙，草色日以滋。青春万里道，游子有所思。浮云漏白日，宿露朝已晞。攀条惜婉丽，忽得瑛琼枝。芳悰未有托，暮景已西驰。菁华难复恃，结皓聊自怡。
1	0	0	0	0	0	0	0	0	0	0	1	舟泊泰和与桑民怿司训夜话,鸂?沙边夜泊舟，故人尊酒话绸缪。十年北海鹏风小，七日南山豹雾稠。甘旨关心游子恨，文章传世丈夫羞。袖中何物峥嵘甚，却是任公旧钓钩。
0	1	0	0	0	0	0	0	0	0	0	1	庚子岁避地至玉山詶韩司马所赠,沧海疾风起，洪波骇恬鳞。已无济川分，甘作乘桴人。挥手谢秣陵，举帆指瓯闽。安和风尘表，偶与琼瑶亲。共悲行路难，况逢江南春。故园忽如梦，返复知何辰。旷野豺虎满，深山兰蕙新。枉君灞陵什，回首徒酸辛。
0	1	0	0	0	0	0	0	0	1	0	0	近别,咫尺不相见，便同天一涯。何必隔关山，乃言伤别离。君心与我心，脉脉无由知。谁堪近别苦，远别犹有期。
1	1	0	0	0	0	0	0	0	0	0	1	阳关旅况,廿日行殊倦，今宵漏倍长。山幽非故里，月好是他乡。烛影侵窗暗，泉声漱耳凉。阶阴寒刺骨，不觉已霏霜。
0	0	1	0	0	1	0	0	0	0	0	0	哭徐用先,子卿还绝漠，贾谊返长沙。共喜天才定，俄惊日已斜。颓峰萦九折，逝水绕三巴。挂剑应无地，飞蓬惨泪笳。
0	0	0	0	0	1	0	0	0	0	0	1	咸阳怀古,六王图像旧山河，万里经营政自苛。牧马健儿南下少，闻鸡秦卒北行多。蒙恬事业知何在，贾谊文章信不磨。撚指光阴才二世，沛人中唱大风歌。
0	0	0	1	0	0	0	0	0	0	0	1	登黄鹤楼,城上危楼俯大江，昔经崔灏咏无双。我来欲作惊人语，扫壁题诗意早降。万里平氛存姓字，一身归国望乡邦。眼中水色收全楚，沔鄂烟波满碧窗。
1	1	0	0	0	0	0	0	0	0	0	1	其二,宿秧青碧稚秧黄，长叶抽苗势已张。田就再耘秋有准，水收积潦旱无伤。老牛引犊挨篱卧，新燕将雏贴水翔。一壑一邱吾亦有，谁怜留滞尚他乡。
0	1	0	0	0	0	0	0	0	1	0	0	悲秋十八咏 其十四 秋角,片角长鸣落晓星，雄关铁锁欲开扃。城头浪奏单于曲，漠北谁空老上庭？惨惨寒吹边草白，呜呜悲咽野磷青。征人正切南归梦，起傍墩台数驿亭。
1	0	0	0	1	1	0	0	0	0	0	1	其四十二,浮云蔽天日，游子何时归。关陇无穷极，北风始寒威。荒城饶古木，落叶随人飞。昔别期半载，三秋音信稀。何如比翼鸟，何如连理枝。同生亦同死，终始得相依。感之益惆怅，涕泪满裳衣。
1	1	0	0	0	0	0	0	0	0	0	1	郡斋同元美赋,游子苦行役，驱车自溟渤。依依平生亲，斗酒日云没。秋风亦已厉，萧条众芳歇。何以赠君子，徙倚揽明月。燕婉当及时，霜雪变华发。高足蔽天衢，浮云望双阙。令德一见疑，积毁能销骨。中怀不复喻，邈若胡与越。绸缪有故人，知音无仓卒。常恐远别离，含意向明发。
1	1	0	0	0	0	0	0	0	0	0	1	久客,五斗意悠悠，他乡又几秋。毡寒诸幼念，书懒老妻愁。禁籞羞黄鹄，烟波负白鸥。归人不相待，先傍钓渔舟。
0	1	0	0	0	0	0	0	0	0	0	1	登寓楼,书剑劳劳久倦游，偶思清啸得高楼。淮山中断开平楚，颍树遥分见数州。地僻市官偏倨傲，年荒关吏且穷愁。乡心绝似胎簪水，日夜东南不尽流。
0	0	0	0	1	0	0	0	0	0	0	1	途中感知,物色饶三月，郊原入望新。马回红雨路，舟泛白云津。事业怜知已，江湖寄窜身。二毛渐稀落，遥忆故园春。
0	0	0	0	0	0	1	1	0	0	0	0	詶国子崔博士立之见寄,健笔高科早绝伦，后来无不揖芳尘。遍看今日乘轩客，多是昔年呈卷人。胄子执经瞻讲坐，郎官共食接华茵。烦君远寄相思曲，慰问天南一逐臣。
0	0	0	0	0	1	0	1	0	0	0	0	寄刘兰雪,故人出处本随缘，近日清修拟学禅。爱子早承兵印重，在家先许佛灯传。长空澹澹云俱尽，清夜沈沈月正圆。我亦东林同社客，灰心世事了残年。
1	0	0	0	0	0	0	0	0	0	0	1	其九 九佳,寻芳揽胜兴无涯，不似禅居意味佳。幻色自牵游子目，妖花难入野僧怀。翻残贝叶闻清梵，飞尽天香散晚斋。谁悟沾坭心不染，十年面壁锁芒鞋。
0	1	0	0	0	0	0	0	0	0	0	1	祝王明府母寿,明府曳绂黄龙来，几年为政锄蒿莱。畎亩荒荒不得食，解囊代用编氓力。静挂蒲鞭不复施，衙清吏散官宁饥。官饥不敢累北堂，甘旨往往来故乡。马啼熟谙秦关路，碛断烟寒昏不住。黄金用尽不知贫，酒债诗狂等閒度。我来西塾愧无文，仰君潇洒如青云。登堂拜母日正暖，弦歌花下吹南熏。遥指千山介母寿，一岁一峰接灵秀。
0	1	0	0	0	1	0	0	0	1	0	0	哭华姜一百首 其一,频年失志卧林丘，正赖佳人慰四愁。欲写三闾哀怨曲，今无丽玉引箜篌。
0	0	0	0	0	0	0	1	0	1	0	0	柳,舞尽春风万万条，白花飞送马蹄遥。如何只见人离别，岁岁年年此灞桥。
0	0	0	0	0	1	0	1	0	0	0	1	惠城逢曹子介能始先生季子也感其艰难出死诗以赠之①,昔曾为客大梁门，老去怀恩梦里言。门下苦怜存赵武，天涯今忍见王孙。共逢落叶当秋路，莫认荒台是故园。欲扣存亡不能语，满江烟雨咽黄昏。
1	0	0	0	0	0	0	0	0	0	0	1	春日得程君衡书却寄,江东云树望中迷，双鲤长劳尺素题。若问天涯游子意，姑苏台畔草萋萋。
0	0	0	0	0	0	0	0	1	0	0	1	蜡月十日大雪有怀去年在会诸友时临清已死①,去年西郊三日雪，故人满眼情欢悦。相邀不愧竹兜寒，酒后酣歌耳还热。今年西郊雪又飞，故人故人胡不归。公冶缧绁竟何罪，蓝关去马音书稀。临清官閒陶谢流，造物乃与人为仇。延陵欲挂树头剑，不知何处寻荒丘。此时尽为丰年喜，我思故人愁未已。忍向今年说去年，未必明年更何似。
0	1	0	0	0	0	0	1	0	0	0	0	哭殉难十公用前韵 其一 （海宁）太常磊斋吴公,何人后死骨先寒，二十年来梦里酸。错绣山河空一掷，注金身世打通盘。终嫌世事稽文信，不见东山起谢安。寄语悠悠沈醉客，男儿事业尽多般。
0	0	0	0	1	0	0	0	0	1	0	1	其二,青青园中柳，当我西南牖。征夫从远来，一路平安不。艰难万馀里，涕泣不能口。辞家未数年，家人皆皓首。贫贱易出门，别离一以久。朱华被霜露，焉能不速朽。呼儿办粗饭，聊乐不为厚。但得故乡人，日饮故乡酒。
1	1	0	0	0	0	0	0	0	0	0	1	望云思亲,悠悠天际云，卷舒无定迹。怀哉游子心，引睇增叹息。慈亲在高堂，鹤发已垂白。春晖寸草微，暮景桑榆迫。禄养岂不丰，何由奉颜色。冉冉时序迁，迢迢关河隔。瞻彼孤云飞，亲舍在其侧。徘徊骋遐盼，欲往焉可即。眷兹名位崇，夙夜尽所职。庶以为亲荣，孝思永无斁。
0	1	0	0	0	1	0	0	0	0	0	0	田家杂诗 其一,谚云四月天，阴晴最难作。蚕桑及豆麦，其性有好恶。濒海无桑麻，豆麦乃本务。收之须及时，莫为阴晴误。晨出硕中田，抱归日已暮。广场恣堆积，不妨越宿露。掼床与连耞，筛把诸农具。家人分执事，留精粗使去。所防风扬沙，更畏雨成澍。金气未坚甲，生芽一似怒。水壮陵土母，为食致泄吐。勤惰争一刻，此苦欲何诉。
1	0	0	0	0	0	0	0	0	0	0	1	丁亥除夕书怀,人言方朔是神仙，风雪穷冬在客边。忧国一镫看白发，思乡几辈念青毡。寒消竹火残更里，酒忆梅花老屋前。践得东坡江水约，读书犹愿假余年。
1	0	0	0	0	0	0	0	0	0	0	1	登柳州城楼寄漳汀封连四州,一上层楼望八荒，鸟牵愁思入苍茫。西风逻骑巡蛮徼，落日啼鸦在女墙。瘴雨来时凄客况，夷歌起处断人肠。遥怜彼此俱迁谪，试问何年归故乡。
1	0	0	0	0	0	0	0	0	0	0	1	寄怀王馨吾茂才二首 其一,一别无多日，兰花今已开。欲持杯酒共，不见故人来。虞麓悲游子，河汾想异才。馆餐当旧雨，心迹两无猜。
0	1	0	0	0	0	0	1	0	0	0	0	游戒珠寺有感,劫火光寒射戒珠，右军亭馆迹全芜。墨池春尽谁深浅，笔冢秋高半有无。往事谩劳千载念，浮生共是百年图。不知采蕺兴邦后，禾黍离离几故都。
1	0	0	0	0	0	0	0	0	0	0	1	其二,江城送客日西斜，一片孤帆去永嘉。泽国舟中无薏苡，官桥雪后有梅花。故人惜别重携手，游子先春拟到家。钟鼎山林俱梦幻，好将诗酒弄烟霞。
0	0	0	0	0	1	0	0	0	0	0	1	村馆新秋,频年携箧寓长洲，忽忽今朝又立秋。曲径新凉风乍到，半帘残暑雨初收。由来曲志希伸蠖，无数流光寄野鸥。幸有幽人共还往，一觞一咏解离愁。
0	1	0	0	0	0	1	0	0	0	0	0	酬王懋元见寄,相别未旬日，相思如一年。怜君旧知己，寄我新诗篇。旅馆孤灯夜，炎窗六月天。遥知读书罢，风雨对愁眠。
0	0	0	0	0	0	0	1	0	1	0	1	其十 村舍,村村流水渐成堤，绕屋霏微柳色齐。肯向朱门誇绣障，但随冷月伴鸦栖。炊烟遥接青烟暗，麦浪低含翠浪迷。不管人间离别意，条条斜拂小桥西。
1	1	0	0	0	0	0	0	0	0	0	1	大庾岭,烟景曾无异，兵戈鸟道荒。千章松影碧，五月稻花香。汉使征轺急，秦关戍路长。今宵应剪烛，莫漫忆他乡。
1	1	0	0	0	0	0	0	0	0	0	1	太原县拜先曾大父生祠三首 其一,晓色微分秋暮天，村烟祠树正清妍。远山云气日初上，古寺梵声钟共传。下马身从千里外，登堂梦隔十年前。他乡岁晚增多感，酹酒临风一怆然。
1	1	0	0	0	1	0	0	0	0	0	1	其四,踟蹰郊野外，白日匿西山。行人去有期，安得久周旋。请为游子吟，与子结缠绵。忧来动人心，恻怆不能言。言念平生友，意气非徒然。行役不足辞，贫贱非所怜。君其笃明信，慰我心惓惓。
0	0	0	0	1	1	0	0	0	0	0	0	游宝盖山深原寺,净地来何晚，春风事几慵。落花深一寺，流水住孤松。岸断山光绿，墙回月色浓。天津桥上老，岂识此龙钟。
0	1	0	0	0	0	0	0	0	0	0	1	如存堂为程进珉赋,外家宅相不须论，且筑书堂磅故园。珠玉照人甥在侧，琼瑰赠舅母如存。心同白水伤投璧，自极柯山念倚门。三复渭阳诗意好，为观小序却销魂。
0	0	1	0	0	0	0	0	0	0	0	1	夜归丁卯桥村舍,月凉风静夜，归客泊岩前。桥响犬遥吠，庭空人散眠。紫蒲低水槛，红叶半江船。自有还家计，南湖二顷田。
0	0	0	0	0	0	0	0	1	0	0	1	秋日闻雁园丁自南村移竹栽巢云亭左右,少年曾志五湖游，金马归来欲白头。几朵菊开菊圃泪，一行雁带雁门秋。长安卿相交情淡，故里风花晚节稠。更有茅亭添胜事，移来翠竹满平畴。
1	1	0	0	0	0	0	0	0	0	0	1	汴水九日二首 其一,白雁黄花节，他乡倍黯然。风犹吹野马，日不暖鸣蝉。冷蕊侵篱湿，晴沙裹浪圆。南来有书信，好寄鹡鸰篇。
0	0	0	0	0	1	0	0	0	0	0	1	请告致仕,三十年来戴主恩，匡时无略滥薇垣。引年非是耽幽谷，揣分正宜返故园。一纸陈情呈法座，九霄甘雨望王言。圣明倘肯怜疏拙，白发栖迟有阮村。
0	1	0	0	0	0	1	0	0	1	0	0	樾下怀顾符台并和所寄山泉隐居之作,沽垆不为秫无田，小筑开云望大贤。千里结言徒自信，十年称病仗谁怜。亭亭夕照移函涧，泯泯春流入响泉。霄汉归来仙跸敛，相思长咏考槃篇。
1	1	0	0	0	1	0	0	0	0	0	1	江上逢黄坤五太史,白发承明旧侍臣，天涯沦落晚堪亲。箧中岁月存诗史，世外江湖有钓缗。往事伤心辞洛日，他乡垂老避秦人。开元朝士君仍在，听到宫词泪满巾。
0	0	0	0	0	0	0	1	0	0	0	1	登三山宿听江楼经落星岗李白换酒处二首 其一,水穷山绝地偏幽，古殿丹青甗一丘。万里奔涛回片石，千年断岸压孤舟。吴天草绿春难尽，楚澨烟深客易愁。独树梅花空谷夜，潮声月色宿江楼。
1	0	0	0	0	1	0	0	0	0	0	1	熊村被掠,出关吾意放，落日畏途偏。岂有戴渊念，应无李涉贤！风尘新白发，灯火旧青毡。多难淹三载，为贫验一肩。宦悲游子薄，装动健儿怜。野寺寻鞍马，空山乱卷篇。琴书留啸咏，枕被失安眠。江路今如此，前程意惘然！
0	0	1	0	0	0	0	0	0	0	0	1	寒食,绝域年华久，衰颜泪点新。每逢寒食节，频梦故乡春。草绿唯供恨，花红只笑人。南辕定何日，无地不风尘。
1	0	0	0	0	0	0	0	0	0	0	1	徙泰公方丈秋夜,秋林风色暮，游子念征衣。鸿雁俱高起，江山独未归。月临莲室静，萤傍竹林微。喜对离群友，吾生本息机。
1	0	0	0	1	0	0	0	0	1	0	1	其七,望云挥泪九回肠，何日灵幡返故乡。俚句七章遥叩奠，不胜叹恨是沧桑。
1	0	0	0	0	0	0	0	0	0	0	1	自延安回道中作 其一,未驾羸骖返故乡，且寻掘笔傍书窗。莫嘲流汗野猪岭，绝胜伤心朱雀航。
0	1	0	0	0	0	0	1	0	0	0	1	故园,故园渺何处？延眺独伤神。亲老久为客，囊空长傍人。泪兼花作雨，愁似草逢春。何日还桑梓，商歌原宪贫。
1	0	0	0	0	0	0	0	0	0	0	1	其四,望里清光有所思，湖山非敢忆莼丝。诗人会处须乘暇，游子归时未有期。野性消磨天趣少，吟怀荒落夕阳知。晚来倚马茶亭外，一段高情读断碑。
1	1	0	0	0	0	0	0	0	0	0	1	题西四明赵氏书院,他乡久客不堪怀，风雨书窗又独来。梦恶喜闻莺唤醒，归途羞见雁声回。望春山色今须好，年少时光老易催。坎止流行天已定，掀髯一笑且衔杯。
0	0	0	0	1	1	0	1	1	0	0	0	游何山（补编）,今日何山是胜游，乱峰萦转绕沧洲。云含老树明还灭，石碍飞泉咽复流。遍岭烟霞迷俗客，一溪风雨送归舟。自嗟尘土先衰老，底事孤僧亦白头。
0	0	0	0	0	0	0	1	0	0	0	1	夜宿药笠村时护行者龙南尉项君志由诗以贻之,间关万里客，黯淡数家村。馆伴劳梅尉，饔人候竹门。石横溪自怒，山寂鸟长喧。最爱停车处，丹枫满绿原。
0	0	1	0	0	0	0	0	0	0	0	1	抵云中,行行匹马到云中，未及深秋便朔风。镜里形容怕憔悴，客边衣服恐蒙戎。不闻关塞有烽火，莫怪将军无战功。目睹太平何以报，但歌既醉颂重瞳。
1	1	0	0	0	0	1	0	0	0	0	1	怀江村何宏甫自赣上寄林檎,人好物亦好，交深谊转深。他乡如对面，异体实同心。未得平安报，相思长短吟。无从回去马，有便寄来禽。
0	0	0	0	0	1	0	0	1	0	0	0	秋日村居,自爱投闲纵所之，江村林壑漫栖迟。本无喜愠抽身早，须信英雄种菜宜。逸兴耽于黄菊候，幽情诉与白鸥知。绿杨影里三间屋，羡杀渔人理钓丝。
0	0	1	0	0	0	0	0	0	0	0	1	其二十二,零落无声石乳香，野人栖宿寄花房。书残红叶枫犹碎，餐尽寒英菊未霜。半榻草虫同索寞，当时风鹤托清狂。烟霞未必多成癖，多少牢骚怯望乡。
1	1	0	0	0	0	0	0	0	0	0	1	其二,叮咛数语泪千行，此去关山路渺茫。三伏炎蒸过剑浦，一江风雨度钱塘。魂随远屿孤鸿断，目极遥天匹练长。当念倚门双白发，莫将行色滞他乡。
0	0	0	0	0	0	0	0	0	1	0	1	寄侄朝础,醒园当日共嬉游，采菊东篱趁晚秋。步月每过延月洞，穿云多上看云楼。晓逢村媪沽新酒，日伴渔翁戏小舟。回首故乡千里隔，思君况动别离愁。
0	1	0	0	0	0	0	0	0	0	0	1	江上,扁舟泊江渚，喜近酒家门。出网鱼虾活，投林鸟雀喧。无桥通竹处，有路到桃源。一见南塘字，凄然忆故园。
0	0	1	1	0	0	0	0	0	0	0	0	乌江怀古,荒垒萧萧触目惊，乌江东注恨难平。千金急购英雄首，八载空劳子弟兵。古渡苍茫通利口，乱山合沓隔彭城。鸟啼似识兴亡意，犹自凄凉学楚声。
0	0	0	0	0	0	1	0	0	1	0	1	其五,别离最苦暮年时，百感中来不易支。此去故园行乐处，诗成毋吝寄相思。
0	0	1	1	0	0	0	0	0	0	0	0	别胡中丞,二年朝夜见双旌，心魄知恩梦亦惊。幽贱粗能分菽麦，从容岂合遇公卿。吹嘘若自毫端出，羽翼应从肉上生。却恨此身唯一死，空将一死报犹轻。
1	1	0	0	0	0	0	0	0	0	0	1	赠廖子,嗟尔老风尘，名堪高士邻。他乡长作客，异术耻干人。月酌江城夕，花吟楚岸春。萍踪任流转，随处有交亲。
0	0	0	0	0	0	0	1	0	0	0	1	自清华西行村落间殊胜平畴流水果园竹径骤作乡思,燕麦青青柿叶肥，江南回首正依依。千竿新竹消苍雪，一带遥山深翠微。閒任野禽啼樾坞，细分流水绕柴扉。那知身是乘骢客，疑向花前跨鹤归。
1	0	0	0	0	0	0	0	0	0	0	1	度黄叶岭怀寄清凉白云庵主（戊辰九月乌江赋）,黄叶岭头黄叶飞，白云庵畔白云归。叶随游子终相失，云伴禅翁得所依。会解腰间斩马剑，肯寻江上钓鱼矶。焚香扫地双林下，愿赎今生种种非。
0	1	0	0	0	0	0	0	0	1	0	0	山中怀故人,欢多清景略，会数别离轻。病骨无人问，空山正月明。落花怀旧韵，鸣鸟感新晴。再看思君处，流泉石上平。
1	0	0	0	0	0	0	0	0	0	0	1	其三,贪程悲不觉，游子暮何依。落日孤烟远，辽天古木稀。长途趋色养，回首念慈帏。霜露情悽怆，中宵泪满衣。
1	1	0	0	0	0	1	1	0	0	0	1	春草,春色渺无寄，春心无处藏。昨宵微雨过，一线草痕长。泥润看成活，风过别有香。天涯羁旅客，为尔更思乡。
0	1	0	0	0	1	0	0	0	0	0	1	炎暑,炎暑半归天早凉，日阴苦短夜初长。风清月白已秋意，海角天涯非故乡。无赖分为多病叟，有情还作一诗狂。溪声汩汩东西去，南北游人欲断肠。
0	1	0	0	1	0	0	1	0	0	0	0	客居,居杂东人合浦傍，海深春月混微茫。一身过懒行还卧，两鬓禁愁短又苍。窗迫不妨风雨剧，地蒸先爱水云凉。婆娑自怪无家客，怅指西平是故乡。
1	0	0	0	0	0	1	0	0	0	0	1	其四,杨柳新青拂水齐，牵舟人正满长堤。推篷忽见中天月，游子愁闻乌夜啼。
0	1	0	0	0	0	0	0	0	0	0	1	江亭晚眺,登高便可豁双明，吟外还能见物情。南北盛衰关大数，英雄得失总虚名。莫云千里乡心远，寒雁一声秋意清。江上白鸥应笑我，等闲虚负水边盟。
1	0	0	0	0	0	0	0	0	0	0	1	开岁复入京寄答梁南塘,湖海归来一岁除，春风相送出吾庐。昔曾怅望南天雁，今又惊临上国车。怀土易增游子梦，问津难觅故人书。何时共钓江门月，散发扁舟赏自如。
0	0	0	0	0	0	1	0	0	1	0	0	咏得攀杨柳寄故人胡大,东风吹绿正依依，欲折长条愧别离。苏小门前人散后，霸陵桥上燕来时。飞花荡漾随征棹，乱叶飘飘泛酒旗。只恐化萍春又去，好将一曲寄相思。
0	1	0	0	0	1	0	0	0	0	1	0	咏史,郁郁青枫树，岁久成枯株。鸱鸮巢其颠，失路委泥涂。高明逼众怒，倾夺在斯须。李斯相秦皇，六国为丘墟。失意车府令，陨身家亦屠。韩非亦何人，乃如兔投罦。位显实疾偾，名高成祸枢。不见兰陵令，衰年方著书。
1	0	0	0	0	0	0	0	0	0	0	1	晚行舍后,略彴东边一径深，杖藜行饭当登临。稷山并海出遥碧，禹穴生云成暮阴。残岁自兴游子感，少年谁解老人心。归来灯火参差夜，倦倚胡床续短吟。
0	0	1	0	0	1	0	0	0	0	0	0	新晴与南村及张超然远暂过虎邱,虎邱好秋月，我来逾所闻。正当积雨晴，亭午烟景新。寺门画舸集，冶游何缤纷。顾笑万众中，有此三数人。栉比见华馆，喧阗罗芳樽。竹树酒炙丛，水石红粉春。云方初弦时，歌管郁未陈。预愁三五夜，客梦惊心魂。临高野四望，历历多松云。何人赴幽赏，惟有清远君。因知习俗古，弥感气象尊。回棹同所适，月明白鸟群。
0	0	0	0	0	0	0	1	0	0	0	1	九日舟中怀郭舜举司马,淡淡长空过雁迟，楚天寒色入江蓠。不堪归客孤舟晚，又值深秋九月期。黄菊未逢知己醉，青山空系故园思。怜君此际登高处，手把茱萸可赠谁。
1	1	0	0	0	0	0	0	0	0	0	1	自正月以后不得德尹消息用少陵远怀舍弟颖观等一首六韵,闻汝辞人幕，经时少寄书。兵戈淹别日，梅竹且村居。池草诗争秀，蛮灯岁逼除。两年期易爽，十口计全疏。残雪衔双岫，春冰破一渠。依依游子梦，长自绕林庐。
1	1	0	0	0	0	0	0	0	0	0	1	雪后阊门舟集同周掌科吴太守陈学士姜京兆吕四洪烈即席,武丘东上雪初晴，载酒还过阊阖城。棹起日从云际豁，窗寒风向水边生。望中山作瑶林色，座上人传兔苑名。岁暮他乡临眺晚，几回系楫倍含情。
1	1	0	0	0	0	0	1	0	0	0	1	丁酉除夕怀骏孙弟客燕邸,金台留滞□，此夕忆他乡。兄弟樽前远，关山别后长。青云沧海梦，紫马蓟门霜。夜色摇官烛，烽烟入旅裳。江春归雁发，朔管落梅香。恒代横边徼，滹沱绕苑墙。数钱胡女艳，击筑酒人狂。故旧绨袍冷，空闺锦字伤。一身同小草，十载赋长杨。应笑于陵仲，东皋筑草堂。
1	0	0	0	0	0	0	0	0	0	0	1	其四,投鞭快语听苻坚，将帅韬钤祗望天。教战卫公空好鹤，思乡蜀帝共啼鹃。成蛇始信难添足，群蚁如何不慕膻！半壁东南留半壁，馀生效死亦时贤。
0	1	0	0	1	0	0	0	0	0	0	1	哭李寅谷,之子忽云逝，书来涕泗流。棋消寒夜永，酒豁异乡愁。意气千金赠，行藏一第休。遗踪在箱箧，笔法暮年遒。
0	0	0	0	0	0	0	1	0	0	0	1	春夜怀马珠岩,春夜沉沉春月明，春光不与故人并。星河庭院何时曙，烟霭溪桥无限情。沧海交游齐鲍叔，玉堂文藻汉张衡。迢遥画角吹残梦，寥落梅花负短檠。
0	1	0	0	0	0	0	0	0	0	0	1	立秋日同渔沁若水麓亭升岩池上小饮彻夜,开樽呼酒伴，为爱此亭幽。风雨驱残暑，乾坤动早秋。乡心分近远，雁影信沈浮。更漏山城罢，清商引棹讴。
0	0	1	1	0	0	0	0	0	1	0	0	同包惊几张九临过友人村斋,自鼓兰桡问药房，方塘十里半垂杨。桃花浪暖红连岸，竹径阴深碧满床。莺语正愁诗律细，篆烟时拂酒船香。差池巾舄浑忘返，倚杖看云兴转狂。
1	1	0	0	0	0	0	0	0	0	0	1	谪岭南道中作,岭水争分路转迷，桄榔椰叶暗蛮溪。愁冲毒雾逢蛇草，畏落沙虫避燕泥。五月畬田收火米，三更津吏报潮鸡。不堪肠断思乡处，红槿花中越鸟啼。
0	0	0	0	0	0	0	1	0	1	0	1	中秋玩月感怀寄夫子,閒庭月朗正当头，对景徘徊忆旧游。菡萏也愁蟾独照，稻粱犹羡雁双谋。冰轮有耀临疏牖，银汉无声转画楼。天上若怜离别憾，团圞常似此宵留。
1	1	0	0	0	0	0	0	0	0	0	1	赠张杜鹃 其二,旧与儿曹善，黄埔讲武堂。感时劳战伐，报国热心肠。待旦戈犹枕，临宵剑起铓。长安纷未定，何事滞他乡？
1	1	0	0	0	0	0	0	0	0	0	1	挽福建钱参政,德政名方岳，才华蔼士林。寿年胡不永，天道信难谌。大梦黄粱熟，高春白日沉。诗书成往事，忠孝负初心。继志孤儿幼，埋魂九地深。脩途回辙迹，旧雨散朋簪。少日论交义，他乡感讣音。招魂歌楚些，有泪湿衣襟。
1	0	0	0	0	0	0	0	0	0	0	1	人日,新岁易为感，遐荒独自行。雨晴人日好，天远使星明。望阙轻阴转，思乡芳草生。无情江上雁，肃肃背予征。
1	1	0	0	0	0	0	0	0	0	0	1	李深之西尉同年谈吴兴风物再用古城韵,李侯昔游吴，莲舟镜苍茫。风鬟与雾鬓，共濯玻瓈光。采花不盈舫，日暮云水香。还登缥缈楼，罗襟酒淋浪。卷箔纳星月，踏筵按伊梁。安知有恨事，但恐蒹葭苍。风吹落穷谷，草深麋鹿场。高冈苦炎热，游子悲异乡。尚喜简书省，期会无匆忙。犹馀作诗苦，消瘦如东阳。
0	0	1	1	0	0	0	0	0	0	0	0	流溪曲 其一,遁甲雷文不是奇，游魂一鼓飒惊飔。将军自试摧妖剑，岂为杨村费出师。
0	0	0	0	0	0	0	1	0	1	0	0	离别诗,人远精魂近，寤寐梦容光。
1	0	0	0	0	0	0	0	0	0	0	1	岳阳楼,西风吹我登斯楼，剑光影动乾坤浮。青山对客有馀瘦，游子思君无限愁。昨夜渔歌动湖末，一分天地十分秋。
1	1	0	0	0	1	0	0	0	0	0	1	宿天堂墟寄徐铁孙陈仲卿尚秋湄邹云客徐子远萧榄轩陈子彝梁松甫,惊飙卷孤篷，凄怆游子颜。夜深荒山道，星斗方阑干。男儿事行役，岂复畏险艰。野宿近熊馆，四顾无人烟。时闻潜狙行，飒飒林莽间。茅茨一樽酒，敌此衣裳单。疲苶不遑息，朝曦上檐端。游鱼思故渊，飞鸟思故山。风波一失所，惆怅何时还。念我同袍人，塌然摧肺肝。
0	1	0	0	1	0	0	0	0	0	0	0	游君山值大风,泛泛古城隅，中流极凝睇。击楫时奋昂，十已六七际。风伯何飘摇，阴云极排翳。白日将无光，飞沙触人眦。浊浪抛几寻，船欹柁难捩。吁嗟湘君祠，咫尺不可济。重华去已远，即此亦云契。悠悠百世心，瞻望增泗涕。事变难预防，对面成乖戾。风乎无太劳，天道终开霁。
0	0	0	0	1	0	0	0	0	1	0	0	其二,将军功未成，持牛劳军士。将军岂无家，为妾语夫主。勿为贱妾生，宁为将军死。贱妾欲从之，军中无女子。
0	0	0	0	0	0	0	1	0	1	0	0	闺思篇,连日洲渚上，香风吹杜若。闺人念离别，远思生帷薄。去年执手时，记省采兰约。如何雁鸿迹，遽尔成绵邈。将凭梦中见，反侧睡难著。起视东西厢，众星已寥落。晨鸡方再鸣，曙色已东作。安得携手人，归来共春酌。
0	0	0	1	0	0	0	0	0	0	0	1	登天目山望云海,山僧茶饭家常事，过客惊人句欲携。出壁纠枝兼石大，裹身龙气压天低。泉飞寒洒秋衣湿，钟落初分咫尺迷。离合神光时一见，群真端冕半身齐。
0	0	0	0	1	0	0	0	0	0	0	1	江南送北客因凭寄徐州兄弟书（时年十五）,故园望断欲何如，楚水吴山万里馀。今日因君访兄弟，数行乡泪一封书。
1	1	0	0	0	0	0	0	0	0	0	1	寄陈叔进,乡里衣冠久不振，后来犹喜有斯人。曾为蓬岛神仙主，端是储闱羽翼臣。大节已观能直己，小淹何惜且临民。君家幸有佳山水，莫向他乡别卜邻。
0	1	0	0	1	0	0	0	0	0	0	1	其二,行在仓黄日，提兵过故乡。传闻同父老，流涕说君王。石马心犹壮，云台迹已荒。一抔堪渍酒，残日下平冈。
1	0	0	0	0	0	0	0	0	0	0	1	石门,石门何时开，巧抱两山嘴。腾腾斗远蛇，簇簇饮封豕。潮流自吞吐，寒石敦齿齿。春风扇阳和，物色堪顾指。深绛垂木棉，轻雪点郁李。童松递远绿，细露绕香芷。游子正西归，夕阳来照水。濯缨歇馀韵，白云看四起。
1	0	0	0	0	0	0	0	0	0	0	1	其三,志士惜流光，游子念长道。流光如奔霆，长路漫浩浩。饥人忽梦饱，百忧悉倾倒。真妄安足论，荣名以为宝。
0	0	0	0	0	0	1	1	0	0	0	0	寄征人,凄凄北风吹鸳被，娟娟西月生蛾眉。谁知独夜相思处，泪滴寒塘蕙草时。
0	1	0	0	0	0	0	0	0	0	0	1	登慧照寺小阁,少年富贵已悠悠，老大功名定有不。岁月消磨阅亭传，山川辽邈弊衣裘。杀身有地初非惜，报国无时未免愁。局促每思舒望眼，虽非吾土强登楼。
0	1	0	0	1	0	1	0	0	0	0	1	江上柳送人（一本题上有赋得二字）,江柳断肠色，黄丝垂未齐。人看几重恨，鸟入一枝低。乡泪正堪落，与君又解携。相思万里道，春去夕阳西。
0	0	0	0	0	0	0	1	1	0	0	1	归崇德西曹村,田翁驩我归，假我茅堂居。石桥跨流水，夏木友四隅。风蝉聒旦暮，亦有安巢乌。览之为欣然，息驾歌唐虞。寄我六合内，何地非其庐。荒哉百年客，千金营一区。
1	0	0	0	0	0	0	1	0	0	0	1	行客,游子何方客，征裾满素尘。疲骖不进道，还犬复迎人。
0	0	1	0	0	0	0	1	0	0	0	0	万安县道中,南风九月未生凉，渐近炎天岂有霜。已见鹧鸪来大庾，更闻鸿雁自衡阳。滩愁惶恐当前路，山恨零丁是故乡。北塞频归南塞上，祗应雄剑识肝肠。
1	0	0	0	0	0	0	0	0	0	0	1	资州路月山亭,轩亭枕苍峰，缥缈视空阔。长江翻天去，回斡地轴折。洪涛破山门，崖谷尽争裂。孤云行无踪，飞鸟去自没。游子怨路长，烦襟此披豁。昔观黄河流，浩荡窥禹穴。乾坤何壮观，永叹旧游绝。兹亭虽非匹，山水颇秀发。茫茫八纮内，所历但毫末。安得乘飞飙，人寰恣超越。
0	1	1	1	0	0	0	0	0	0	0	0	赠密云令,昔年虏骑经过后，闻道居人梦亦惊。野草秋风平战地，塞鸿夕照下边城。抡材喜有神明宰，开邑翻多歌颂声。柱史省方题尺牍，独嘉汉吏报升平。
1	0	0	0	0	0	1	0	0	0	0	1	癸卯闺秋被命东归少穆尚书以诗赠行次韵却寄 其一,秋净天山正合围，忽传宽大许东归。余生幸保精魂在，往日沈思事业非。遇雨群疑如并释，抟风独翼让先飞。河梁自古伤心地，无那分携泪满衣。
0	1	0	0	0	0	0	0	0	0	0	1	挽吕孝子诗,执政优优返故乡，游仙一枕梦黄粱。拜官不负严亲志，庐墓能终老母丧。莲幕琴书閒夜月，菊篱樽酒冷秋霜。乡民聚首哀思处，犹感当年上奏章。
0	0	0	0	0	1	1	0	0	0	0	0	寄谢许左史刊倡和集,平台左史寄相思，开卷风流见往时。已自游梁词赋长，翻因御李姓名疑。玄经竟为何人出，郢调除非和客知。君有明珠堪照乘，更烦清影及茅茨。
0	1	0	0	0	0	0	0	0	0	0	1	丰城县长至日,岁晏勤王事，乡心扰客居。闭关当此令，行路欲马如。江净霜飞后，城开日出初。署斋频眺望，云物正堪书。
0	1	1	0	0	0	0	0	0	0	0	1	登仲宣楼怀古,忆昔登楼日，天涯事转违。计依刘表得，书授蔡邕稀。南国方羁旅，西京未解围。秦川空在眼，公子乃忘归。
0	0	0	0	0	0	1	1	0	0	0	1	和王山史寄来燕中对菊诗,雪满河桥归辔迟，十行书札寄相思。楚臣终是餐英客，愁见燕台落叶时。
0	1	0	0	0	0	0	0	0	1	0	1	行行重行行,别离在万里，依依梦故乡。道路阻且艰，引领遥相望。音尘久断绝，寤言怀忧伤。蟾蜍怀故土，騊駼思旧疆。欢爱人自好，忧思人自老。少壮能几时，相须苦不早。思君会无期，焉得不枯槁。勖哉崇明德，令名以终保。
1	1	0	0	0	0	1	0	0	0	0	1	忆事,万户秋声到草堂，去年马首是他乡。五更霜雪欺人白，十月风尘刺眼黄。贫比监门犹慕义，醉从燕市不禁狂。归来七尺浑如昨，蓬鬓雄心一夜长。
1	0	0	0	0	0	0	0	0	0	0	1	其二,二老俱黄发，遥怜望倚门。凄凉游子意，惭愧主人恩。酒舫湖光滟，书灯夜雨昏。三山渺云海，何日听重论。
0	0	0	0	0	0	1	0	0	0	0	1	其二,孤城摇落气悲哉，斥卤黄花也自开。万里乡心随去雁，九河秋色起登台。自怜蓬鬓风尘老，犹忆萸囊汉署来。此日衔杯谁不念，飘零天地转堪哀。
1	1	0	0	0	1	0	0	0	0	0	1	病后有感,患难孰亲爱，终朝强自支。去留频顾虑，还往总瑕疵。乱世深潜迹，他乡多异思。气虚精力弱，怕咏四愁诗。
0	1	0	0	0	0	0	0	0	0	0	1	思归,汾水秋风雁又归，故园东望梦魂飞。尘冠欲挂仍无日，庭树新增复几围。水远坐输鸥独往，竹荒不救凤长饥。愁来策马西郊路，一曲劳歌送落晖。
1	0	0	0	0	0	0	0	0	0	0	1	长安雪中,岁暮长安道，天寒积雪深。凄凉游子意，款曲故人心。未遂终南隐，徒怜灞上吟。明朝又西去，秦树晚沈沈。
1	0	0	0	0	0	0	0	0	0	0	1	追和元孟溪湖上之作 其四,杭州风物锦成堆，送目閒登百尺台。举棹吴江翻雪去，捲帘天竺送青来。佳人倦舞妒飞燕，游子停杯歌落梅。却忆风流苏太守，肩舆忘却醉中回。
0	0	0	0	0	0	1	0	0	0	0	1	吴二东游,三年流滞蓟门关，归路重游徐泗间。逸驾岂能留骏骨，望乡终自蔽龟山。清秋醉向湖陵度，落日吟从梁父还。他日沧洲傥相忆，为予东望大瀛环。
0	0	1	0	0	0	0	0	0	0	1	1	其三,时趋日以伪，世路总嵚岖。无处寻昆璧，何由辨珷玞。识途嗟款段，变色骇于菟。分手深相惜，故园松菊芜。
1	1	0	0	1	0	0	0	0	0	0	1	秋怀,露华寒夜滴柴扉，留滞天涯未拟归。吴下云深鸿雁杳，楚江秋老鹧鸪飞。穿针结缕人谁共，咏絮吟风事已违。闻道故园莼菜熟，他乡回首泪沾衣。
1	1	0	0	0	0	0	0	0	0	0	1	岁暮书事十二首 其十二,云去暮天迥，雁飞寒夜长。姮娥守孤月，青女恨连霜。不寐看银烛，长吟送羽觞。山炉与石鼎，伴我老他乡。
0	0	0	0	1	1	0	0	0	1	0	1	赠马时宜下第还乡,三叠阳关对酒歌，相看无奈别离何。题桥共拟追司马，献玉谁知泣卞和。野水烟波归路远，故园花竹乐情多。京华更有青云约，回首东风听佩珂。
1	0	0	0	0	0	0	1	0	0	0	1	清明道中书怀,东风道上乱开花，游子偏惊见物华。寒食已过嗟在客，春衣将换忆还家。山城树暗人逾静，野店莺啼日未斜。空约同游与诸弟，今朝犹自各天涯。
1	0	0	0	0	0	0	0	0	0	0	1	赏心亭,赏心亭上双柏树，看我往来今十年。柏树青青宛如昔，当时游子已华颠。
0	0	0	0	1	0	1	0	0	0	0	0	闺思 其一,一尺红绡一首诗，泪痕点点寄相思。须知入骨难销处，尽在停针不语时。宝匣镜昏蝉鬓乱，锦堂昼永绣帘垂。春风澹荡无人见，自守空房敛恨眉。
0	0	0	0	0	0	0	1	0	0	0	1	维扬客舍,久作扬州客，愁来未易禁。颇知边地事，愈动故园心。花谱犹堪续，桥名不可寻。却疑张祜辈，泉下有新吟。
0	0	0	0	0	0	1	1	0	0	0	0	游山,白道行深云，云高路弥细。时时天上客，遗路人间世。烟花最深处，井臼得空刺。天寒鹤巢林，石长泉脉闭。神化万灵集，心期一朝契。不见金板书，谁知阮家裔。终期太古人，问取松柏岁。
1	0	0	0	0	0	0	0	0	0	0	1	常熟县破山寺,古县沧浪外，精蓝缥渺间。木枯曾阅世，龙老解分山。鸟道秋迷迹，禅房昼掩关。诗成游子去，流水自潺潺。
0	1	0	0	0	0	0	0	0	0	0	1	杏村卜筑次韵,壮夫生世岂无家，宦海乘桴未有涯。新筑传言丹荔好，故山回首白云遮。庙堂正尔需才俊，雨露今看沐宠嘉。霞艳早裁西蜀锦，春风先到上林花。
0	1	0	0	0	0	0	0	0	0	0	1	即事,滁上烟峦翠绕城，悠然相对转愁生。花枝几树初经眼，风雨连宵太薄情。上国交游书久绝，故园心事梦难成。等閒病起春过半，曳履池边看晚晴。
1	1	0	0	0	0	0	0	0	0	0	1	客中至日 其一,至日风兼切，羁栖堪自怜。目随归鸟尽，心逐暮云边。故国烟霜候，他乡留滞年。天涯归梦短，愁杀线长悬。
1	1	0	0	0	0	0	1	0	0	0	1	椿庭寿日客中有感,去岁兹辰捧寿觞，怜兄独客在他乡。茧窝春到歌筵暖，竹屋风生绮席凉。亲友举觞隆燕会，儿孙拜舞列鹓行。今年却愧身为客，回首家山欲断肠。
1	1	1	0	0	0	0	0	0	0	0	1	除夕 其一,朔吹凌兢晚更骄，早春寒色倍今宵。盆梅萼小烘初绽，山麝烟浓篆未消。白发新痕愁种种，翠屏旧隐思迢迢。故乡俦侣他乡节，竟夕蝉联话寂寥。
1	0	0	0	0	0	1	0	0	0	0	0	送张师浩还梁溪忆四弟,故人归兴促行程，蘋末风生动客情。今夜梁溪逢舍弟，相思相望月同明。
1	0	0	0	0	0	0	0	0	0	0	1	暮春,渡头步石巳平沉，三月溪流处处新。柳絮飘零游子梦，草花清净道人心。只消贫有诗传世，不要狂思药化金。一片夕阳天共远，鹃声相应隔山林。
1	1	0	0	0	0	0	0	0	0	0	1	寄洞庭山邹子序,雁书寄意三秋过，龙剑藏灵两地分。旧日交游思共醉，他乡风物感离群。笛中夜落关山月，楼外天连海峤云。老去相逢定悲怆，吴歌对酒不堪闻。
1	0	0	0	0	0	0	0	0	0	0	1	其二,蕙草雪消蜂蝶疑，游子挈榼来何稽？少待山桃缀红糁，回首已怜春事非。青风成云湿成雾，洞天深沉百花雨。山深玉殿锁碧苔，天上通明罗九虎。
1	1	0	0	0	0	0	1	0	0	0	1	寓思图诗,悠悠寸草心，荡荡三春德。亲恩比昊天，昊天元罔极。罔极何所思，目击双坟白。双坟不可见，游子沅湘客。泪下斑竹枝，染泪图坟色。于以寓孝思，孝思本无迹。体魄归黄壤，神理陟玄寂。潜思无不通，见之在恭默。
0	1	0	0	0	0	0	1	0	0	0	1	登垄（应作陇，诗同）,垄头远行客，垄上分流水。流水无尽期，行人未云已。浅才登一命，孤剑通万里。岂不思故乡，从来感知己。
0	0	1	1	0	0	0	0	0	0	0	0	雨,每每千里遍含濡，又澍甘膏云脚铺。五日再沾惊未有，当春盈尺得曾无。所欣过午初停跸，便拟临沂学舞雩。南望尼山刚入牖，潇湘移得米家图。
0	0	1	0	0	0	0	0	0	0	0	1	长峡,晴发青神县，扁舟出峡难。乱花丛陡壁，残月落惊滩。树老知风早，江宛抱月寒。庐山尤夜好，谁在故乡看。
1	0	0	0	0	0	0	0	0	0	0	1	壬辰秋日高邮待诏即事,惭愧春明别，依然物色新。风云真遇主，骸骨岂谋身。市骏黄金尽，筹边赤羽频。总关游子念，其奈倚闾人。
1	0	0	0	0	0	1	0	0	0	0	1	其二,明月清风绕画堂，独留诗客卧高床。庭前草色愁仍碧，帐里梅花梦亦香。绝代佳人在空谷，暮天游子感河梁。夜来离思千千点，应比楼头刻漏长。
1	1	0	0	0	0	0	0	0	0	0	1	拟古诗十九首（庚戌） 其一,临歧送远道，春草生道旁。春草生有时，远行去无方。逝水无西归，游子怨流光。高台多夕风，平原足晨霜。去者日益永，留者情益警。元云迷四郊，方望不得逞。思君褰罗帏，灭烛无馀影。弃置良独难，没生誓幽秉。
1	1	0	0	0	0	0	0	0	0	0	1	其四,董老溺饮酒，三杯兴始狂。市佣皆识面，有债亦寻常。睨雁青天小，临风白发长。糟邱封汝醉，醒后即他乡。
1	1	0	0	1	0	0	0	0	0	0	1	悲萱永怀挽郑秋官母,北堂有萱草，郁郁呈华滋。西风动地至，一夕吹殒之。荼毒游子怀，眼枯泪成血。鸟啼白露零，中夜肠断绝。凄凉旧缝在，零落机杼寒。岂无牲鼎祭，不及生前欢。河水向东逝，滔滔无休息。此心明月如，达旦不改魄。水亦有尽处，月亦有亏时。思亲复思亲，一念无终期。
0	0	0	0	0	1	0	0	0	0	0	1	其三,渐老爱秋光，升沉意两忘。雁声偏到枕，虫响故依床。薜荔千林雨，芙蓉一树霜。故园丛菊在，衰飒为谁香。
0	0	1	0	0	0	0	0	0	0	0	1	汪司成器之燕二泉精舍器之为予作精舍记先是三日寄至,一杯山馆酒，十载岁寒心。病起怀君切，文成望我深。江湖方远历，丘壑且幽寻。已办题名石，公来始自今。
1	0	0	0	0	0	0	0	0	1	0	1	五月五日雷雨时于鳞子与子相元美过访共赋,卧病长安愁毒热，雨来爽气满乾坤。西山雷过蛟龙斗，北极云垂海岳昏。万里乡心还促膝，百年风物谩开樽。彩丝艾叶随时俗，弹剑酣歌怆客魂。
0	1	0	0	0	0	1	0	0	0	0	0	玉楼春 秋闺,城头月出惊栖羽，宝瑟清清伤玉柱。空庭悬杵数千声，半枕寒蛩闻一个。绿窗月对相思树，■■难传心上语。娟娟幽草怯黄昏，炯炯清眸怜白纻。
1	0	0	0	0	0	0	0	0	0	0	1	莫愁湖听雨,秋烟秋草弄寒螀，独宿平湖水气凉。一夜汀鸥游子梦，百年海燕美人堂。新寒但觉罗衣薄，急响虚疑玉佩长。却忆藕花红落处，当时七十二鸳鸯。
1	1	0	0	0	0	0	0	0	0	0	1	寄怀鲍茝香夫人,羡君福慧有谁如，镇日金闺乐事馀。花院养姑春奉酒，篝镫课子夜钞书。旧传词翰留名久，新起楼台揽胜初。独我他乡飘泊甚，镜中愁见鬓萧疏。
1	0	0	0	0	0	0	0	0	0	0	1	题望云卷,英英天际云，有若游子衣。孤云常在望，游子行未归。亲舍渺何许，心与云俱飞。愿为故山树，孤云日相依。
0	0	0	1	0	0	0	0	1	0	0	0	游胶山酌窦乳泉,东山积翠碧云浮，路入春林径转幽。古寺旁依修竹坞，清溪还向小桥流。山僧煮茗延宾话，雊雉惊人出笼游。岭下旧传多薯蓣，冈前古迹有金牛。荒烟莫问萧梁宅，蔓草闲寻胶鬲邱。月照蒙泉穿窦出，云阴万玉满庭秋。烟霞日夕瞻佳气，风雨清川系客舟。北海尊盈南阮座，高情且为主人留。
0	0	0	0	0	0	0	0	1	0	0	1	宿东乡田家（王露阶宅也，时省试归）,落照满西山，途远日将暮。前后无所归，今夜投何处？遥见红树林，中有人家住。怡然戒仆夫，行行此中去。门前蟋蟀天，村外牛羊路。主人见我来，笑语乐相顾。杯酌为我陈，盘餐为我具。一醉竟颓然，卧醒不知曙。
1	0	0	0	0	0	0	0	0	0	0	1	其十,黄鹄难为群，游子常苦辛。念当从此别，中怀日以新。清光皎明月，远望不可亲。高楼正萧条，徘徊四无人。上有千里云，其下起飙尘。各言还故乡，握手道何因。
1	0	1	0	0	0	0	0	0	0	0	1	浣溪沙 其一 游感通寺赠冰壶,病起思乡太剧愁。荒城无地可登楼。仙人要我感通游。绿水似环萦岛屿，白云如带绕林丘。凉风先借一分秋。
1	1	0	0	0	0	0	0	0	0	0	1	七哀诗,炎运觏阳九，群盗肆陆梁。中原尽沦没，烽火遥相望。宫阙成荆榛，草木玄以黄。离兽东西驰，羁鸟不成行。登高发长叹，感慨心内伤。出门何所之，去去适他乡。他乡路阻修，川途浩纵横。孤儿啼草间，思妇怨青阳。吴会为邱墟，无复冠与裳。言念生平交，睽隔天一方。远望使我愁，伫立以徬徨。
0	0	1	0	0	0	0	0	0	0	0	1	落叶,一夜微霜下碧林，年华荏苒暗相侵。幽衾酒醒重帘远，孤馆镫昏细雨深。身世飘零迁客路，江关摇落故园心。何须更制京蝉曲，祇恐天涯思不禁。
1	0	0	0	0	0	0	0	0	0	0	1	寄怀林仲衡内弟,吴江游子动乡思，征棹归来话乱离。北向孤鸿啼避弋，南飞乌鹊怨无枝。膏腴旧业田存砚，兵燹馀生鬓欲丝。十载还家辽海鹤，行装惟剩一囊诗。
0	0	0	0	0	0	0	1	0	0	0	1	久客,洛阳两度落花飞，春色故园入梦稀。久旅自忘身是客，日携柑酒听莺归。
1	1	0	0	0	1	0	0	0	0	0	1	得家信,隔岁无书讯，时常作越吟。遥传一赤素，真比万黄金。丛菊他乡泪，维桑子舍心。栖迟归未得，怅望碧山岑。
1	1	0	0	0	0	0	0	0	0	0	1	寄杨和吉欧阳文周,黄鹄一飞几千里，高标矫矫离风尘。宗元有恨为司马，郭泰无名与党人。富贵致身何用早，是非论事或难真。二君旧日皆知己，旅食他乡莫厌贫。
0	1	0	0	0	0	0	0	0	0	0	1	答宗湘文观察,淮流一挥手，千里隔江深。远道关山迥，天涯烽火侵。断云羁旅梦，残月故园心。心事凭书慰，鳞鸿幸未沉。
1	0	0	0	1	0	0	0	0	0	0	0	襄阳怀古,衰柳斜阳古大堤，秋风禾黍习家池。小儿不唱拦街曲，过客犹寻堕泪碑。左传注成元凯癖，唐音刻尽浩然诗。兴亡多少伤心事，惟有襄山汉水知。
1	0	0	0	1	1	0	0	0	0	0	0	哭二弟信臣华臣,吾家近事不堪闻，雁序伤心两失群。白发孤镫悲寸草，青枫落日哭双坟。萱花冷淡怜亲老，菽水艰辛赖子勤。识破彭殇同一例，拭乾泪眼看龙文。
0	0	1	1	0	0	0	0	0	0	0	1	夜过吕梁,乱石奔流处，扁舟正急操。月斜滩影落，风劲鼓声高。客枕惊残梦，乡心悚怒涛。但令无险阻，来往不辞劳。
1	0	0	0	0	0	0	0	0	0	0	1	塞上感怀,西风关外雪初晴，怀古思乡百感生。玉帐枕戈人万里，铁衣传箭夜三更。梦回绝域乌桓地，战罢空山敕勒营。烽火微茫天去远，月中鸿雁送秋声。
1	0	0	0	0	0	0	1	0	1	0	1	其九,天地我一体，宇宙本同家。与君心已通，离别何怨嗟。浮云去不停，游子路转赊。愿言崇明德，浩浩同无涯。
1	0	0	0	0	0	0	0	0	0	0	1	出山海关是日宿叶家坟 其一,又逐西风出塞垣，却将辽海作家园。黄沙白草荒城曙，衰柳残烟古戍昏。风景空增游子恨，江山不返二亲魂。回看万里云天杳，泪洒龙冈暮雨繁。
1	1	0	0	0	0	0	0	0	0	0	1	珠湖望月,清泠月色到湖边，瞥见他乡分外妍。是处青山连郡郭，几声柔橹出江船。风和不觉波光动，酒醒应惭客思牵。此夜此怀谁可诉，卧听流水响潺湲。
0	1	0	0	0	0	0	0	0	1	0	1	月夜听邻家擘阮,入破初闻三两声，凄凄哀怨不分明。蝉娟千里人何处，使我乡心一夜生。
0	1	0	0	0	0	0	1	0	0	0	0	梅,茶鼎炉熏昼渐长，筠帘高捲燕飞忙。梅株已老根如铁，青子离离缀短墙。
1	0	0	0	0	0	1	0	0	0	0	1	其十八,客从洛浦至，遗我合欢衾。中有长相思，缘以结同心。芙蓉发文彩，鸳鸯厉哀吟。游子正无衣，天气复已阴。故人此属意，徘徊独至今。
1	0	0	0	0	0	0	0	0	1	0	0	寄友,客路寻常怨别离，况逢秋色倍堪悲。一封书到千山暮，正是思君独坐时。
0	1	1	0	0	0	0	0	0	0	0	0	吹角,南楼吹角正黄昏，城郭千家早闭门。呜咽未成初似语，凄凉三叠转消魂。胡儿入塞应长泣，老戍临边几尚存。肠断关山今夜月，梅花落尽楚江村。
0	0	0	0	0	0	0	0	0	0	1	1	永安宫怀古,生子当如孙仲谋，景升儿子豚犬俦。天生使君续炎汉，英雄盖世谁与侔。惜哉阿瞒东下日，力弱未能收荆州。遂令紫髯得窃取，从此争夺成衅仇。关张无令既先陨，帝乃震怒兴戈矛。猇亭一役叹蹉跌，六飞此地曾淹留。手书遗诏付丞相，惟贤惟德真嘉猷。千年故址委榛莽，空山落日行人愁。东望蟂矶数千里，江水汤汤日夜流。
0	0	0	0	1	1	0	0	0	0	0	1	胡松麓自瑞州以书见寄,搔首西风里，怀君思惘然。江湖千里隔，云树寸心悬。客泪随猿落，乡书有雁传。惟应今夜月，相对共遥天。
0	0	0	0	0	0	0	1	0	0	0	1	访钱鹤山,客里追欢到草堂，萧疏篱菊近重阳。开尊白社皆名士，绕郭青山似故乡。怀抱早甘栖涧壑，声华深悔著文章。高城日落沧江晚，无那孤舟别恨长。
1	1	0	0	0	0	0	0	0	0	0	1	雪夜,病眼怕遥夜，宿炉依小温。酒醨嫌雪厚，书细苦灯昏。残腊归时梦，他乡尽处村。可怜双白鬓，深闭一蓬门。
0	0	0	0	0	1	0	0	0	0	1	0	哭爱苍,共推左癖如元凯，酷慕诗流必老坡。失路江湖空愤慨，戕生陵谷生销磨。向来天际真人想，昨日寒斋一梦过。垂死犁来虽莫逆，鼠肝虫臂奈君何。
1	0	0	0	0	0	0	0	0	0	0	1	思乡,久宦思乡岁月深，几回归梦抵千金。门前江色依然绿，槛外莺声尚满林。漫说申家新使者，更夸乔令旧知音。曙钟乍动惊魂觉，谁识愁人一片心？
1	0	0	0	0	0	0	0	0	0	0	1	赠新婚者,阳回玉律起春风，游子经年笑转蓬。一曲凤箫听未厌，想君犹在綵楼中。
0	1	0	0	0	0	0	1	0	0	0	1	古意,惜昔与君别，杨柳丝堪结。芳草积如烟，飞花乱成雪。数载客京华，念君远别家。欲知遥塞雪，但看故园花。芳时处幽独，蜘蛛网金屋。细雨昨夜零，春苔上阶绿。对镜厌孤鸾，凌云怨黄鹄。憔悴玉台人，肠断珠帘曲。为欢须忆故，为衣莫道新。愿持江国月，流照苏门春。
1	1	0	0	0	0	0	0	0	0	0	1	过儿丘集,荷锸村村遍，锄经迹已荒。古风谈父老，遗俗重书香。客梦三家店，诗寻七世堂。笑余同塞雁，去住总他乡。
0	1	0	0	0	0	0	0	0	0	0	1	晓行板桥村,水关西路听鸡鸣，岭月初沉晓雾平。人响间闻茅店语，马蹄连上板桥声。悠悠渐喜乡山近，琐琐偏知旅态生。更下长陂说徒侣，天明须趁及先行。
1	0	0	0	0	0	0	0	0	0	0	1	前中秋一日舟过山阴晚稻方熟忽①动乡思呈先之,西风吹白蘋，游子千里征。扁舟入鉴湖，水月相涵明。山阴晚稻熟，万顷黄云平。凭湖属远目，动我乡曲情。岂不有一饱，胡为苦营营。五年倦来往，争此蜗角名。未知得失间，奚辱亦奚荣。何当毕所愿，同归及春耕。
0	0	0	0	0	0	0	0	1	0	0	1	闻子启太守自历下书报来春还家又新有凤雏之喜感念旧好为欣跃不寐辄赋二首先寄难兄竹庭徵君宜载酒一庆也 其一,故人旧别向西川，移谪淮山苜蓿田。容易繁稀花着雨，寻常员缺月当天。四章诗忆京城送，八月书闻历下传。为报难兄竹园里，好催春酿候归船。
0	1	0	0	0	0	0	1	0	1	0	0	田园杂兴,郁郁桑叶青，灿灿榴花赤。余亦朝市人，爱此园林僻。好动每招尤，静观多自得。园果何离离，随意熟堪摘。上者供甘旨，次以留嘉客。客至谈世俗，辄浮以大白。三径常荒芜，苔痕浸石壁。赖有数卷书，堪慰风雨夕。
1	1	0	0	0	0	0	1	0	1	0	1	早秋客舍,风吹一片叶，万物已惊秋。独夜他乡泪，年年为客愁。别离何处尽，摇落几时休。不及磻溪叟，身闲长自由。
0	0	0	0	0	1	0	0	0	0	0	1	厓山怀古,玉辇宸游不复归，荒山空葬旧龙衣。暝烟时带旌旗色，王气犹馀草木辉。厓海精灵终不散，吴门宫阙已全非。中原今遇清平日，万里燕云是帝畿。
1	1	0	0	0	0	0	0	0	0	0	1	早春酬张客见赠,周王祈雪罢灯游，楚客思乡迥独愁。不雨风云常袅袅，入春江汉转悠悠。秾花锦石添霜鬓，横笛短箫悲綵舟。岐路断肠俱不减，予今搔首为西州。
0	0	0	0	0	0	0	0	1	0	0	1	新成安乐宫（一作新宫词）,春色照兰宫，秦女坐窗中。柳叶来眉上，桃花落脸红。拂尘开扇匣，卷帐却薰笼。衫薄偏憎日，裙轻更畏风。
1	1	0	0	0	0	0	0	0	0	0	1	中宿江上杂诗 其一,草阁平临水，江沙远带霜。寒林知岁暮，烟月是他乡。估客维舟晚，晨门报漏长。旅怀馀万叠，清梦失羲皇。
0	0	0	0	0	1	0	0	0	0	0	1	乐归田园十咏（录五首） 其一 归去来兮至觉今是而昨非,宦海漂流久见几，故园荒废正思归。往迷来悟心方乐，投老寻闲愿不违。新别庙堂无怅恨，旧栽松菊有光辉。池鱼羁鸟还渊薮，童子何劳讲是非。
1	0	0	0	0	0	0	1	0	1	0	1	游子,游子十月湖上路，天寒水落洲渚长。北风萧萧草木白，沃野莽莽烟云黄。去年小艇走江海，此日晚岁愁家乡。故园幸自好消遣，茅櫩春动梅花香。
0	0	1	0	0	0	0	1	0	0	0	0	和张仲达客苏州春暮览古韵,异国逢春暮，惊心对日西。湖生吴水冷，云压楚山低。老树风霜古，荒城烟雨迷。夫差旧台馆，花落鹧鸪啼。
1	1	0	0	0	0	0	1	0	0	0	1	北道题壁,未免他乡似故乡，万家云树总苍茫。风前客试新调马，雨后人耕旧战场。村学书声停卓午，社翁醉影散斜阳。湖山满眼虽然好，不及关门一炷香。
1	1	0	0	0	0	0	0	0	0	0	1	吉州守除三首 其一,但守薪槃在，毋令柏酒虚。他乡有限岁，又见此宵除。
1	0	0	0	0	0	0	0	0	0	0	1	其二,雄关互市聚华夷，天堑长江漫诩奇。北府旧闻兵可用，东流长慨浪争驰。海门落日横楼舰，山垒秋风展大旗。不觉又添游子感，自云遥望雁来迟。
1	0	0	0	0	0	0	0	0	0	0	1	忆老母,吾母八旬外，其如游子情。正宜怜短日，犹自恋浮名。马为看云驻，诗因陟屺成。谁云须禄养，江海有袁闳。
0	0	1	1	0	0	0	0	0	0	0	0	画马行,呜呼骅骝不可见，世人任耳不任目。玉勒金羁满地行，可道中无千里足。君收此马画者谁，凝豪苦意求其骨。尺缣飒爽毛鬣动，凌风似欲真驰突。曹霸画马无此精，拂拭惨澹神气生。细观决非近代物，印押剥落无姓名，四海只今多战争。安得此马一敌万，络头骑出千人惊，擒戎破虏任横行。
0	1	0	0	0	0	0	0	0	0	0	1	江楼望月分赋,试眺云间月，还登江上楼。波光频映壁，帘捲似垂钩。暮鹊当窗度，寒星入浦流。凭栏愁镜破，拂水见刀头。吹笛关山道，清歌胡渭州。凉秋明永夜，俯仰思悠悠。
1	1	0	0	0	1	0	0	0	0	0	1	千金寺,十载他乡别，春归逐浪层。晚晴沙市鼓，夜雨石桥灯。帆仄摧乾苇，衣寒脆薄缯。旧时来往寺，惆怅不逢僧。
1	1	0	0	0	0	0	0	0	0	0	1	其四,昨日未晴今日晴，东暝曙色渐开明。潮回海岸苍苔滑，路没溪桥秋水平。人在他乡为逆旅，天教今雨试交情。三山驿外秋风里，白苧冲寒两弟兄。
0	0	1	1	0	0	0	0	0	0	0	0	赠水师某总戎,将军南建海门牙，幕府东临若木花。白马潮来惊日月，天鸡声起乱云霞。三城带甲随秋戍，千里楼船奏暮笳。早晚行人返桑梓，沉香浦上托为家。
0	0	1	1	0	0	0	0	0	1	0	0	雪,睡觉不知雪，但惊窗户明。飞花厚一尺，和月照三更。草木浅深白，丘塍高下平。饥民莫咨怨，第一念边兵。
0	0	0	0	0	0	1	0	0	0	0	1	寄范实夫主廪赣先贤书院三首 其一,乱后今谁在，愁来想鬓华。公侯能好客，风土足为家。翠玉春携酒，廉泉夜煮茶。相思一回首，烽火暗天涯。
1	1	0	0	0	0	0	0	0	0	0	1	其二,八载去乡国，今晨始得归。捷步入外闾，慷慨登中闺。既旷家园聚，转念骨肉稀。忆我骨肉亲，泪下如绠縻。宗族少前辈，邻里半成非。一出已如此，再出安可期。驱车问丘垄，松柏十数围。兔走思旧穴，鸟还栖故枝。他乡勿久滞，书此报京畿。
1	0	0	0	0	0	0	0	0	0	0	1	其二,烟岚云树两微茫，迁客西来正望乡。若值秋风小摇落，祇应无奈九回肠。
0	0	0	0	0	0	0	0	0	0	1	1	荅徐汀洲 其一,君向淮阳承主恩，予亦扁舟归故园。金陵花月何曾见，杀气西街白下门。
1	1	0	0	1	0	0	0	0	0	0	1	挽卫知事胡公鼎二首 其一,江海论交四十年，故家文物羡君贤。灯前夜雨书连屋，花下春风酒满船。舍瑟肯居曾点后，着鞭宁让祖生先。他乡重会情欢极，俄送輀车一泫然。
1	1	0	0	0	1	0	0	0	0	0	1	秋夜有感,凉宵力疾步莓苔，欲赋高秋愧楚才。白发祗缘人事老，黄花偏傍客愁开。樽前独坐星河转，灯下悲歌风雨来。还忆重阳离乱后，故园惆怅一登台。
0	0	1	0	1	0	0	0	0	0	0	0	哭子,余龄及中岁，有子生六年。疾痛母心惴，寒饥我怀煎。鞠育爱虽切，薰陶教宜先。数日近方解，诵诗未能全。赋龄亦何短，夭阏辄弃捐。触目恨山积，沾衣泪河悬。世泽惧斯斩，书香赖谁传。嗣续人所重，念之增惕然。修已安义命，昊穹谅无偏。明丧笑商鄙，情钟惭衍贤。螟蛉信么么，在物亦堪怜。
0	0	0	0	0	0	0	0	1	0	0	1	宫词 其五十九,浴兰佳节共欢娱，亭午香飞鹊尾炉。万里开疆元不战，金奁犹进辟兵符。
1	0	0	0	0	0	0	0	0	0	0	1	沙头,游子行愈远，沙头逢暮秋。孙刘鼎足地，荆益犬牙州。鼓角风云惨，江湖日夜浮。此生应衮衮，高枕看东流。
1	1	0	0	0	0	0	0	0	0	0	1	还京道中,客游倦缁尘，梦寐想山水。停骖眺远岑，悠然心自喜。晨霞发暝林，夕溜洄清沚。出峡凉风驰，入谷寒云起。霜清卉木疏，日落峰峦紫。迢递越关河，参差望宫雉。家童指归路，居人念游子。各嗟行路难，深乖摄生理。终期返南山，高揖谢城市。
0	1	0	0	0	0	0	0	0	0	0	1	旅次舟中对月寄姜公（此公，丁泉州门客。）,中宵天色净，片月出沧洲。皎洁临孤岛，婵娟入乱流。应同故园夜，独起异乡愁。那得修蓬转，从君上庾楼。
0	0	0	0	0	0	1	0	0	1	0	0	登后湖（一作登凌湖亭）伤春怀京师故旧,昨日看摇落，惊秋方怨咨。几经开口笑，复及看花时。世事空名束，生涯素发知。山山春草满，何处不相思。
0	0	0	0	0	0	1	0	0	0	0	1	湖上晚望寄友人,不得天涯信，相思对景浓。惊飙吹落叶，残日在遥峰。照水鱼村火，沈烟野寺钟。幽怀向谁说，静立自支筇。
1	0	0	0	0	0	0	0	0	0	0	1	代昭生朔州客邸作,坐见星河落，思乡寐不成。边风吹鬓尽，朔酒带愁倾。五岳非予志，双鬟送此生。皇天憎管乐，已矣罢经营。
0	0	0	0	1	1	0	0	0	0	0	0	秋村,三亩蓬蒿宅，龙钟不出村。黄花沽酒市，红叶检柴门。粗粝收云子，精蔬长芥孙。西风好消息，砧杵起田园。
0	0	1	0	0	0	0	0	0	0	0	1	咏史（原校：狄本作古） 乐羊,自剪冰丝譬远归，学成何异此成衣。妾身不是轻恩爱，祇恐苏郎戒下机。
1	1	1	1	0	0	0	1	0	0	0	1	其二,行行几百里，又过十三矶。宿雁逢沙落，惊凫带水飞。山寒花寂寞，江晚树依稀。自笑无家客，他乡亦当归。
1	0	0	0	0	0	0	0	0	0	0	1	渡淇水,昨日渡卫源，今朝涉淇水。出山虽异派，相望不百里。游子中原来，黄流混混耳。忽然鉴毛发，顾影落清泚。风尘有黧颜，夫岂水污尔。从衰旋得白，正坐不知止。逝者方如斯，于何观止理。寓形忌太洁，外垢庶可洗。
0	0	1	0	0	0	0	1	0	0	0	1	次韵感事,独立西风尘满眼，纷纷鹰隼少文鹓。自怜人世逢多难，谁叩天阍上万言。黄浊水深龙喷薄，青冥日迥雁联轩。客怀寥落秋将晚，空对黄花忆故园。
1	0	0	0	0	0	0	0	0	0	0	1	其四,橐笔年来傍海霞，思乡心绪乱如麻。为珍遗泽垂黄卷，也学传经设绛纱。磨铁生涯非浅薄，式金风度要清华。虚怀只有娄师德，瑜瑾温和自古誇。
0	1	0	0	0	1	0	0	0	1	0	0	酬陆三十二参浙东见寄,骢马别已久，鲤鱼来自烹。殷勤故人意，怊怅中林情。茫茫重江外，杳杳一枝琼。搔首望良觌，为君华发生。
0	1	1	0	0	0	0	0	0	0	0	0	和常秀才寄简归州郑使君借猿,谢守携猿东路长，袅藤穿竹似潇湘。碧山初暝啸秋月，红树生寒啼晓霜。陌上楚人皆驻马，里中巴客半归乡。心知欲借南游侣，未到三声恐断肠。
0	0	0	0	1	0	0	1	1	0	0	0	哭容舍人,潜颖趋陵苕，春秋欻崇朝。英年遵凤池，凤池悽泬寥。环海既尘转，洪炉使金销。美人减膏沐，冥思寤华宵。宵华宵已冥，魂兮为难招。重闱黯不处，天路空遥遥。何以致子哀，涕泗霏寒潮。
1	0	0	0	0	0	0	0	0	0	0	1	其二,极目青天蜀道难，无因长坂得联骖。思乡浪费肠回九，行世何妨臂折三。杨柳风微生百媚，棠梨昼永带馀酣。天涯犹赖春娱客，那得邻山寄一庵。
0	1	0	0	0	0	0	0	0	0	0	1	登海光寺楼,万里波涛惊绝汉，高楼回首几人悲。休将作赋拟王粲，错比行吟哀楚词。寒日独悬沧海外，浮云欲变古今时。登临自笑同年少，尘幻无心鸿雁知。
1	1	0	0	0	0	0	0	0	0	0	1	集新桥馆,绕阁云如水，入门山满堂。烟扉生牖闼，空翠滴衣裳。石暝猿犹卧，松高鹤正翔。居然成野趣，不解是他乡。
1	1	0	0	1	0	0	0	0	0	0	1	苦寒行,驱马度阴山，积雪何茫茫。疾风四隅来，马首浩纵横。高原无俦迹，顾影仅为双。孤兽索其群，栖鸟向阳翔。寒暑客路深，况乃异戎荒。沈怀幽闺妇，玉箸啼红妆。旭日未及旦，轧轧涩流黄。年命不在已，安能顾四方。人生今失职，岁暮问他乡。
0	1	0	0	1	0	0	0	0	0	0	1	从军行,六郡良家子，应募充羽林。边亭烽未息，往征阴山阴。平沙万里望，白草莽萧森。悲风四面来，胡马有哀音。矧伊中土士，能无泪沾襟。仰视雁南翔，悠悠伤我心。所赖主将贤，爱士重千金。殊恩且未报，虽生焉足任。誓将灭丑类，铭绩燕山岑。寄语闺中人，且勿常苦吟。
0	0	0	0	0	1	1	1	0	0	0	0	寄三衢陈八董教,怀君属秋暮，离思满凉天。百越孤云外，三衢独雁边。?鸣飞楚叶，潮落见湖田。泮水横经绿，柯山卷幔连。醉吟官舍雨，兴扫墨池烟。旧业闲三径，移家恋一毡。风霜怜宦薄，雨露喜生全。交态今寥落，相思独惘然。逢秋惊发变，怅别使心悬。欲拜桐溪墓，因行雪夜船。
1	0	0	0	0	0	0	0	0	0	0	1	题采芝图,松涛谡谡午风凉，曹阮溪边日月长。镜里朱颜非醉酒，镫前白发已思乡。布衣芒履还山健，菊蕊芝英满地香。指点烟峦三十六，黄云如海一身藏。
1	1	0	0	0	0	0	0	0	0	0	1	元旦用贡觉除夕原韵,正是和风旭日天，鼕鼕腊鼓闹春前。除年爆竹催寒尽，迎岁梅花得气先。行乐女儿欢綵胜，宜春门户贴红笺。他乡度岁閒无事，有酒提壶酩酊然。
1	1	0	0	0	0	0	0	0	0	0	1	其二,两公真不愧儒冠，牛斗秋高剑气寒。百尺新祠连阁起，万年青史当经看。勤王慷慨心俱尽，就义从容事总难。风马云车无近远，他乡何似故乡安。
0	0	0	0	0	0	1	0	0	1	0	0	寄东昌谢通府,晓来冻鹊每檐前，虽觉无书亦未嫌。老子京师贫故态，先生郡阁意何甜。三杯薄酒无穷计，几载官居一味廉。白首相思他日梦，潜夫何处不吾潜。
0	0	0	0	0	0	1	0	0	0	0	1	新秋夜月寄故人,客心宜静夜，月色澹新秋。影落三湘水，诗传八咏楼。何穷对酒望，几处捲帘愁。若问相思意，随君万里游。
1	1	0	0	0	0	0	1	0	0	0	1	姚行简抚干归霅川,一见油然慰所望，巾车更辱到他乡。相从乐处光阴速，索笑浓时意味长。樽酒未堪留好客，湖山早已送归艎。秋来尚忆门前路，莫惜溪头屡买航。
1	1	0	0	0	0	0	0	0	0	0	1	闻伯孺由吴兴入姑苏遥有此寄,一剑飘零渡五湖，半年踪迹遍三吴。苕溪日暮愁心远，笠泽天长客梦孤。旧隐云深寒薜荔，他乡春尽变蘼芜。满船载得乌程酒，曾酹要离墓上无。
1	1	0	0	0	0	0	0	0	0	0	1	岁暮夜怀寄友二首 其二,岁穷长年悲，越吟游子思。寒风起枯杨，夕坐知天霜。落星动海白，飞沙吹云黄。萧萧孤蓬转，万里何超缅。沉吟卷道帙，恻怆泪如霰。入河讨沉沦，蹈海事游衍。传书寄麻姑，与尔期相见。
1	1	0	0	0	0	0	0	0	0	0	1	升天行贻卢六健,真人居阆风，时奏清商音。听者即王母，泠泠和瑟琴。坐对三花枝，行随五云阴。天长昆崙小，日久蓬莱深。上由玉华宫，下视首阳岑。神州亦清净，要自有浮沈。恻恻苦哉行，呱呱游子吟。庐山逢若士，思欲化黄金。雨雪没太山，谁能无归心。逍遥在云汉，可以来相寻。
0	0	0	0	0	0	0	1	0	0	0	1	登茅山同仲兄作一首,山椒丽飞殿，遥望际天涯。不见龙镳客，空看洞口花。衰颜怜日月，大劫小河沙。日暮征车歇，衔杯羽士家。
1	1	0	0	0	0	0	1	0	0	0	1	宿濡江闻雁,切切似离群，风飘影乍分。微茫江上月，呜咽岭头云。游子三更梦，扁舟独夜闻。不禁乡思远，枫叶落纷纷。
0	0	0	0	0	0	0	1	0	0	0	1	东园晚步,久客天涯忆故园，彊名官寺只衡门。秋桐蠹遍无全叶，古柳吹斜出半根。痛饮每思尊酒窄，微官空羡布衣尊。何时定下三巴去，思卧孤舟听断猿。
1	1	0	0	0	0	0	0	0	0	0	1	重阳九经堂作,俗间佳节自匆匆，老去悲秋又客中。青嶂捲帘三面月，黄花吹鬓几丝风。十年故国新栽柳，万里他乡旧转蓬。谁与安排今夜梦，片帆飞到小篱东。
0	1	0	0	0	0	0	0	0	0	0	1	生子,两岁归来生两雏，故园夫妇亦相娱。卢家自爱添丁好，徐氏谁言二子殊。未论图书能继业，且教门户有悬弧。劬劳正念吾亲在，更遣悲欢此日俱。
0	0	0	0	0	0	1	1	0	0	0	0	寄恒逊广文,久别相思见面难，今来不得尽交欢。九年桃李湘阴满，十月风霜蓟北寒。愁思不随云影散，好怀应与酒杯宽。孤根傥有回春意，好待花开共我看。
0	0	0	0	0	1	0	1	0	0	0	1	寄陆太史敬承二首 其一,濩落吾能返，飞腾尔故频。自为三馆客，谁共五陵春。白日流金掌，红云护玉宸。故园芳草外，曾否念垂纶。
0	0	0	0	0	0	0	1	1	1	0	1	剡溪行却寄新别者,潺湲寒溪上，自此成离别。回首望归人，移舟逢暮雪。频行识草树，渐老伤年发。唯有白云心，为向东山月。
0	0	0	0	0	0	1	0	0	0	0	1	临洺驿雨中作,朔野无花春意薄，斧声惟见桑枝落。北人是日竞条桑，手执懿筐共操作。客亭系马吟寒厅，细雨缠愁牢似缚。多情北燕能傍人，如说春心绕疏箔。故乡桃李应满园，烂熳香风随处著。十年游宦辞江湖，尘土日侵双鬓恶。天涯怀抱倾东南，闷对青灯举幽酌。
0	0	0	0	0	0	0	1	0	0	0	1	其四,久已歌黄鸟，还劳赋白驹。心雄犹短剑，目断更长途。去住总归客，行藏空腐儒。故园关百虑，何敢畏驰驱。
0	0	1	0	0	0	0	0	0	0	0	1	逢新桥吕驿丞,几度相逢处，情怀愈觉真。多因知己话，忽忆故乡人。满眼春光好，惊心节候新。题诗留别意，应记往来频。
0	0	0	0	0	0	1	0	0	0	0	1	陈使君招饮粤秀山是日听词人歌陈乔生新制曲有怀乔生,城里高山翠作窝，使君呼酒我能过。一泓如镜梅妆映，万井凝脂柳带拖。雨后更宜浮月饮，风前偏喜醉仙歌。更传乐府教人唱，独客相思愁奈何。
1	0	0	0	0	0	0	0	0	0	0	1	题江杏村侍禦梅阳归养图,气尽渔阳操，心酸得宝歌。鼎湖龙已远，丹穴凤如何。百六春将晚，东南雨苦多。回文苏蕙子，谁是窦连波。
0	1	0	0	0	0	0	0	0	0	0	1	江夏奚瑛以进士出宰武城其兄瑄作鹄山秋思图寄之索题为赋绝句一首,每怀难弟有难兄，貌得家庄寄武城。千里鹄山秋色里，异乡多少故乡情。
0	0	1	0	0	0	0	0	0	0	0	1	其二,淅淅秋风吹雨来，自怜樗散未须培。水边白鸟背人去，霞外青山待我回。抱病江湖长对酒，侧身天地数登台。故园只在扁舟上，三径黄花万树梅。
0	0	1	0	1	0	0	0	0	0	0	0	居拟苏武 其一,棠棣本同根，芳葩亦相联。谁谓忽远役，怀抱无由宣。况我骨肉亲，与子枝叶连。昔为双飞凫，今为孤飞鸢。徘徊复彷徨，感激涕泗涟。道路阻且远，四海霏尘烟。鹡鸰恐失群，绕树何翩翩。我有一斗酒，可以同笑言。去去从此辞，努力云中鞭。
0	0	1	1	0	0	0	0	0	0	0	1	代周子答妇,目断故园柳，身恋上林枝。吾当恨霜鬓，卿亦叹蛾眉。两地栽黄檗，辛苦不相知。入梦惊猧短，裁音托雁迟。惟馀子夜月，曾照流黄机。
1	1	0	0	0	0	0	0	0	0	0	1	庚午除夕风雨大作因思壬戌岁除在按察司官舍无异今夕瞬息之间已及九载慨今念昔不能无怀遂赋此,向来除夕灯前雨，身在他乡忆草堂。今夜草堂还守岁，灯前听雨说他乡。
1	0	0	0	1	0	1	0	0	0	0	0	怀友 其一,圜中春早到，含泪送心知。何处相思切，归来独坐时。诗书还有分，患难总无期。俯仰千年事，哲人若在兹。
0	1	1	1	0	0	0	0	0	0	1	1	聊赋短歌即当恸哭四首 其二,虎臣真矫矫，将军岭南张。只手撑乾坤，半壁坚金汤。一朝落陷阱，命尽鼓不扬。战马失主归，悲鸣春草凉。云车逐风马，披发叩九阊。自愿为厉鬼，随众扫欃枪。天子亦震惊，览表泪浪浪。申甫期复生，宣力为疆场。
0	1	0	0	0	0	0	0	0	0	0	1	其四,此日故园秋，云萝处处搜。萸囊随俗佩，筝线信风抽。酒熟人从醉，花黄蝶怕偷。右丞佳句在，颇念异乡不。
1	1	0	0	0	0	0	0	0	0	0	1	七夕泊云阳新丰市,客路嗟何夕，扁舟傍落晖。关山孤电没，河汉故人违。此夜看牛斗，他乡只雁飞。浮云生计拙，旧雨世情非。老母犹啼箸，空闺可下机。野禽鸣巧妇，药裹市当归。白马申胥怨，芙蓉正则衣。倘容庐丙舍，长隐钓鱼矶。
0	0	1	1	0	0	0	0	0	0	0	0	秋晓行南谷经荒村,杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。
0	0	0	0	1	1	0	0	0	0	0	1	寄冯其立,不惜舟车万里身，白头潦倒转风尘。使君两度论宾主，幕府三年历粤秦。岭表开樽应尽醉，岩疆得句几回新。题书满眼秋风飒，岁晚梅边忆故人。
0	0	0	0	1	0	0	0	0	0	0	1	腊月,今年腊月归未得，独在乌程县可怜。隔岸横飞西塞雁，前门数缆下江船。高城哀柝兵戈侧，短布单衣雨雪边。笑语逢迎随契托，故园何处泪潸然。
1	0	0	0	0	0	1	0	0	0	0	0	寄宗玉弟,日长独坐耿相思，每报平安慰我饥。举动岂知遭齿舌，送迎谁念用符移。转丸鸣镝应无滞，絅锦韬旌未是痴。更著加餐题纸背，晚成在子莫忧迟。
1	1	0	0	0	0	0	0	0	0	0	1	其四,游子陟皇路，幽人啸碧林。南北既异天，情意复铅金。愿言奏雅歌，既翕和且耽。巍巍山自高，洋洋水自深。徽音发阳春，嘉宴重相寻。丈夫有远志，宇宙一讴吟。造物以为侣，悲欢宁关心。
1	1	0	0	0	0	1	0	0	0	0	1	春日遣怀,门前旷幽瞩，春风吹裳衣。四顾何萧条，鸟语相婓婓。原上滋青草，游子殊未归。俯仰复三叹，徘徊久瞻睎。相思在长道，之子与我违。萝径自岑寂，孤琴为谁挥。余怀局未展，斯世将焉依。朝饮木兰露，夕采北山薇。乾坤逝安适，日暮独扃扉。
1	1	0	0	0	0	0	0	0	0	0	1	吹台,风吹吹台树，树叶高下飞。嗟哉两游子，远适不念归。马蹇负橐行，鞭断持竹枝。徬徨吹台下，据地擢素髭。借问客游子，飘飖欲何之。乃云适西北，又不入帝畿。闻有燕赵士，尚义如渴饥。虽则如渴饥，昔是而今非。高冈多蒺藜，下室多伊威。黄河问清水，升斗不可希。风吹吹台树，树叶落不远。嗟尔两游子，远行莫如返。
0	0	0	0	0	0	1	0	0	0	0	1	春晚怀进士韦澹,故里花应尽，江楼梦尚残。半生吟欲过，一命达何难。特立圭无玷，相思草有兰。二年春怅望，不似在长安。
0	1	0	0	0	0	1	0	0	0	0	0	哭母,都房笑语处，肠断忽然空。昨日今朝事，天翻地覆中。痛将双眼血，愿染九泉红。我母知相忆，时时魂梦通。
1	0	0	0	0	0	0	0	0	0	1	0	魏宫怨,一夜东风杀气销，起凭妆阁思无聊。铜台自有如花貌，何必江东大小乔。
0	1	0	0	0	0	0	1	0	0	0	1	旅馆秋思,旅馆坐孤寂，出门成苦吟。何事觉归晚，黄花秋意深。寒蝶恋衰草，轸我离乡心。更见庭前树，南枝巢宿禽。
0	1	0	0	0	0	0	0	0	0	0	1	赠李宣使,故园云卧四三年，府署依然念子贤。莫为驰驱伤远道，但将忠孝感皇天。湖南政誉闻争荐，日下丝纶伫近传。为报津头黄菊蕊，明当照我上江船。
0	1	0	0	0	0	0	0	0	0	0	1	哭同年进士李竹操经历 其一,进士如公少，何期与死邻。青山归葬骨，白发未封亲。已矣官三郡，哀哉子一人。送君螺水上，呜咽泪沾巾。
0	0	0	0	0	1	0	0	0	0	0	1	闺情,宝鸭香销午梦残，倦来无力整云鬟。阑干倚遍空惆怅，人在天涯隔万山。
1	1	0	0	0	0	0	0	0	0	0	1	梦游陈州柳河觉而作,虎豹九关未敢望，里门旧游如可寻。梦到城西古壕水，倚天高柳万黄金。丛祠之南我旧圃，蔬甲若若春泥深。睡觉啼禽自相问，经年他乡何滞淫。
0	0	0	0	0	1	0	0	0	0	0	1	元日感怀,山川依旧岁华新，又见纷纷拜节人。昨日儿童今皓首，蹉跎羞看故园春。
1	1	0	0	0	1	0	0	0	0	0	1	挽邢逸民,流落衣冠没，他乡几度春。青山行卖卜，白首坐忘贫。昔爱林中酒，今为草下尘。平生数行泪，为尔独沾巾。
0	0	0	0	0	0	0	1	0	0	0	1	寄苏桐柏,别来寥落竟如何，生计年年老薜萝。载酒谁怜三径寂，拥书孰与百城多。吟窗月色横珠浦，禁殿秋风满御河。苦忆故人还故国，归心犹自滞鸣珂。
1	0	0	0	0	0	0	0	0	0	0	1	赋得阳台一片云一首,霭霭更萦萦，天边断复并。雨含辉觉重，风度影逾轻。晓驻歌梁色，宵行梦楚情。若看流不返，游子惜徂征。
1	0	0	0	0	0	0	0	0	0	0	1	洛中寓居,风尘籍籍伴穷迷，旋赁高斋洛水西。绿树不知游子恨，夕阳闲引杜鹃啼。苔侵旧径来人绝，花满南轩翠竹低。自笑诗书冷无味，抱琴阶下草萋萋。
0	1	0	0	0	0	0	1	0	0	0	1	秋夜怀冯讷生助教,委巷追游处，寒斋独宿中。故园当落月，乡思入西风。山雪长镵白，书镫短檠红。十年羁旅客，心事几人同。
1	0	0	0	0	0	0	0	0	0	0	1	其二,高云试孤骞，长风响远音。我身异飞鸟，安能恋故林。持子香草佩，置我幽兰襟。挥手自兹去，耻为游子吟。松柏但自坚，焉保寒不侵。两心诚相乖，万里岂自今。爱子丈夫泪，歧路勿复临。
0	0	0	0	1	0	0	0	0	0	0	1	狱中对月,疏星耿耿逼人寒，清漏丁丁画角残。客泪久从悉外尽，月明犹许醉中看。栖乌绕树冰霜苦，哀雁横天关塞难。料得故园今夜梦，随风应已到长安。
1	0	0	0	0	0	0	0	0	0	0	1	谒真直院杨花满路口占一绝见直院诵之,三月天寒尚腊衣，钱塘游子叹斜晖。柳间苏小无由见，惹得杨花满袖归。
1	1	0	0	0	0	1	0	0	0	0	1	和石末公见示有字韵,长想天涯皆内地，忍看阃外即他乡。扶生可惜医无缓，救死宁堪鬼在盲。郡县诛求应到骨，乾坤战伐遍成疮。辽东华表云间鹤，相见相思总断肠。
0	0	0	0	1	1	0	1	0	0	0	0	示村医,玉函肘后了无功，每寓奇方啸傲中。衫袖玩橙清鼻观，枕囊贮菊愈头风。新诗吟罢愁如洗，好景逢来病欲空。却羡龙钟布裘客，埭西卖药到村东。
1	1	0	0	0	1	0	0	0	0	0	1	除夕感赋,征衫乍脱彩衣新，惆怅归迟别太频。五日春盘惭侍奉，一年家计感艰辛。即听爆竹非前度，况饮屠苏少几人。风雪残冬书不达，他乡苦累倚闾亲。
0	0	0	0	0	1	0	1	0	1	1	0	望思台,卫霍功成天马出，祁连焉支积战骨。烦冤鬼气入深宫，假手胡巫虫发掘。羽林忿忿兵小弄，壶关惓惓书上谒。作台有诏空所思，魂兮魂兮招不活。一生苦学长生诀，适嗣何人忍自割。博望魂游苑草荒，泉鸠目断湖冰裂。人之爱子亦如余，方识人间有离别。母后偕死二孙从，茂陵夜夜鹃啼血。
0	1	0	0	0	0	0	0	0	0	0	1	天山夜行,亭亭一片长安月，万里来照天山雪。天山雪后风如刀，行人望月肠断色。瀚海凝冰九月秋，毡车如纸失骦裘。却将十亩闲闲乐，换取穷边夜夜愁。
1	1	0	0	0	1	0	0	0	0	0	1	秋怀,碧天大火未全收，一雨空庭带叶流。不为无家悲落莫，他乡燕子早知秋。
1	0	0	0	0	0	0	0	0	0	0	1	题净惠院,方塘水未涨，荷芰新展绿。游子惬轻衣，步与孤云逐。初临寺外桥，已听钟声肃。徐登山后亭，葱苍翳松竹。诸峰却罗列，龙蛇互奔触。红绡卷晴霞，白云落孤鹜。了然身世忘，岂念冠带束。平时谬持节，善地甘厚禄。更穷泉石乐，曾未伸启沃。何以报君恩，尧天漫凝目。
0	0	0	0	0	0	0	1	0	0	0	1	游晓霞峰,不到此山久，今晨岸角巾。还寻路崎曲，休怪客逡巡。井水祈神活，天香散座频。恒沙无量劫，僧亦后来人。
1	0	0	0	0	0	0	0	0	0	0	1	出关路,山川函谷路，尘土游子颜。萧条去国意，秋风生故关。
1	1	0	0	0	0	0	0	0	0	0	1	马迹怀南士,越王山下赋离群，英布城前看落云。岁暮他乡还作客，春来何处不思君。天开婺女摇晴翠，水满康郎漾夕曛。阳雁欲归愁未得，几回哀响梦中闻。
0	1	0	0	0	0	0	0	0	0	0	1	其二,悠悠东去欲何之，草草西还可是归。残日两竿荒戍远，青山满眼故园非。江田经雨菰蒋熟，石路无风蠛蠓飞。回羡耕夫闲胜我，早收鸡犬闭柴扉。
0	1	1	0	0	0	0	0	0	0	0	0	宿徐村,跋涉泥途不惮劬，晚晴又得旅怀舒。清溪濯足看山罢，松竹林头认寓居。
1	1	0	0	0	1	0	0	0	0	0	1	答姜仲文,白日不可常，孤云亦何媚。萋芳淡游子，流泊世所弃。事去息交久，书来喜君至。爱日生寒姿，停云起高翅。经营二三月，飒遝岂遑避。惊看就长揖，道故如失志。相闻善为乐，相见乃憔悴。为文宁自伤，情多或为累。感君珍重意，承眶不能泪。在沼鱼何乐，先秋叶难翠。长歌聊复声，短袖时一戏。今日眼中人，何年心上事。
0	0	0	0	0	0	0	1	0	0	0	1	思归偶成 其一,春来便拟问归津，转眼江流若许深。六十岁翁穷塞客，八千里路故乡心。鹃啼月树添征思，鹊语风檐误好音。只有云山遮不断，梦随栩蝶过家林。
0	0	0	0	0	1	0	0	0	0	0	1	游金粟寺寄湛璇二方外,金粟名山碧海边，上方楼阁近诸天。人推转藏闻清梵，自洗残碑认往年。南度龙章千古在，西来象法一灯悬。登临不见怀人处，回首孤云思惘然。
0	0	0	0	0	0	1	1	0	1	0	0	路旁见村女口占,溪边有女浣新纱，一笑相逢语不哗。蓬鬓乱涂龙舌草，竹钗横插马蹄花。使君有妇原无羡，夫婿多情各自誇。到老不知离别苦，怜渠何幸嫁农家。
1	1	0	0	0	0	0	0	0	0	0	1	次二十一兄（季此）九日韵（一作晁说之诗）,清秋九日至，晚菊两三开。愁把他乡酒，思登故国台。赐怀朝士宠，诗想从臣才。向晚能无泪，飘飘雁影来。
0	0	0	0	0	0	1	0	0	0	0	1	江楼对月怀郑汝推,霜枫摇落早猿啼，愁对澄江送夕晖。明月楼寒人不见，相思千里楚云飞。
0	1	0	0	0	0	0	0	0	1	0	0	题钱德钧水村隐居图（事详本传）,清溪抱村流，茅屋荫疏柳。天秋雁行远，山翠当户牖。罢钓者谁子，延缘来渡口。野情固超逸，图画传不朽。何当从之游，扁舟落吾手。
0	0	0	0	0	0	1	0	0	0	0	1	山阳寄陈月观,匆匆分手向天涯，便忆高斋聚首时。绕榻图书春睡醒，一灯风雨夜谈迟。幽州此去三千里，行客当归六月期。窗枕那堪秋思澹，瀹茶细与说相思。
1	0	1	0	0	0	0	0	0	0	0	1	和邓慎思未试即事杂书率用秋日同文馆为首句三首 其一,树乾风索索，霜叶到书闱。枝并鹪鹩宿，床吟蟋蟀归。幽人知坦履，游子念缝衣。暗喜还家近，承颜慰久违。
1	1	0	0	0	0	0	0	0	0	0	1	古诗 其一,合浦产明珠，澧泽茁芳草。褰裳欲采之，将以遗所好。所好隔天涯，戚戚伤怀抱。岁寒雨雪多，游子悲远道。思君重踌躇，一夜令人老。
0	0	0	0	0	0	0	1	0	0	0	1	族祖按察公署中泠然亭小饮 其一,暂作南州客，招携在绿池。乡心钟度晚，官阁雨来迟。静理风尘得，孤怀骨肉知。浓阴终日语，却似在家时。
0	0	0	0	1	0	0	0	0	0	0	1	新年作（一作宋之问诗）,乡心新岁切，天畔独潸然。老至居人下，春归在客先。岭猿同旦暮，江柳共风烟。已似长沙傅，从今又几年。
1	0	0	0	0	0	0	0	0	0	0	1	老耳聋聩乙酉岁绝不闻鹃啼,湖海漂流岁月长，每闻杜宇辄思乡。如今耳与声尘绝，啼杀吾心也不伤。
0	0	0	0	0	0	0	1	0	0	0	1	大慧禅塔,村鸡三唱罢，开户尚茫茫。烟猎黄沙曲，云蹲白石冈。钟声流断壑，山色到初阳。何事东西客，冲寒别故乡。
1	0	0	0	0	0	0	0	0	0	0	1	其三,胡尘千里杂蛮烟，大将功成控绮筵。游子独能依乐土，愧无文采勒燕然。
0	0	0	0	0	1	0	0	0	0	0	1	寄胡九韶,去家已十日，作客无尽期。悟道达浮生，浩荡随所之。荣枯藐毫忽，得失轻铢锱。闻味圣贤道，谩吟今古诗。胜境多独得，佳兴良自知。寄言故乡友，身心善矜持。
0	1	0	0	0	0	0	0	0	0	0	1	凤翔阻雨兼闻寇未靖拨闷,万里归程两月过，淹留羁旅竟如何。故乡望处惊烽火，远道愁时赋蓼莪。秦岭北来山碍日，河阳南下水增波。竹林向晚鸣鸠急，明日雨声应更多。
1	1	0	0	0	0	0	0	0	0	0	1	东门行,远客恶离曲，孽雁恶弦声。弦声落雁翼，离曲伤客情。客行万里远，去去何时返。鞍马?跋劳，宛宛白日晚。居人掩闺卧，仆夫中夜饭。河冰不弭渴，絺绤不禦寒。丝竹满坐欢，不解游子颜。游子在他乡，哀歌空自长。
0	0	1	1	0	0	0	0	0	0	1	0	其四,月满胡天杀气凝，建牙吹角汉家营。五陵霜露松楸近，千里风尘辇毂惊。累日未传青海箭，何人为扫黑山兵。朱门金穴笙歌沸，野哭那闻动地声。
1	0	0	0	0	0	0	0	0	0	0	1	春草,处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。
1	1	0	0	0	0	0	0	0	0	0	1	怀家雪峰,他乡苦忆病维摩，皂帽藜床岁月过。春到竹林无酒伴，悲来土室只高歌。柴桑甲子同元亮，笔冢风流继永和。谁共扁舟横铁笛，沧江闲理钓鱼蓑。
0	1	0	0	0	0	0	0	0	0	0	1	车遥遥,征夫将早适，起拂车上霜。澹月残星白，遥思路正长。驱车出门远，少妇肠空断。不见车上人，但聆铎声转。铎声去悠悠，闻道戍凉州。不识凉州路，空怀万里愁。愁来不能禦，魂逐车轮去。愿作石尤风，吹折车前树。
0	0	0	0	0	0	1	0	0	0	0	1	南陌梅花诗示张守道守道见和复用前韵,春寒茅屋晨兴迟，起来倩人为折枝。缅怀骚客赋兰菊，盖喻忠信期君知。圣贤垂训恶无礼，东家不敢钻穴窥。早梅香好动诗兴，已恐落英嗟后时。故园桃李委尘土，怨调曾托长相思。小儿虮虱满黄发，何处乱山寻玉卮。
0	1	0	0	1	0	0	0	0	0	0	1	其二,秋山摇落秋夜长，皋兰寂寞被凝霜。中夜起视明月光，蟪蛄蟋蟀鸣我房。良人远游在他方，道路一望阻且长。闻君有期归故乡，为君旭日修新妆。锵锵佩环曳鸣珰，盈盈移步来中堂。望君不见心彷徨，不觉泪下沾衣裳。忽见云间双凤凰，长天万里同飞翔。安得羽翼同颉颃，延颈悲鸣到君傍。
0	1	0	0	0	0	0	0	0	0	0	1	中秋明日重会吴鼎仪宅分得光字,昨已中秋过，如何更举觞。谩劳频会合，未许太疏狂。宦路怜同宦，乡心感异乡。明年今夜月，谁复共清光。
1	1	0	0	0	0	0	0	0	0	0	1	旅舍读壁间诗和者四人皆以重阳为感何此时独多客游耶余过此于重阳亦近矣漫书二绝和之后之大夫君子亦将有感于斯言 其一,山村寥寂近重阳，挑逗诗肠与酒肠。采菊盈襜旋弃掷，不因踪迹在他乡。
0	0	0	1	0	0	0	0	0	0	0	1	寄故园久要晦峰,客路风沙几转忙，长髯凋折短髯苍。将来好事还多少，过去浮生已半强。竽食自矜彤管秃，酒酣犹梦白莲香。知君也有相思意，明月天南海北长。
0	1	0	0	0	0	1	0	0	0	0	0	新秋微雨入夜月光皎然有怀兰仙母女,远树蝉响寂，一雨生微凉。美人隔秋水，共此明月光。月光空复明，相思苦难已。听尽漏声长，悄然立花底。
0	1	0	0	0	0	0	0	0	0	0	1	送胡象落第归王屋别业,看君尚少年，不第莫悽然。可即疲献赋，山村归种田。野花迎短褐，河柳拂长鞭。置酒聊相送，青门一醉眠。
0	1	0	0	0	0	0	0	0	1	0	0	虞文学村居,行尽沙村路，林塘得隐居。竹光琴席上，莲气酒杯馀。露重时闻鹤，风平或见鱼。会当明月夜，相与步前除。
0	0	0	0	0	0	1	0	0	0	0	1	寄典徽二儿恩拔入成均寓馆甥计部署兼怀之,一片寒毡宦况穷，天涯萍梗各西东。雁鸿竞爽青云外，冰玉相思粉署中。六代繁华皆掣电，千秋事业可乘风。怜予双鬓霜催入，欲逐淮南桂树丛。
1	0	0	0	0	0	0	0	0	0	0	1	其八十五 哭仆,愧我无才累汝亡，兼贻同难断愁肠。英魂且莫离余侧，生死相将归故乡。
0	1	0	0	0	0	0	1	0	0	0	1	其十九,仲秋凉气肃，呖呖雁南度。北斗倚阑干，气运凄以暮。悲来抚长剑，浩歌起庭户。一为远方客，永别亲与故。频夜梦室家，展转忽已寤。念欲还故乡，按辔遵广路。悠悠大河水，一苇安可渡。
0	0	0	0	0	0	0	0	0	1	0	1	送最澄上人还日本国,万里求文教，王春怆别离。未传不住相，归集祖行诗。举笔论蕃意，焚香问汉仪。莫言沧海阔，杯度自应知。
1	1	0	0	0	0	0	0	0	0	0	1	其四,三年不见郎，万里梦他乡。江水直到海，寸心如许长。
0	0	0	0	0	1	1	0	0	0	0	0	季冬朔旦汝德周学二秀才过访病禁饮不能留别去怅然竟日烛下得句明日寄之,相思旬日忽相逢，不是忙中是病中。玉麈漫誇谈柄在，朱颜应笑酒杯空。怜君济济冲霄鹄，顾我垂垂失路鸿。吾道若行千载合，不须重叹马牛风。
1	1	0	0	0	0	0	0	0	0	0	1	赵子昂仿张僧繇,松影参差俯急湍，悠悠斜日下西川。舟师欲渡频回首，游子经年怯袂寒。
1	1	0	0	1	0	0	1	0	0	0	1	宿高密,长涂跋且涉，征车驰复息。晓旦发东胶，落景次高密。城居不几户，驿舍仅容膝。仆马立空旷，徒侣话曛黑。客情既牢落，世议复纷惑。前险虽幸过，后艰方未测。骨肉在远道，亲朋皆异域。纵云当别家，胡乃轻去国。明朝望乡处，呜咽泪沾臆。
1	1	0	0	0	0	0	0	0	0	0	1	其二,大海难从一苇航，粤闽迢递隔他乡。漂零似我甘留滞，疏逖凭谁识茂良。十载游从堪记忆，几年兵眚益荒凉。青山白石元无恙，不得同君共举觞。
1	0	1	0	0	0	0	0	0	0	0	1	早发吕瑰宿合桥驿（十二日　是日老母寿诞感怀）,慈闱寿诞值嘉辰，游子南交万里身。过眼莺花长路感，留人歌吹满堂春。膝前綵戏能忘远，天上鸿恩甫及申。无计奋飞空刺促，迢迢归梦舞衣新。
0	0	0	0	0	0	0	1	0	0	0	1	端午日与罗念庵登郡楼,佳晨五月逢端午，与客攀跻上郡楼。西去群山龙欲走，东来诸水海常流。登临巳爱真吾土，骋望还能销客忧。北首长安瞻咫尺，浮云隔断渺予愁。
0	1	1	0	0	0	0	0	0	0	0	0	寄答边选拔赵珍二首① 其一,邂逅相逢棘院时，愁怀未罄十年思。忽惊投笔仓皇去，欲悔谋尊缱绻迟。云树正牵羁客梦，雁鸿遥寄故人诗。开缄读罢真堪泪，知我如君更有谁。
1	0	0	0	0	0	0	0	0	0	0	1	其六,饱食无一事，一日复一夕。倚门望圆穹，白云在空碧。来鸿与去燕，岁晚各有适。英英黄金花，粲粲好颜色。采撷贵及时，霜露巳盈积。掩门还独坐，浩然怀往昔。惟有故乡梦，可以慰岑寂。
1	1	0	0	0	0	0	0	0	1	0	1	天目山僧隐居,卜居就穷崖，几席净如泛。三池更幽绝，澄澈皆可鉴。深处有蟠蛟，游子不敢瞰。独向月明时，临流学清梵。
0	1	0	0	0	0	0	0	0	0	0	1	挽秀才黄卓母,忽听传凶问，慈亲隔九原。凄凉万里恨，未报百年恩。客路经寒雪，云山望故园。临岐一相送，悲恸不堪闻。
0	0	1	1	0	0	0	0	0	0	0	1	重至秀山售屋将归十首 其一,无复黄金带，空馀白雪须。满城惊再至，一马与同癯。意广轻馀子，时难老腐儒。故园犹可灌，终不叹穷途。
0	0	0	0	0	1	1	0	0	0	0	0	寄古起之,别后已三月，高怀近若何。绝怜过雁少，因负寄书多。夜梦惊梁月，春愁动剑歌。相思几惆怅，云树郁山河。
1	1	0	0	0	0	0	0	0	0	0	1	春晚,春老他乡奈老何，可人红紫渐无多。閒来绿柳坡头路，记得流莺第一歌。
0	0	0	0	0	0	0	1	0	0	0	1	九日偶成呈彦举,高阳今日是重阳，与客凭高送一觞。白首相逢俱老大，黄花随地看芬芳。故园三径都荒了，目断晴空归路渺。人生暮景更天涯，眼中愁绪知多少。寒风萧萧吹我衣，酒阑莫遣帽檐攲。我歌老圃秋容句，君诵渊明归去辞。我歌君和日欲夕，我醉君扶君须力。明年此会还相忆，江东暮云千里隔。
0	1	0	0	0	0	0	0	0	0	0	1	苏武牧羊图为刘阁老祐之,子卿重远使，武皇侈边功。如何常胜徒，窃搆单于中。身拘志弗移，抱节甘长终。牧羝岂望乳，聊以安其穷。迢迢北海上，终见南飞鸿。廿年归绝域，千古怜孤忠。麒麟耿遗像，丹青照旻穹。翻嗟茂陵树，落日生悲风。
0	0	0	0	1	0	0	0	0	0	0	1	凌风楼怀古①,依旧危城隐雾中，丽谯残榜署凌风。逃亡君相成行国，破碎河山失故宫。地似西台宜痛哭，客归南峤怆孤忠。欲移卦竹栽千本，遍洒天涯血泪红。
1	0	0	0	0	0	0	0	0	0	0	1	楚江舟中,杨柳飞花日，行人发武昌。君门犹万里，春雁极三湘。竞夜风雷动，沿流楚火长。江村好烟竹，潮落倍思乡。
0	0	0	0	0	1	0	0	0	0	0	1	秋怀,落木西风白雁飞，阿谁中夜泣牛衣。栖迟泉石无身累，怅望乡关有梦归。痛饮不妨人共醉，閒情应与世相违。灯前莫舞冯驩剑，极目天涯已夕晖。
0	0	1	0	0	0	1	0	0	0	0	0	阴平题壁有怀郑倬太原二绝句 其一,无地相思寄故人，天西绳雁隔汾云。柳边客梦轻于絮，昨夜东风吹傍君。
1	1	0	0	0	0	0	0	0	0	0	1	病中忆坦夫兄,共脱壬辰乱，他乡见愈亲。论才唯有子，知己更无人。避世相看老，通家未拟贫。竹林平日约，早晚得为邻。
1	0	0	0	0	0	0	0	0	0	0	1	其二,岐路春深花满山，东风游子束书还。到家綵服娱亲后，好向閒中读订顽。
0	0	1	0	0	0	0	0	0	0	0	1	其三,老去居然懒出门，故乡零落暗消魂。岁寒道义唯松竹，伴我东溪沙水村。
0	0	1	1	0	0	0	0	0	0	0	1	哭伯兄萨堂四首 其一,一战惊西域，兜鍪旧将门。毁家万金尽，报国寸心存。海上归苏武，昭关出伍员。馀生满腔血，犹得洒中原。
0	0	0	0	0	0	1	0	0	0	0	1	小寒食西村作却忆秀兄,寒食孤村路，微风野岸花。行吟望春水，夜雨宿山家。云气浮高树，滩声落远沙。相思芳草外，回首即天涯。
1	1	0	0	0	0	0	0	0	0	0	1	其二,阮氏长留啸，钟期复鼓琴。高台垂晚日，野寺间秋砧。离黍他乡泪，飞鸿国士心。抚弦萦伫久，袛为少知音。
1	1	0	0	0	0	0	0	0	0	0	1	其二,寂历东风草尽生，绿阴啼鸟过清明。江山望眼他乡美，雨露怀思我辈情。身老不堪春去速，名虚底用晚来成。才难自古人兴叹，一将贤于万里城。
0	0	0	0	0	1	0	0	0	0	0	1	其二,清晨送远人，弭驾北城隈。北城一何脩，前临古时台。俛仰故乡域，一如平生怀。季冬严风发，积雪皑皑皑。念子徂远路，郁结不能开。中林寒卉寂，树木何摧颓。安得春华敷，采掇以相贻。
1	1	0	0	0	0	0	0	0	0	1	0	哭少子治,患难归来始自怜，悲伤何事又相煎。一经赖尔传先业，二竖婴人殒少年。遗卷不堪寻旧墨，荒冈忍复见新阡。伤心问寝寒斋夜，鸿雁行中讶失联。
0	1	1	0	0	0	0	0	0	0	0	0	望越中山,牵路晴明不惮难，船头时见越州山。前程信有自然妙，莫把天心当等閒。
0	1	0	0	0	0	0	0	0	0	0	1	登马退山望邕州次静峰韵,初夏来登千仞峰，身同飞鸟思无穷。五花墩树归江上，百雉城楼表粤中。古戍岚烟浮近郭，夕阳萧鼓动悲风。望仙山下草空绿，不是仙人纡玉葱。
0	1	0	0	1	0	0	0	0	0	0	0	哭翟尚书,哭罢浦周已二年，悲怀今日复潸然。两行出自中心泪，一洒尚书柩板前。
0	0	0	0	0	0	0	1	0	0	0	1	其二,窈窕文溪近武山，年年春早玉葩繁。南平进士北京客，常对新图忆故园。
1	1	0	0	0	0	0	1	0	0	0	1	南行舟中 其一,匡山望不极，天外一孤舟。此路无知己，他乡笑旧游。自怀三岁字，谁念百花洲。不是梁江总，何须羡黑头。
1	0	0	0	0	0	0	0	0	0	0	1	赠凌子,有客问予青鹭洲，当年遇汝芜城秋。一尊楼阁短箫发，十里芙蓉片月留。别后素书不肯寄，袖中白璧何所投。明朝江路叹游子，莫遣霜华盈敝裘。
1	1	0	0	0	0	0	0	0	0	0	1	客怀,杜宇声残客兴频，柳花飞絮满江滨。可怜波底蛾眉月，犹照他乡梦里人。
1	0	0	0	0	0	0	0	0	0	0	1	六月三日泛舟,六月三日好天气，清江转柁雨晴初。树头云敛出红日，石脚水生跳白鱼。何处老翁还独钓，可怜游子未安居。野王堆前三女窦，得意唱歌随所如。
1	1	0	0	0	0	0	0	0	0	0	1	冬月,冬月今宵满，他乡此夜情。城高初影堞，楼静故当楹。雾濯寒辉苦，风吹夕晕生。捲帘愁不寐，庭树宿鸦惊。
0	1	0	0	0	0	0	0	0	0	0	1	过兴龙店,行来柳外又沙间，坐上篮舆饱看山。国语乍翻牛录堡，乡心重过马家湾。艰难草昧开王业，冷落城闉叩故关。气象万千长郁郁，小臣翘首望孱颜。
0	0	0	0	0	1	1	1	0	0	0	0	寄友人,当代知音少，相思在此身。一分南北路，长问往来人。是处应为客，何门许扫尘。凭书正惆怅，蜀魄数声新。
0	1	0	0	0	0	0	0	0	0	0	1	其二,风波世路信多艰，千里羁危未得还。慈母倚门垂白发，故园回首隔青山。交游半达云霄上，弟妹相亲梦寐间。寂莫空斋谁顾问，只将诗句慰愁颜。
1	0	0	0	0	0	0	0	0	0	0	1	龙窝驿（一名双沟）,远道悲游子，春光满驿亭。幽花背岩发，芳草上洲青。帆影连银海，山形列翠屏。何如张博望，光动女牛星。
0	0	0	0	1	0	0	0	0	0	0	1	寄江上故人 其一,高城一啸抚刀环，客泪挥残夜雨潸。万派云涛接巫峡，十年心事负名山。湘边鼓瑟峰初出，江上怀人梦乍还。却记故园相过日，读书门对落花关。
0	1	0	0	0	0	0	0	0	0	0	1	吏部孙主事龙津清晓图,悠悠龙津水，远自庐峰来。蜿蜒走溪壑，势与山俱回。麓断众山尽，忽看天镜空。澄波湛寒月，万景涵鸿濛。此时得真赏，如游元化初。振策起沙鸟，数里见潭鱼。微风林下来，吹动浮云影。灵气袭兰襟，洒然异人境。朅来京国游，岁月随奔川。几回故乡梦，飞落闽南天。举首不可见，思之空留情。寄声谢鸥鹭，愧负沧洲盟。
1	1	0	0	0	0	0	0	0	0	0	1	其十,浪迹成何事，归心日夜增。年光催爆竹，春色入孤灯。世态秪如此，他乡未可凭。明朝人献岁，南望意飞腾。
0	0	0	0	1	1	0	0	0	0	0	1	赠别徐侃,一自离乡国，十年在咸秦。泣尽卞和血，不逢一故人。今日旧友别，羞此漂泊身。离情吟诗处，麻衣掩泪频。泪别各分袂，且及来年春。
1	0	0	0	0	0	0	0	0	0	0	1	陟屺卷,一官监牧久辞家，客里思亲鬓欲华。游子寸心忧已切，故乡千里路犹赊。白云天际孤飞处，萱草堂前几度花。昼锦何时归养日，寿觞潋滟泛流霞。
0	0	0	0	0	0	0	1	0	0	0	1	其四,馀生甚穷独，四海谁与娱。故乡道脩阻，宛在太末墟。向来亲仁意，正拟城南居。乌衣丈人行，玉树珊瑚株。所冀邻里间，徜徉从所如。如何漳滨卧，使我恨有馀。会当悟杯蛇，灵府静以虚。且复陪杖屦，敢言通有无。
0	1	0	0	0	0	0	0	0	1	0	0	闺怨,飞光冲烟露花湿，芳丛委艳低如泣。闲房窈鴥閟娇春，蓦地香风愁得入。缫丝百箔经时断，縠幔长垂昼不倦。镜台钗匣生尘埃，二十四番吹未半。蘼芜遮地柳著黄，津头沙暖梦鸳鸯。可堪更问关山月，越水秦城双断肠。
0	0	0	0	0	0	0	0	1	0	0	1	其五 庐山,庐阜山阳几胜游，朅来重为虎溪留。千寻瀑布云霞冷，九派江流日月浮。白鹿盘盘高洞晓，黄花采采故园秋。东南更有名蓝在，莫道诸方讯已周。
1	0	0	0	1	0	0	0	0	0	0	1	咏月,清切空阶月，相依欲二更。寂喧非一致，千秋同此明。萧萧庭中女，俯仰触中情。对此令人远，况乃兼秋声。浅深各有感，今昔宁无惊。秋在孤吟外，愁从何处生。人生有代谢，万物有衰荣。茫茫乾坤里，相积为愁城。欲挽西江水，一洗万古情。虚窗来素影，清泪落寒檠。
1	1	0	0	0	0	0	0	0	0	0	1	六月初二恭逢先慈忌日，趋拜墓田,涕涟老泪坠斜阳，犹记当年此筑场。忾慨幽冥成异路，迟留岁月况他乡！千年华表悲归鹤，一亩荒丘哭跪羊。我愧不如欧九笔，陇阡墓表有文章！
1	0	0	0	0	0	0	0	0	0	0	1	题罗次说竹岩摘藁,游子西南来，出门道何悠。文章会有用，意气轻身谋。纷纷食粱肉，藜藿当其忧。君看百川水，何处不东流。
1	1	0	0	0	0	1	0	0	0	0	1	次韵刘景明寄诗求近作,道边垂柳绿阴阴，马上携书阅古今。陋巷岂无人载酒，他乡谁是子知音。鲲鹏未化风云外，江海相思岁月深。远寄雕章觅新句，穷愁唯有苦寒吟。
1	1	0	0	0	1	0	0	0	0	0	1	旅夜,霜清月白酒初醒，呜咽悲笳调凤城。纱静老梅横瘦影，庭空疏竹送寒声。羁愁多病头应白，王事关心梦不清。辗转残更眠未得，宦情争似故乡情。
0	1	0	0	0	0	0	0	0	1	0	1	其二,屈指重阳近，登临兴不虚。曾经沧海远，转与故园疏。唐代寻陈迹，江乡忆隐居。何如下帷读，典籍恣佃渔。
0	0	0	0	0	1	0	0	0	0	0	1	九月一日登弥勒阁,旅病经秋愧玉簪，强登楼阁帝城阴。云高白雁边声急，露冷黄花岁色侵。燕甸南来平野阔，秦天西去大河深。凭轩极目怀吾土，日暮栖迟动越吟。
1	0	0	0	0	0	0	0	0	0	0	1	其二,频年作客挈行装，人为贫驱走四方。路出南昌多胜迹，主依东道况同乡。浣花身世三秋感，骑省年华两鬓苍。还祝萱堂长健饭，漫怜游子困风霜。
0	0	0	0	0	0	0	1	0	1	0	0	闺梦 其一,烧残银烛绣房深，帘外春寒入翠衾。梦里不知离别后，笑援双带结同心。
0	0	1	0	1	0	0	0	0	0	0	1	秋日怀弟,生涯怜汝自樵苏，时序惊心尚道途。别后几年儿女大，望中千里弟兄孤。秋天落木愁多少，夜雨残灯梦有无。遥想故园挥涕泪，况闻寒雁下江湖。
0	1	0	0	0	0	1	0	0	0	0	0	三年别,悠悠一别已三年，相望相思明月天。肠断青天望明月，别来三十六回圆。
0	0	0	0	0	1	0	0	0	0	0	1	其二,一掷江门旧钓蓑，春风回首惜蹉跎。镜中青鬓年来少，衣上缁尘日以多。往事翻惭渔父问，新愁聊傍酒人过。沧洲忽有双鱼至，一夜乡心绕薜萝。
1	0	0	0	0	0	0	0	0	0	0	1	雨霁峥庐楼坐寓兴 其一,雨歇楼台旧，峰邀岚雾明。矮松滋石气，丛竹写春声。沸野蛙成国，安窠鹊列营。滴残游子泪，誓墓数平生。
1	0	0	0	0	0	0	0	0	0	0	1	书毛有章园亭,爱此园林好，重来花木滋。游人醉不去，幽鸟语无时。烟郭连芳草，春湖泛渌池。松篁非俗韵，游子漫相期。
1	1	0	0	0	0	0	0	0	0	0	1	莫春柬林咨伯太史 其一,帝里春将莫，他乡客独颦。风尘双短剑，天地一畸人。不惜黄金尽，空馀白首新。应怜扫门者，早为报平津。
0	0	0	0	0	0	0	1	0	0	0	1	其二,贫士易为德，穷途难报恩。将予片言赠，拟作千金论。逐客惊新诏，归人怯故园。唯应五噫客，偃蹇伯通门。
0	0	0	0	0	0	0	0	0	0	1	1	作雪未成自湖中归寒甚饮酒作短歌,黑云垂到地，飞霰如细砾。我从湖上归，散发醉吹笛。少年志功名，目视无坚敌。惨淡古战场，往往身所历。宁知事大缪，白首犹寂寂。凄凉武侯表，零落陈琳檄。报主知何时，誓死空愤激。天高白日远，有泪无处滴。
1	1	0	0	0	0	0	0	0	0	0	1	送康元龙之灵武二首 其一,贺兰山下战尘收，君去征途正值秋。落日故关秦上郡，断烟残垒汉灵州。胡儿射猎经河北，壮士吹笳怨陇头。城窟莫教频饮马，水声呜咽动乡愁。
0	1	0	0	0	0	0	0	0	0	0	1	其二,马革旌怀意在斯，?将忠烈矢王师。边关露冷寒笳断，昔岭云深落月迟。望帝鸣鹃犹饮泣，浣花溪水尚含悲。故园雨雪嗟杨柳，镇日征还未有期。
0	0	1	1	0	0	0	0	0	0	0	0	隆平对月,山拱唐陵旧，城荒屋半倾。衣疑今日薄，月是故乡明。波净蟾含彩，光寒鹊乱惊。瞻云行役客，对尔若为情。
0	1	0	0	0	0	0	0	0	0	0	1	赠温州周生才甫,籍甚诗篇美，飘然步屧过。停杯顾误曲，弹铗出悲歌。客礼龙门重，乡心雁荡多。永嘉风物好，其奈壮游何。
0	0	0	0	0	0	0	0	0	1	0	1	济宁夜泊,呜呜画角语城头，暝色苍茫倚舵楼。古戍烟生人巳散，长河月落水空流。异邦信美非吾土，他日重来是旧游。千里乡心孤枕上，可能今夜梦刀州。
1	0	0	0	0	0	0	0	0	0	0	1	蜀中,游子去游多不归，春风酒味胜馀时。闲来却伴巴儿醉，豆蔻花边唱竹枝。
0	0	1	1	0	0	0	0	0	0	0	1	山村人暮归,点点残鸦过，孤村带落晖。篱边闻犬吠，山下有人归。远岫连芳坞，长林绕翠微。云深认茅屋，风细飏征衣。樵唱同寻径，猿惊为扣扉。夜深灯火下，儿女共依依。
1	0	0	0	0	0	0	0	0	0	0	1	其五,鸟飞暮知还，蚁微亦有藏。游子怅无托，故乡那得忘。轒辒岁横骛，生涯日凄凉。骨肉各窜匿，冢祠缺烝尝。万里一缄书，临风泪千行。垂白念汝兄，忧乐苦相望。安得附羽翮，奋飞同一觞。
1	0	0	0	0	0	0	0	0	0	0	1	其五,绣幕香帏隐日华，金鞍玉辔巧矜誇。深山雾雨貙生虎，大海波涛虺作蛇。朴樕有枝寒集鹊，梧桐无叶夜啼鸦。凉风袅袅吹游子，何处松楸是汝家。
0	0	0	0	1	0	0	0	0	0	0	1	其二,茂陵消渴夜，汉圃倦游年。日月愁中惜，形骸病后怜。乡心时万折，客泪晚双悬。人老犹西蜀，春归向北燕。音书嗟白雁，岁序怪玄蝉。独抱无穷事，徘徊玉漏前。
1	0	1	1	0	0	0	0	0	0	0	1	冬日闲居杂兴,枯叶下风林，沉沉广庭晏。众鸟还故栖，浮阴相与散。霜清野水明，天远连山断。愁云黯自销，猿啸惊还乱。独坐闭蓬茅，淹留节序换。
1	0	0	0	0	0	0	0	0	0	0	1	宿沈漂阳沙棠舟中,风回城阙夜闻笳，水转南桥万柳斜。忽见沙棠舟上月，却令游子怨离家。
1	1	0	0	0	0	0	1	0	1	0	1	怀中翰贲士,云山怅望伊人远，芳草飘摇游子情。六月梧桐将叶老，一生离别有秋声。乡园未信能长乐，旅馆何妨归不成。莫向他乡悲夜锦，由来富贵自当轻。
1	1	1	0	0	0	0	0	0	0	0	1	喜陆大景宣归河渚,征途几岁朅归来，庾信江南重可哀。春雨草连村市没，晓风花傍战场开。我思卖药仍无地，君定垂纶何处台？总是他乡成浪迹，故人相见且衔杯。
0	0	0	0	1	1	0	1	0	0	0	0	牡丹,一自胡尘入汉关，十年伊洛路漫漫。青墩溪畔龙钟客，独立东风看牡丹。
0	1	0	0	0	0	0	0	0	0	0	1	其十一,穷冬盛阴气，白日西南微。征人常早寐，皎月照我扉。故乡千馀里，中夜起怀归。干星驾言迈，严霜裂裳衣。独行无俦匹，谁知渴与饥。穹庐多悲风，萧萧边草衰。身在天一隅，何得不徘徊。
0	0	0	0	0	1	0	0	0	0	0	1	望南山别峰见树间烟出知有隐者,南山有别峰，石树相因依。兹晨偶流目，遥见青烟微。未知此林下，谁家掩荆扉。我亦欲一往，结茅纫槲衣。秋饭所种粟，春羹自生薇。今年四阅月，孤城闭贼围。当其薪粲绝，无翅何由飞。客谓郊关外，似觉事转非。岁俭剽夺急，村荒游徼稀。豺狼方磨牙，择人以自肥。市隐世态恶，岩栖心事违。四海岂不广，惆怅将焉归。
1	1	0	0	0	0	0	0	0	0	0	1	元夕同张计部常比部张大行宴集,频年多道路，良会总他乡。百里星还聚，千金夜可长。灯花迎客笑，火树接邻光。愁病消强半，清歌复几觞。
0	1	0	0	0	0	0	0	0	0	0	1	怀子尚,满眼干戈行路难，故人千里驻征鞍。几劳终日驰魂梦，安得乘风插羽翰。水北山南春寂寂，天涯海角路漫漫。欲凭人寄新消息，手把梅枝仔细看。
0	1	0	0	0	0	0	0	0	0	0	1	登银山铁壁寺,石磴藤萝漫不穷，但随钟磬得禅宫。芙蓉乍削三峰出，鸑鹫高盘一径通。立影孤峦低落日，看云万里御秋风。苍苍郁郁无萧瑟，塞上今兹草木空。
0	1	0	0	1	0	0	0	0	0	0	0	南州有赠,南州一相见，怅望此时心。春去落花尽，雨馀芳草深。当年同儤直，今日共閒吟。各有思乡泪，凄然满客襟。
1	1	0	0	0	0	0	1	0	0	0	1	过高邮作,淮海路茫茫，扁舟出大荒。孤城三面水，寒日五湖霜。波漫官堤白，烟浮野戍黄。片帆何处客，千里傍他乡。
1	1	0	0	0	0	0	0	0	0	0	1	题元遗山诗集后 其一,庾信头颅雪满围，伤时伤事足歔欷。干戈扫荡留才子，禾黍丛残窜布衣。灯灺歌阑麈劫换，天荒地老梦华非。可怜醉杀长安酒，不抵思乡一涕挥。
1	0	0	0	0	0	0	0	0	0	0	1	小楼春望,小楼十二曲阑杆，曲曲阑杆见远山。望尽夕阳芳草色，天涯游子几时还。
0	0	0	1	0	1	0	0	0	0	0	0	次韵苏晋翁见寄,不见梁王旧吹台，年来愁眼向谁开。求贤廊庙无虚日，报国涓尘自乏才。直指漫能迎櫑具，永怀宁敢咏金罍。相看鬓发霜千丈，自视文章水一杯。晚岁可怜神气索，故人犹寄好诗来。追还正始真堪喜，突过黄初岂易陪。婉娈也知能度曲，葡萄应已酿新醅。何时东阁容惊坐，一日那辞一百回。
0	0	0	0	1	1	0	0	0	0	0	1	其二,我家世世山西士，二十期门从天子。始随骠骑破祁连，晚逐楼船下牂水。汉北雰雰飞雪暗，海中跕跕翔鸢坠。归来武库祭蚩尤，得从甘泉参豹尾。何意一朝兵后期，簿责侵诬属军吏。黄金纳赎为庶人，白首还家事田里。结发从军七十战，利镞金痍犹可记。龙钟虽入玉关门，止呵还遇灞陵尉。不及金张藉旧勋，七叶华貂长富贵。
1	0	0	0	0	1	0	0	0	0	0	1	听雨,骨月辞来久，天涯各一方。客边难听雨，枕上易思乡。多病惊寒早，无眠觉夜长。明朝如览镜，知自鬓添霜。
0	0	0	0	0	0	0	0	1	0	0	1	泣钱长官竹岩 其一,十年同约故园归，指点云西凤翥奇。锦绣裹山怀旧俗，琅玕披腹吐新诗。更无人悼淹翔屈，只有天为慷慨知。令尹子丈三已矣，悠然喜愠不曾移。
0	0	0	0	0	0	0	1	0	1	0	1	宿双桂洞,丛桂枝高古洞门，远风吹叶叶归根。祖庭频到长为客，往事空惭未报恩。病骨依灯嫌有影，瘦藤卓月了无痕。城中莫道嚣尘满，一闭閒房是故园。
0	1	0	0	0	0	1	0	0	0	0	0	寄淮安杜可久可平兄弟,顾我容颜今老大，忆君兄弟更辛酸。别来十载又廿载，历尽千难与万难。舟楫几遭风浪险，竹松多受雪霜寒。武陵桥上今宵月，千里相思不忍看。
0	0	0	0	0	0	1	1	0	1	0	0	刘随州长卿江中晚钓寄荆南一二相识,楚水东去远，故人离别心。登舟望落日，岸绝荆门阴。晚棹向孤屿，收纶度前林。天寒大泽暝，鸟没长淮深。十载梦烟波，幽期共投簪。白鸥故友待，向我如招寻。渺渺初月色，嗷嗷飞鸿音。相思若千里，遥寄沧浪吟。
1	1	0	0	0	0	0	0	0	0	0	1	除夕前一日崇仁官署分岁作 其一,故友居官地，他乡分岁筵。腊从明夜尽，客向此宵圆。柏叶金盘酒，千枝蜡炬烟。谁怜江畔旅，来日又经年。
1	1	0	0	0	0	0	0	0	0	0	1	与友人夜酌,萧萧官署坐黄昏，故国风光到海门。吴地月明山吐影，越江秋半水收痕。他乡叙旧知新事，残夜论诗对酒尊。尔我悠然情未已，一声寒角断吟魂。
0	1	0	0	0	0	0	1	0	1	0	1	寄陈彦卿,楼屋近山东海头，翠云影落小窗幽。登临昔日同诸彦，羁旅经年忆旧游。故国莺花春入梦，沧江风雨夜生愁。不堪老去悲离别，岁月无情如水流。
0	0	0	0	0	0	0	1	0	0	0	1	残夜怀人,我本山中客，荒居猿鹤邻。苍茫春色晚，寥落别愁新。心折远游子，寒惊独夜人。何因遣岑寂，不惜苦吟身。
1	1	0	0	0	0	0	0	0	0	0	1	丙子重九戏题,行年五十壮游肠，几把他乡作故乡。万里一身南海畔，客窗独看雨重阳。
1	0	0	0	0	0	0	0	0	0	0	1	再和 其一,乌啼鹊噪晚庭空，并舍相呼入酒中。逐影故惭夸父日，披襟聊快楚王风。牛衣泣卧悲游子，鸠杖欢迎愧老翁。笑我独醒成底事，一邱之貉古今同。
0	1	0	0	0	0	1	1	0	0	0	1	寄山东黄君瑞（君瑞侨番阳尝有节妇白大娘诗）,龙虎山头送子归，三年不见重相思。更无书到金溪县，空有人传节妇诗。白鸟沧波春渺渺，寒云落日树离离。相期锦水江头醉，为报轻车已载脂。
0	1	0	0	0	0	0	1	0	0	0	0	赋得古原草送别,离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
0	1	0	0	0	0	0	1	0	0	0	0	早秋有怀欧阳文周,日暮独回江上舟，江波不尽思悠悠。虹垂青涧分残雨，风满碧梧鸣早秋。用世有材须汲引，思君为客久淹留。綵楼七夕凉如水，知共何人望斗牛。
0	1	0	0	1	1	0	0	0	0	0	1	秋怀,燕燕辞巢菊着花，乡心羁思浩无涯。人间潮海几时静，天上星河逐晓斜。羽扇纶巾新道服，青林白石旧田家。谁堪潦倒尘埃里，日日秋风长鬓华。
0	0	0	0	0	1	1	0	0	0	0	0	寄俞八介甫读书处,梦寐殊方外，相思泽国边。山沈于毒雾，天落在平川。橘柚连书舍，鸬鹚满钓船。五年常忆尔，多病似今年。
1	0	0	0	0	0	0	0	0	0	0	1	其二,素无玄豹姿，雄期与心违。霜风不解事，偏透游子衣。叶落知天寒，群雁亦南归。涧湖蕴藻沕，汩汩鱼无依。朝来烹射雁，偶获故乡书。书中一一言，邻非昔人居。
0	1	0	0	0	0	1	0	0	0	0	0	答游太初韦冲舟中望陈村见怀,屏居匪云远，氛嚣稍已疲。庶几存栎年，敢谓潜虬姿。艺兰隑洲曲，植柳樊园垂。蓄烟及葱茜，丛灌聊葳蕤。赤花西枝村，悠悠隔山陂。鹢舟从何来，弭棹荒江湄。武陵渺无津，苇间隐凫鹥。引瞩高霞林，一寄蒹葭诗。顾我鞶带残，蕙芷遥能遗。怀袖岂不馨，薄陋羞容仪。溯波托绸缪，明珰报相思。
1	1	0	0	0	0	0	0	0	0	0	1	广陵行,雄藩镇楚郊，地势郁岧峣。双旌拥万戟，中有霍嫖姚。海云助兵气，宝货益军饶。严城动寒角，晚骑踏霜桥。翕习英豪集，振奋士卒骁。列郡何足数，趋拜等卑寮。日宴方云罢，人逸马萧萧。忽如京洛间，游子风尘飘。归来视宝剑，功名岂一朝。
1	1	0	0	0	0	0	0	0	0	0	1	其三,关东归不得，岂是爱他乡。草碧馀花落，春闲白日长。全家期圣泽，半路敢农桑。独立应无侣，浮生欲自伤。
1	1	0	0	0	0	0	0	0	0	0	1	谷城溪亭,谷国有亭溪水边，税车安寝不无缘。芰荷苒苒双飞鸟，芦苇深深一钓船。故国寄声无去雁，他乡催泪有啼蝉。江山亦为行人动，六月寒风正凛然。
0	1	0	0	0	0	0	1	0	0	0	0	淮阴书怀寄王宗成（一作王宗城）,沙墩至梁苑，二十五长亭。大舶夹双橹，中流鹅鹳鸣。云天扫空碧，川岳涵馀清。飞凫从西来，适与佳兴并。眷言王乔舄，婉娈故人情。复此亲懿会，而增交道荣。沿洄且不定，飘忽怅徂征。暝投淮阴宿，欣得漂母迎。斗酒烹黄鸡，一餐感素诚。予为楚壮士，不是鲁诸生。有德必报之，千金耻为轻。缅书羁孤意，远寄棹歌声。
0	0	0	0	0	1	1	0	0	0	0	0	西樵山中忆惟敬内翰思伯中舍,故人昔共此栖迟，瀑布峰前忆别时。骑省谁能怜国宝，士林今已得山披。清猿自和斋中磬，野鹿閒窥石上棋。回首白云多出岫，独看秋雁一相思。
1	1	0	0	0	0	0	0	0	0	0	1	次韵友人对月感怀,有客临溪玩月明，楼高不用夜寒生。二年此地因逃难，孤影他乡易感情。露下长天含夕润，风来大野起秋声。想君未厌山中住，且与渔樵混姓名。
0	1	0	0	0	0	0	0	0	0	0	1	兵曹对月念家问不至有怀子中大兄并子彦诸弟,吏散西曹月自明，褰衣顾影倍凄清。娇痴不独怜儿女，老大还多忆弟兄。紫禁花明催晓觐，青郊草满废秋耕。故乡正隔三千里，白发新添数十茎。
1	0	1	1	0	0	0	0	0	0	0	1	其二,携筇得得访云关，恰值东湖贺监还。泉石主人元好事，尘埃游子暂偷闲。心轻齐组知灵运，文满浯溪服次山。秖恐东风唤归棹，江头杨柳已堪攀。
0	1	0	0	1	1	0	0	0	0	0	0	留村尚书招饮观家剧即席纪事,碧幛红莲未易攀，郑庄迎客夜初閒。席联旧雨情偏洽，筵敞高云礼尽删。竟夕悲欢难自主，一时嚬笑若相关。浣花独有龙钟叟，扶拜何堪剑履间。
0	0	0	0	0	1	1	0	0	0	0	0	寄邓舜英（槿号篾楼钓者）,素耽书法又耽诗，眉宇分明玉雪姿。共乐琴樽欣有弟，独持门户叹无儿。数间茆屋风生榻，千亩禾田水坏陂。惆怅别来浑二载，旅窗明月几相思。
0	0	0	0	0	1	0	0	0	0	0	1	怀翁山时方归省暂携家白下,江关成失路，愁对江花繁。数欲返京口，思君在白门。可回莱子棹，几遇信陵恩。咫尺不能达，临风无片言。
1	0	0	0	0	0	0	0	0	0	0	1	游丝,一发风吹何处依，溶溶曳曳舞轻微。桑间向晓新蚕吐，池上先秋断藕飞。系柳缕萦江客棹，牵花影落玉人机。更看几处残丝细，飘泊东西游子衣。
1	1	0	0	0	0	0	0	0	0	0	1	其十六,昭昭三五夕，皎月流素光。徘徊入高楼，照我罗衣裳。揽衣坐叹息，起步仍徬徨。良人怀远游，九载客他乡。空闺知岁暮，独处知夜长。嗷嗷云中雁，随风忽南翔。安能假羽翼，万里来君傍。
1	1	0	0	0	0	0	0	0	0	0	1	其四,他乡春日思如何，屏去茶瓯任睡魔。且得小窗成好梦，片时江上逐烟蓑。
0	0	0	0	0	0	1	1	0	0	0	0	江上寄王校书行,寥落旧欢违，江边独掩扉。邻家闻暮笛，客舍试春衣。宿鸟归山乱，行人渡水稀。相思比花絮，斜日绕城飞。
1	0	0	0	0	0	0	1	0	0	0	1	客中对月,万里思归客，伤心对月华。愿凭今夜影，回照故园花。
1	0	0	0	0	0	0	0	0	0	0	1	西湖寻曹能始,垂杨漠漠荇田田，何处春风十四弦。放鹤僧归天竺雨，听莺人过六桥烟。诗寻萝薜谁边寺，酒载桃花第几船。游子天涯魂易断，非关春树有啼鹃。
1	0	0	0	0	0	0	0	0	0	0	1	陈秀才问诗于余次韵赠之（叔壹）,秋半说诗秋又阑，觅从忘处更哦看。不妨味熟心自悟，祗恐业成身转寒。窍木野风天倡和，崩溪怪石鬼镌刊。扳君更上最高顶，莫羡千金游子鞍。
1	1	0	0	0	0	0	0	0	0	0	1	与何八十七国仁饮次书赠 其一,但作他乡饮，从君不愿归。只缘行役久，故国反相违。
0	1	0	0	0	0	0	0	0	0	0	1	送郭天门开府江西二首 其一,悠悠旌旆羽书同，西指三江节制雄。重见搴帷歌湛露，遥听吹角起清风。周家玈矢原三锡，汉代麒麟第一功。烽火坐销肤奏入，笑看新诏五云中。
1	0	0	0	0	0	0	0	0	0	0	1	示纯禅者,故园我别已多时，见子犹能略展眉。乡语每闻聊发笑，客情无复更生悲。寻师慎勿贪眠食，立雪终教彻髓皮。毕竟禅家外文字，之乎者也不须知。
1	1	0	0	0	0	0	0	0	0	0	1	题四景画 其一,东风吹暖入荷衣，忽忆家山笋蕨肥。功业未成玄鬓改，他乡虽乐不如归。
0	0	0	1	0	0	0	0	0	0	0	1	有酒,谁家好事许相过，有酒何妨醉面酡。兄弟偶同词馆逸，林泉偏傍故园多。晨钟屡趁伊蒲饭，晚艇时听欸乃歌。莫遣是非来到耳，只应憨睡奈閒何。
1	0	0	0	0	0	0	0	0	0	0	1	香山闻杜鹃,云肤似膜千山暝，雨脚如麻四面飞。游子何曾动归兴，杜鹃故故唤人归。
1	1	0	0	0	0	0	0	0	0	0	1	闻交代将至喜而成篇,三年泮水冷无毡，赢得萧萧雪满颠。晚景不妨供綵戏，他乡安敢废诗篇。剩将杯酒浇行色，速赁双童担近编。任是身归落雁后，乡心先抵磬湖边。
0	0	0	0	1	0	0	0	1	0	0	0	游问政山次韵郡侯康庆之,住山应是胜游山，矧此仙区异俗寰。几度出城行十里，何时筑屋就三间。化猿君子高难问，射虎将军老合閒。祇虑家人犹粒食，水泉深冷石田悭。
1	0	0	0	0	0	0	1	0	0	0	1	其二,芒屩青山雪满颠，高吟落落度馀年。平生酷嗜惟之子，百卷新诗定许传。松菊远寻鸥鹭外，琼瑶常寄雁鸿先。桃花潭水情无限，作赋思乡愧仲宣。
1	0	0	0	0	0	0	0	0	0	0	1	江南曲,江南多芙蓉，水绿看最好。轻舟浮江来，白露秋意早。露白秋已晞，游子行未归。采香欲谁赠，但见群鸥飞。鸥飞不避人，思我平生亲。当亲而返疏，怅望空水滨。
0	1	0	0	0	0	0	0	0	0	0	1	钱塘怀古,郁郁东南旺气浮，吴争越战几春秋。一阳柳色浑无恙，五月荷花半是愁。隆替且容吾辈老，英雄都付此江流。中原苦被淮山隔，莫向西风更倚楼。
0	0	1	0	0	0	0	0	0	0	0	1	登道场绝顶用太初韵,峰头独立云雾飞，天畔风回苍玉扉。深林日落豺虎伏，横江浪高舟楫稀。举目中原望不极，侧身沧海愁依依。岘山霅水秋意动，故园幽事行当归。
1	0	0	0	1	0	1	0	0	0	0	1	题望云卷,游子行远道，孤云天际飞。吾亲舍其下，道远不可归。道远将奈何，孤云正飞扬。飞扬无时已，泪下沾衣裳。衣是亲手缝，线长缝亦密。见衣未见亲，万里空相忆。相忆复相忆，山川中间之。儿发今已白，亲颜当就衰。云亦日夜生，亲亦日夜安。行当见亲面，无用涕阑干。
0	1	0	0	1	0	0	0	0	1	0	1	再依韵,一嫁异域去，不复临镜台。念昔辞家时，岂为单于来。适遐固亦命，配丑非由媒。始欲并日月，今嗟随风埃。仆侍共惨戚，山川空徘徊。鸿雁为之悲，肝肠为之摧。宁闻琵琶乐，但闻琵琶哀。休言羊酪甘，谁喜毡庐开。故国万馀里，此生那得回。乃知女子薄，莫比原上莱。
0	0	0	0	0	0	1	0	0	0	0	1	寄怀集唐八首（录三首） 其一,故乡山水露依稀，一夜风帆去似飞。晚浦更无船并宿，寒塘好与月相依。不知谢客离肠断，争得东阳病骨肥。唯有别时时不忘，河梁落日上征衣。
1	1	0	0	0	0	0	0	0	0	0	1	济上阻舟,维舟济水次，对酒强微吟。道路浮生梦，乡园游子心。未能谢羁束，聊自任浮沉。应愧南来雁，冥冥孰可寻。
0	0	0	0	0	0	0	0	0	0	1	1	怀归偶书,故乡极目渺云山，长啸何当拂袖还。缨冕翻为今日累，簿书那得片时閒。十年名姓通朝籍，一谪尘寰隔帝关。功业无成嗟老大，镜中消得鬓毛斑。
0	1	0	0	0	0	0	1	0	0	0	1	金陵怀古,六朝事迹今何在，禾黍离离满地愁。商女隔江犹唱曲，远人怀土莫登楼。潮随雁落回京口，山作龙蟠护石头。记近酒家曾夜泊，秦淮寒月照孤舟。
0	0	0	1	0	0	0	0	0	0	0	1	登恒山,恒山突出与天齐，势压中原万岭低。玉殿凌空摩日月，金身百丈放虹霓。松风波涌惊龙吼，谷籁钟鍧讶虎啼。此日子猷誇胜会，当年谢赋许谁题。
0	0	0	0	1	0	0	0	0	1	0	1	闺怨二首 其一,遥山极浦莽苍烟，万里何由寄锦笺。化石未成心尚在，为云不返梦犹牵。鸳鸯岂宿飞狐塞，菡萏难开饮马泉。纵是封侯消息近，春残花老各潸然。
1	1	0	0	0	0	0	0	0	0	0	1	泊万安小滩村雨后待月,稠花弱柳叠芳洲，历乱村烟向晚收。云水相参天易合，冈峦环集月难浮。山风拂面吹游子，春渚添流拥小舟。夜静溪閒无一事，空濛应接亦悠悠。
1	0	1	0	0	0	0	0	0	0	0	0	无题和李商隐韵（宫怨五首仙兴五首，共十首） 其二,户外羊车久绝踪，绣衾辗转听晨钟。心知柳絮飞无定，愁似香云淡后浓。春水洲边吟杜若，秋风江上采芙蓉。梦魂不怕湘江远，飞绕巫山紫翠重。
0	0	0	0	0	1	0	0	0	0	0	1	狱中集古十六首 其一 东岩同扉,天地身何往，故乡不可思。萧萧北风劲，惨惨中肠悲。多病久加饭，开怀无愧辞。眼前列杻械，报主尔何迟。
0	0	0	0	0	1	0	0	0	0	0	1	哭中书赵友沂兼柬其尊甫洞门都宪,长沙长子九江船，御史台西月正圆。两省亲朋欢笑日，一官诗酒乱离年。朱楼有泪看杨柳，白发无家听杜鹃。太息贾生归未得，湘花湘草夕阳边。
1	0	1	1	0	1	0	0	0	0	0	1	少虚用前韵见贻仍答二首 其一,别君岁月多，万事皆非昔。天昏惨暮云，愁绪繁堪织。岂期成东邻，日造芝兰室。吟哦戒骚奴，挥洒惊墨客。犹嫌小伎耳，宴坐学欺魄。人间倏流电，悟此真良策。堂堂少林老，我岂得其骨。君来叩两端，一笑非言默。超然反其真，游子归故宅。玄机傥未领，对面千山隔。象罔亦何心，珠还赤水北。圣贤勿云远，謦咳常在侧。
0	0	0	0	0	1	0	0	0	0	0	1	沧州道上,荒台斜日渺晴波，五垒城边一放歌。画角风声连渤海，片帆春色下滹沱。宵来对酒黄云断，天际怀人白雁过。怅望南皮多胜概，故园归去未蹉跎。
0	1	0	0	0	0	0	0	0	0	0	1	其三,朝云漠漠雨丝匀，山路清无一点尘。桃李著花溪水满，断肠何处故园深。
0	0	1	0	0	0	0	0	0	0	0	1	题画,白沙翠竹溪边路，绿树青山郭外村。钓艇直随流水出，僧钟遥隔暝烟闻。谩誇李愿居盘谷，绝胜庞公隐鹿门。如此故乡归未得，看君图画一消魂。
1	0	0	0	0	1	0	0	0	0	0	1	昏昏,昏昏非所志，忽忽是何时。客恨潮声起，春愁柳色知。何烦连日雨，要剧故乡思。自顾囊中术，黄金未可为。
1	1	0	0	0	0	0	1	0	0	0	1	九日太史何龙友文学马伯起暨同丈过集 其一,燕山秋欲暮，摇落思难裁。共是他乡客，宁忘九日杯。悲秋翻恨雁，怀土懒登台。却忆龙山会，狂歌意转哀。
0	0	0	0	0	0	0	0	1	0	0	1	己丑十月甘二日书寄沅儿,孟冬之月天未寒，故乡喜气盈门阑。吾见今日作秦赘，朱丝却藉麟胶完。六礼殊愧阮修薄，且喜门第皆衣冠。蘋蘩付托重贤淑，故事须知追孟桓。鸡鸣昧旦相警戒，令汝九万扶摇抟。含香簪笔排鹓鸾，儿乎早致青云端。
0	1	0	0	0	0	0	0	0	0	0	1	其二,寿考人间福，贤明阃内宗。铭传史官笔，墓绕故乡松。双剑归还合，南陔养莫容。登堂曾拜客，凄怆望新封。
1	1	1	1	0	0	0	0	0	0	0	0	春怨,夜尽梦初惊，纱窗早雾明。晓妆脂粉薄，春服绮罗轻。妾有今朝恨，君无旧日情。愁来理弦管，皆是断肠声。
1	0	0	0	0	0	0	0	0	0	0	1	画眉关,旧梦飘零不可思，浮萍飞絮再生期。西风万里吹游子，愁听空山叫画眉。
0	1	0	0	0	1	0	0	0	0	0	0	哭周所谐 其一,开缄忽报故人亡，双泪如倾几断肠。挂剑未能同季子，知音何处觅周郎。到来已叹交驩浅，死去空怜别恨长。多少遗编犹在箧，一回吟咏一凄凉。
1	0	0	0	0	0	0	0	0	0	0	1	旅夕,秋云翳长空，微雨饯残暑。新凉入郊墟，中田熟禾黍。秋虫自知时，入我床下语。西风几何时，秋意遽如许。晓色催鸣鸡，孤砧急寒杵。游子未得归，留滞在江浦。生理思田园，饥寒念儿女。持此两鬓霜，世路复焉取。起视夜何其，江月方欲吐。便当随孤鸿，云霄肃双羽。
1	0	0	0	0	0	0	0	0	0	0	1	秦始皇,金虎宫邻事可怜，漫疑鹑首赐钧天。终令六国还三户，空使诸生笑九泉。车载韫辌山有鬼，舟行缥缈海无仙。伤心万里长城在，依旧扶苏伏剑年。
0	0	0	0	0	0	0	1	0	0	0	1	归南村,已知乡路近，原上有新瓜。旷野风催雨，孤村客到家。山楼先树出，松径隔溪斜。聊得闲园里，应开栀子花。
1	0	0	0	0	0	0	0	0	0	0	1	其七,片愁消大白，万事倚穷苍。萍梗经漂泊，松筠自雪霜。龙颜燕阙远，雁字楚天长。莫漫悲游子，摊书但满床。
1	0	0	0	0	0	0	0	0	0	0	1	丁未冬初到家偶成,鹊噪门庭喜气扬，天涯游子拜高堂。双亲已慰倚闾望，诸弟应欣接雁行。儿女牵衣开口笑，宾朋移席话情长。灯前对影犹疑梦，且举寒暄一叙觞。
0	0	0	0	0	1	1	0	1	0	0	1	拟古寄清霞先生,与子经年别，相见未有期。杳杳违赏心，晨夕徒依依。达生恨弗早，中岁致乖离。沦落穷海滨，岁暮莫能归。美人曾有约，佩我以江蓠。几回临秋水，濯我芙蓉姿。芳洁匪自媚，但取不磷淄。之子爱美好，赠子以相思。
1	1	1	0	0	0	0	0	0	0	0	1	途中志警,惊心到处起烽烟，游子辞家倍怆然。过客异言多误杀，前途凶信易讹传。关山路迥朝飞檄，鼓角声严夜泊船。回望妖氛竟深入，登程莫漫重流连。
0	0	0	0	0	0	0	1	0	0	0	1	北发,南北东西不暂停，一身漂泊似浮萍。乡心自此真难遣，别酒无多最易醒。虫语草根惊客梦，萤飞水面乱繁星。孤舟夜宿塘西路，愁说长亭共短亭。
0	1	0	0	0	0	0	0	0	0	0	1	江上闻笛,夜久闻横笛，寥寥景更赊。天容垂极岸，月色冷平沙。静引乡心远，闲惊旅鬓华。哀音殊未已，可处落梅花。
1	1	0	0	0	1	0	0	0	0	0	1	邵伯值四十舍弟陪臣,井邑遭兵燹，移家近马湖。黄巾余党在，白发故人无。亲老仍多病，田荒不及租。他乡今夜月，相对话穷途。
0	0	0	0	0	1	1	0	1	0	0	1	登东海龙兴寺高顶望海简演公,朐山压海口，永望开禅宫。元气远相合，太阳生其中。豁然万里馀，独为百川雄。白波走雷电，黑雾藏鱼龙。变化非一状，晴明分众容。烟开秦帝桥，隐隐横残虹。蓬岛如在眼，羽人那可逢。偶闻真僧言，甚与静者同。幽意颇相惬，赏心殊未穷。花间午时梵，云外春山钟。谁念遽成别，自怜归所从。他时相忆处，惆怅西南峰。
1	0	0	0	0	0	0	0	0	0	0	1	其七十四,沙河浅无水，岸阔沙回盘。胡为岸旁柳，槁若游子颜。齐西已霖润，齐东犹旱乾。彼民抑何厚，天其施之偏。得失兆无心，境乃悬苦安。宿舂犹可继，俟化民毋煎。
0	1	0	0	0	0	0	0	0	1	0	0	题汪会语村隐居,闻道荆村僻，幽居趣自成。桑中豚阱晚，芹外燕泥晴。苔石留僧坐，山尊迟客倾。凭轩久不到，望得白云生。
0	0	0	0	1	0	0	0	0	0	0	1	舟经故里不泊,东林日未出，一望但苍苍。旧宅诸峰下，寒江绕郭长。十年春涕泪，二月雨帆樯。不为营先冢，何因对故乡。
1	1	0	0	0	0	0	0	0	0	0	1	九日同区启图集李伯襄太史宅,艺苑当年兴未孤，何来风物共茱萸。他乡白雁尊前度，故国黄花梦里纡。望气迥悬欧冶剑，登门高并李膺驱。寒深索和阳春曲，九月关山雪满途。
1	0	0	0	0	0	0	0	0	0	0	1	其三,君子能卷怀，贤者亦避地。何为是栖栖，徒令笑予知。顾念父母邦，当兹危难际。斯人皆吾与，抚心疚匡济。慈闱尚流离，游子遑自计。我行岂得已，到此且少憩。乃知林泉福，亦有幸而致。
0	0	0	0	0	1	0	0	0	0	0	1	其二,爱君忧世老弥深，特操要须得失临。晚岁飞腾推有德，故乡安稳信无心。小邦近似西山隐，元气终当北斗斟。圣主方求三世旧，老臣何止一遗簪。
0	0	0	0	0	0	0	0	0	1	0	1	闺词二首 其一,秋来强上夕阳楼，十二珠帘总上钩。目断天涯人不见，满怀都是别离愁。
0	1	0	0	0	0	0	0	0	0	1	0	哭沈继南,去年曾约看山行，谁道重来隔死生。身后未成妻子计，水流难尽父兄情。交游屈指嗟无几，修短令人怨不平。下马哭君斜日里，西风断雁共悲鸣。
0	0	0	0	1	0	0	0	0	0	1	0	哭六君子,圣朝不杀士，尼父吊三仁。西市诸君子，东林旧党人。涓涓流碧血，扰扰窜黄巾。未必逢天怒，阴霾黯紫宸。
1	0	0	0	0	0	0	0	0	0	0	1	马远小景二首 其一,柳未藏鸦雪未消，春衫游子马蹄骄。去年沽酒楼前路，错认桃花第一桥。
1	0	0	0	0	0	0	0	0	0	0	1	其二,柳亸莺娇春欲归，伯劳东去燕西飞。故人劝酒歌金缕，游子还家戏彩衣。椿木深中辞相府，萱花丛里省慈闱。分携动我思亲念，抚景无言对夕晖。
0	1	0	0	0	0	0	1	0	0	0	0	明妃曲二首 其一,平生矜艳色，不得侍君王。独为黄金客，凋零白玉妆。出宫多夜月，上马尽秋霜。一奏琵琶曲，征人总断肠。
1	1	0	0	0	0	0	0	0	0	0	1	京口阻风二首 其一,轻装附楚艄，远役逼岁暮。此行有厎急，直以饥寒故。同舟客未来，半月泊江步。局促短篷中，有若鸡在笯。掀掀鼋鼍娇，汹汹波涛怒。遥想家中人，谓我巳前路。岂知蒜山下，日夕神魂怖。伤?游子心，有口向谁诉。
1	1	0	0	0	0	0	1	0	1	1	1	赠诸氏兄弟,朝登雁门望，杀气从西来。在天为黄云，在地为黄埃。吁嗟我游子，悲秋行徘徊。披发而吹箫，闻声令子哀。子情如醇酒，日酌我金罍。子诗温且润，日馈我琼瑰。弟兄相宴尔，携手临高台。猗猗合欢竹，枝叶交山隈。愿言靡离别，千秋慰我怀。
0	0	0	0	0	1	0	0	0	0	0	1	生查子 其四 丙午铁炉冈回,春光不肯留，风雨催将去。红逐故园尘，绿满江南树。阴晴寒食天，寂寞西郊路。芳草织新愁，怅望人何处。
1	0	0	0	0	0	0	0	0	0	0	1	文宣公祠宇新成,旋斲蓱芜地，亭台出水濒。人知便行乐，谁识念贤臣。淡月花无影，微风浪有鳞。飞梁如跨水，游子更来频。
1	1	0	0	0	0	0	0	0	0	0	1	与介繁广生小集波閒亭次和二首 其一,卉木苍苍拂槛垂，诗篇谁与咏由仪。薰风入座杯重把，细雨当阶席屡移。四面波光摇握麈，一亭野色动摛词。他乡此会应难数，能使儿童拟习池。
0	0	0	1	0	0	0	0	1	0	0	1	新雨阶除花药倍茂田里生意怀之欣然情至有述简诸作,久旱埃雾集，閒居寡高情。微雨夜来至，满庭花药生。长年忧里术，退坐若无营。偶携一榼酒，得唤故人倾。念彼氓隶便，劳生在耦耕。荐饥苟不熟，何以供王程。幸天沛时泽，食息日已宁。缮性衡门下，寒饥无足惊。
0	0	0	0	0	1	0	1	0	0	0	0	秋夜,露冷栖鸦寂，风高候雁鸣。那堪多病客，复此遇秋声。急水喧汾涨，寒砧静霍城。情深荒署月，犹作故乡明。
0	1	0	0	0	0	0	0	0	0	0	1	出京偶成,九重命下许归休，便向江头买去舟。客梦未离金阙树，乡心已逐楚江鸥。身同裴相投间乐，事异灵均去郢忧。圣德如天惭未报，回瞻紫禁思悠悠。
1	1	0	0	0	0	0	0	0	0	0	1	其三,天漏竟何如，他乡气候殊。身常亲药饵，病不贷妻孥。郡介江淮僻，城依草树孤。东华尘土梦，回首渺川途。
1	1	0	0	0	0	0	0	0	0	0	1	九月忆舍弟,九日登高会，羁人感物华。他乡时断酒，独客罢看花。病叶秋先坠，寒林日易斜。雁行吹不断，回首渺天涯。
1	1	0	0	0	0	0	0	0	0	0	1	闻蟋蟀有感,秋声听不得，况尔发哀吟。游子他乡泪，空闺此夜心。已怜妆阁静，还虑塞垣深。萧瑟西风紧，行看霜雪侵。
1	0	0	0	0	0	0	0	0	0	0	1	其二,一雨江城五月凉，重楼危槛俯苍茫。烟芜七泽浮元气，晴树千村动夕阳。竞挽龙舟怀正则，遥思綵扇出明光。高堂此日还蒲艾，游子尊前忆故乡。
1	0	0	0	0	0	0	0	0	0	0	1	其二,江风吹行色，游子惨不发。恶见秋鸿飞，双双楚云没。
1	0	0	0	0	0	0	0	0	0	0	1	循东溪旧书室,黄花一夜已全开，玉水浮光莫浪猜。水意初欣游子至，花情久忆故人回。溪山漫许烟霞绕，泉石犹劳笔墨裁。饶有荒园堪结构，蓬门遍把白云栽。
1	0	0	0	0	0	0	0	0	1	0	1	西塘道中赠二周生,长途游子急前期，情色无心管别离。绿水青山劳远饯，梅花新句为君题。
0	1	0	0	1	1	0	0	0	0	0	1	其二,李君潇洒姿，沦落在羁旅。相见无长言，潸然泪如雨。一身顾何为，七丧未能举。江山隔中州，遥遥望乡土。岂以途路艰，所值时节迕。乌鸟有私情，而人复何处？行行望苍天，那知此情苦。郭范久不作，此义孰为补？
0	0	1	1	0	0	0	0	0	0	0	1	题徐训导廷献魁山旧隐,人品如瞻斗，山名合应魁。地灵知孕秀，天赋肯淹才。笔阵惊同列，文光烛上台。高攀蟾窟桂，勇跃禹门雷。已作鹍鹏化，空令猿鹤猜。经横芹泮静，琴弄杏花开。宦志云霄待，乡心岁月催。黄残松径菊，绿遍石田苔。若便寻归驾，移文恐劝回。
0	1	0	0	0	0	1	0	0	0	0	1	雁,岁岁随阳整羽翰，翱翔还见过云端。哀音断续霜风紧，群影参差夜月残。雕鹗已逃榆塞险，烟波初下洞庭宽。行人万里思归切，送目遥空寄信难。
0	0	0	0	1	0	1	0	0	0	0	0	秋夜与金璘秉贞同酌有怀沈愚,旧游心事念多违，此夕怜君扣竹扉。客里清尊明月在，山中白社故人稀。凉归苑树秋声早，漏尽江城烛影微。畅饮莫辞同一醉，相思空遣泪沾衣。
1	1	0	0	0	0	0	0	0	1	0	1	其三,北风著枯林，浮云苦多阴。红颜日就衰，他乡日就深。别离起中夜，对酒不能斟。丝竹含妙伎，佳人怀好音。眄睐适君意，慷慨动君心。罢曲一俛仰，变为游子吟。念当事行役，泪下难自禁。
0	0	0	0	0	0	1	0	0	0	0	1	其二,相别几多时，相思泪满衣。家贫经难久，世乱得书稀。作吏诚全拙，从军事亦非。乡心秋塞雁，尽日向南飞。
1	0	0	0	0	1	1	0	0	0	0	1	其二,落拓綀衣阆苑间，江南游子醉长安。禁沟春过留香雨，宫树风来响翠澜。五卫旌旗秋甸里，千官剑佩晓云端。何人只献河清颂，宜向明时沥寸丹。
0	1	0	0	0	1	0	0	0	1	0	0	杏花,石梁度空旷，茅屋临清炯。俯窥娇饶杏，未觉身胜影。嫣如景阳妃，含笑堕宫井。怊怅有微波，残妆坏难整。
0	1	1	0	0	0	0	0	0	0	0	1	哭社兄痴仙,天末怀人拟寄笺，忽惊恶梦一凄然。拚将醇酒消豪气，忍谢红尘作鬼仙。玩世刘伶如待死，盟鸥公瑾是同年。詹园恍惚西州路，华屋空馀锁暮烟。
1	1	0	0	0	0	0	0	0	0	0	1	关山月,朝渡二阳水，夜上九仙山。四月流清影，远照穆陵关。月明几圆缺，游子何时还。悠悠千里思，临风起长叹。
0	1	0	0	0	1	0	0	0	0	0	0	赠宇文中丞（本畅当诗）,仆本濩落人，辱当州郡使。量力颇及早，谢归今即已。萧萧若凌虚，衿带顷消靡。车服卒然来，涔阳作游子。郁郁寡开颜，默默独行李。忽逢平生友，一笑方在此。秋清宁风日，楚思浩云水。为语弋林者，冥冥鸿远矣。
0	0	0	0	0	1	0	0	0	0	0	1	哭潘令,河阳桃李树，惆怅不逢春。官为吟诗折，家因好客贫。故山归去远，遗像挂来真。谁向江头哭，共乡三数人。
0	0	0	0	0	0	0	1	0	0	0	1	钧州除夕,柏酒消寒色，灯花坐夜分。醉题招隐赋，懒草送穷文。春梦周南客，乡心冀北云。缑山有仙子，吹篴静中闻。
0	0	0	0	1	0	0	0	0	0	1	1	感秋,秋色关河外，秋声天地间。壮士感此时，朝镜凋朱颜。一身寄空谷，万里梦天山。噫呜怒眦裂，愤激悲涕潸。古来真龙驹，未必置天闲。长松倒涧壑，委弃同蓁菅。得志未可测，谈笑济时艰。凛然出师表，一字不可删。
1	0	0	0	0	0	0	0	0	0	0	1	其四,消息凭谁寄，羁愁祗自哀。逾时游子信，到日老人开。久病吾犹在，长途汝却回。白头惊起问，新喜出京来。
1	0	1	1	0	0	0	0	0	0	0	1	旅窗闻雁,忽闻征雁落江城，孤枕无眠物候惊。一舍青灯游子读，半窗明月乱蛩鸣。轧咿未罢邻家织，萧瑟空翻阶叶声。传语旅人须爱护，阑干莫倚到三更。
0	0	0	0	1	1	0	0	0	0	0	0	哭王继昌 其一,天上玉楼应断手，便骑箕尾去堂堂。梦回失大槐安国，事往堕无何有乡。命也使然濡末路，天乎或者付名郎。旧游磨减今馀几，横涕无从酹一觞。
1	1	0	0	1	0	0	0	0	0	0	1	庚午二月与姜西铭同饭于赵北口姜食鱼被鲠以酒下之径至大醉一时传为嘻笑今复经此悽然感怀,二十年前路，髯姜并辔过。食鱼怜骨鲠，下酒怪颜酡。老友他乡尽，吾生去日多。向来谈笑事，泪雨变滂沱。
1	1	0	0	0	0	0	0	0	0	0	1	寒食接父书,久别怀儿女，谁从问起居。难将为客意，尽此数行书。令节他乡感，穷愁鬓发疏。介根城下路，未许赋归欤。
0	0	0	0	0	0	1	0	0	0	0	1	早秋閒寄宇昭,窗虚枕簟明，微觉早凉生。深院无人语，长松滴雨声。诗来禅外得，愁入静中平。远念西林下，相思合慰情。
1	0	0	0	0	0	0	0	0	0	0	1	其二,翰墨今词伯，规模古吏师。哭亲声未断，拊枕梦何之。白首侵书幌，青灯耿繐帷。伤心故园路，云物不胜悲。
1	1	0	0	0	0	0	0	0	0	0	1	和大兄十四夜月,桂老金为粟，蟾孤玉作团。明朝应更好，此夜不胜寒。弟妹他乡共，关山几处看。南飞有乌鹊，未得一枝安。
0	1	0	0	0	0	0	0	0	0	0	1	江西旅怀,客梦家千里，乡心柳万条。片云遮海峤，一雨送江潮。恋阙绨袍在，怀人尺素遥。春光看又晚，何处灞陵桥。
1	1	0	0	0	0	0	0	0	0	0	1	清渊逢乡人南还,君整南归棹，予随北上船。他乡一相见，故里色依然。只觉还家好，都忘失意怜。平安仗传语，早晚下江天。
0	0	0	0	0	1	1	0	0	0	0	0	秋日怀储嗣宗,故人北游久不回，塞雁南渡声何哀。相思闻雁更惆怅，却向单于台下来。
0	0	1	0	0	0	0	0	0	0	0	1	游华山云际寺（一作游少华山甘露寺）,少华中峰寺，高秋众景归。地连秦塞起，河隔晋山微。晚木蝉相应，凉天雁并飞。殷勤记岩石，秪恐再来稀。
1	1	0	0	0	0	0	0	0	0	0	1	其八,青春回首思悠悠，王屋山高沁水流。观国念存空倚剑，思乡魂断独登楼。悲呜夜月笼中鹤，泛滥春波海上鸥。寂寂桑榆敛残照，丽谯吹角使人愁。
1	0	0	0	0	0	0	0	0	0	0	1	其二,许种飞霞竹，仍求瓯浦梅。思乡常梦寐，报国乏涓埃。玉叶裁云脍，榴花染雪醅。朝三吾已定，谪百便来归。
0	0	0	0	0	0	0	1	0	0	0	1	其五,寥落龙沙寄此生，情钟我辈岂无情。参商管鲍贤朋友，南北机云好弟兄。莲叶飘香思晚浦，梅花飞雪梦春城。故园日夜归心切，未济斯民不敢行。
1	0	0	0	1	0	0	0	0	0	0	1	题画 其一,陌头柳色暗毵毵，欲写离情忍泪缄。春雁可怜齐向北，那堪游子在江南。
0	0	0	0	0	0	0	1	0	0	0	1	晚起偶成,晚起独悠然，云山满目前。常疑身是隐，早觉性通禅。座引清心月，池分洗耳泉。故园翻似客，草色又经年。
1	0	0	0	0	0	0	0	0	0	0	1	初度,蚤朝鸡唱曙钟寒，双阙浮云傍鹖冠。时逼暮春犹雨雪，人逢初度又长安。头颅渐老行藏拙，面目堪憎岁月阑。戏綵袛悬游子梦，青青滏水问檀栾。
0	0	0	0	0	0	0	0	1	0	0	1	宁川（一本作国）道中,渡水穿桥一径斜，潦收溪足露汀沙。半山云影前山雨，十里香风晚稻花。异县悲秋多客思，丰年乐事属田家。故园正好不归去，满眼西风吹鬓华。
0	0	0	0	0	0	0	1	0	0	0	1	九月十五日循西山下行过乱石村峰岭奇秀舆中读使黔集及扇上诗有怀西厓二首 其一,石奇那得乱，村好自知名。红叶通西寺，青山绕北平。未穷关塞胜，难尽古今情。却羡黄门客，能为万里行。
0	0	0	0	0	1	1	0	0	0	0	0	寄沔中陈处士,沔阳有高士，栖隐在林泉。绿树孤村里，黄花三径边。功名成弃屣，诗酒度流年。久别无由会，相思意惘然。
0	1	0	0	0	0	1	0	0	1	0	0	薄游阳羡探张公善卷诸胜舟中书寄妆楼 其一,此间原不是湘湄，无奈平生读楚辞。云雨易猜神女梦，烟波多似水仙祠。馨香何处吹兰叶，哀怨频年写竹枝。小别佩声犹在耳，偶拈红豆又相思。
1	0	0	0	0	0	0	0	0	1	0	1	归路,归路数千里，斜阳咫尺间。角声断城堞，离恨起乡关。宿鸟先人入，江流背客还。月中听砧杵，游子复何颜。
0	1	0	0	0	1	0	0	0	0	0	0	登嵩山,兹岳冠神区，方中环四维。烟霞晨夕幻，曜灵东西驰。群峰万古石，芳树千年枝。山驻周王骏，途经汉帝辎。空岩答清啸，岂异三呼时。澹澹秋日光，漠漠寒云移。悲风振柯条，百草无葳蕤。孤征感节变，惝恍临路岐。回瞻北邙道，为咏游仙诗。子晋去不复，浮丘杳难追。何当从之游，服食恒在斯。
0	0	0	0	0	0	1	0	0	0	0	1	再寄袁二丈,秋高摇落蓟门城，万里相思对月明。人在蒹葭歌白苎，病中风雨望金茎。关山尺素时堪寄，南北孤鸿暮不征。闻说子云能献赋，长杨羽猎古今名。
0	0	0	0	0	0	1	0	0	0	0	1	苏武,汉皇屈指计归期，十九年中事可疑。一死从容真细事，匹夫沟渎竟谁知。风彫使节丹心壮，雪压河梁绿水澌。珍重李陵多问讯，羝羊将乳雁来时。
1	1	0	0	0	0	0	1	0	0	0	1	秋日书怀,江城木叶已翻飞，深巷萧萧独掩扉。北雁应知书有泪，西风不管客无衣。他乡岁月秋难遣，故国亲朋日渐稀。坐尽残阳灯火上，满天云影望依依。
1	1	0	0	0	0	0	0	0	0	0	1	其四,作客他乡久，宜人此界稀。身閒长挟策，地僻惯披衣。妻有齑盐乐，儿因笋蕨肥。出门何所适，终日掩荆扉。
1	1	0	0	0	0	0	0	0	1	0	1	顾考功母宜人哀词,凉风起天末，游子在万里。遥遥圭组怀，岂不眷衰齿。昨梦拜北堂，念子曷归止。手把白玉玦，感之泪盈眦。今朝黄耳来，家书相报示。初日惨不晖，仓惶见天圯。百年抱长恸，哀怨从兹始。
0	1	0	0	0	0	0	0	0	0	0	1	壬戌岁除,坐听街头爆竹频，故乡风俗异乡人。一年今夜情偏恶，万事明朝迹已陈。灶巷扫除循祀典，州司奔走送门神。莫嫌夜雨添萧瑟，也为炎荒洗瘴尘。
0	0	0	0	1	1	0	1	0	0	0	0	哭杨焦山继盛,滚滚数行泪，远为杨焦山。反复读谏草，五内皆潸然。自昔如弦直，累累死道边。机事渊海深，孰能察其端。天声震西北，地轴摇东南。日月复薄蚀，山湮谷成渊。问地地不语，吁天天不怜。孤愁何所极，塞于天地间。
1	0	0	0	0	0	0	0	0	0	0	1	其二,月轮转头上，溪濑奏脚底。人行山色中，叶落雨声里。虚名为一官，游子在万里。行行重行行，日夕聊复止。
0	1	0	0	0	0	0	0	0	0	0	1	对酒效乐天体三首 其一,何处难忘酒，离人思故乡。青山随远道，白发在高堂。络纬庭前月，蒹葭野外霜。此时无一盏，归梦引愁长。
1	0	0	0	0	0	0	0	0	0	0	1	久雨,久雨妨农事，那堪夜复晨。云浮沧海日，花误洞庭春。行路悲游子，匡时仰大臣。未甘栖遁迹，霄汉有通津。
1	1	0	0	0	0	0	0	0	0	0	1	元立上人淮阴张氏子幼随父客京师父殁权厝天津且死属其子曰必反吾骨故乡时元立甫九岁贫不能自存去而为僧得法于平阳昼公今五十年矣辛卯秋徒跣北来求父葬处天津濒海沙水冲激殆不可辨有里老张姓者依稀指其处发视墓砖在焉桐棺无恙将奉以归葬相见京师乞一言纪其事爰赠以诗,僧腊五十八，当时九岁孤。悽凉衔治命，辛苦望泉垆。鬼守他乡魄，儿存出世躯。两消生死憾，含笑赴归途。
0	0	1	1	0	0	0	0	0	0	0	0	杜鹃,才听今春第一啼，如何便道不如归。声穿窗隙惊闺梦，血溜花梢溅客衣。叫断寸肠谁接续，懒随群翼恋芳菲。田园荒尽腰犹折，我亦因君觉昨非。
1	1	0	0	0	0	0	0	0	0	0	1	中秋夜独坐,见惯他乡月，宁知此夜长。家书经半载，客梦近三湘。露气寒于水，蟾光皎若霜。山窗接黄鹤，莫送笛声凉。
0	0	1	0	0	0	0	0	0	0	0	1	金溪县孝女庙乐歌三章 其一,灵之来兮两旗张，导旌幢兮锵琳琅。缤晻暧兮相颉颃，并辎軿兮归故乡。归故乡兮民所望，昭肸蚃兮曶洋洋。庭燎辉兮夜未央，椒兰发兮郁芬芳。民报祀兮弗敢忘，心屏营兮咸肃将，灵格思兮民乐康。
0	0	1	1	0	0	0	0	0	0	0	0	范村午坐,好风入修篁，槁叶舞而堕。断续一蛩吟，高下双蝶过。冻樾午阴圆，静极成痴坐。老便几杖供，慵废诵弦课。蒲团软易煖，困来百骸惰。四傍无人声，谁惊短梦破。
0	1	0	0	0	0	0	0	0	0	0	1	写怀,洛客病馀淹邺浦，故园消息阻河关。穷愁荏苒年华易，世味萧条旅况閒。
0	0	0	0	0	0	0	0	1	0	0	1	海棠,柔枝恰恰语流莺，西府名花冠蜀城。浅晕垂鬟禁惹恨，淡红低靥不胜情。消魂艳色愁无力，满眼春娇睡未成。香国梦回人近远，妆成十五正盈盈。
0	1	0	0	0	0	0	0	0	1	0	1	寄朱二苍梧隐居,忆尔苍梧馆，双扉面一溪。野花窥虎落，归鸟占鸡栖。客梦江流急，乡心树色低。不同今夕酒，西望月如圭。
1	1	0	0	0	0	0	0	0	0	0	1	哭舍弟明叔集杜四首 其一,人稀书不到，白首飒凄其。死去凭谁报，应无见汝期。哀歌时自短，吾道竟何之。贫病他乡老，高楼鼓角悲。
1	1	0	0	0	0	0	0	0	0	0	1	怀徐大滞南城,徐卿匹马走江关，一去南城久未还。坐客竞传鹦鹉赋，怀君只在凤凰山。天垂旴水低三楚，春转泸溪动百蛮。同在他乡占物候，此中新柳共谁攀。
1	1	0	0	0	0	0	1	0	0	0	1	孤雁,如何苦作断肠声，度尽关山失弟兄。万里他乡谁是伴，单栖半夜若为情。嘐嘐每叹众人薄，落落孤将一意行。只恐影沉湘水后，更无来者继高名。
1	0	0	0	0	0	0	0	0	0	0	1	登献花岩,献花岩畔寺，游子数登临。花发年年好，岩深处处阴。风前收落果，坐久换鸣禽。世路何多事，看山偶会心。
1	0	0	0	0	0	0	0	0	0	0	1	柯尚舍永思堂,双亲已沦逝，游子极哀思。岁月嗟云迈，音容竟莫追。长兴风木叹，久废蓼莪诗。蚤晚膺华秩，显扬知可期。
0	0	0	0	0	0	1	1	0	0	0	0	怀悬公,闻尔莲花客，新栖铜井山。飞泉为玉麈，明月满松关。戎马时方急，罗浮我欲还。相思蓬海隔，流泪损朱颜。
0	0	1	1	0	0	0	0	0	0	1	1	鲍参军戎行,烽火起边亭，赤书飞汉京。良家微六郡，选骑出幽并。穷秋塞草绝，杀气正凭陵。令严畏失道，刁斗昼夜惊。风云布奇阵，追逐纵游兵。一战谷蠡馘，再战骨都平。三战单于获，长驱幕北庭。洗兵临瀚海，登封侈汉铭。请缨酬素志，爵赏讵为荣。但令麟阁上，千载垂雄名。
0	0	0	0	0	1	0	0	0	0	0	1	寄自牧时客林王生别馆,芙蓉秋水漫鱼矶，白石苍苔静掩扉。南国怀人成久别，茂陵多病有谁依。花飞别涧空流水，客去高斋对落晖。料得只应贤地主，相看未讶故人稀。
1	1	0	0	0	0	0	0	0	0	0	1	临淮秋夜,鸣桡伐鼓漾回波，美酒千钟开棹歌。秦筝甫停越讴发，落日微风双翠蛾。芳年易尽瑶华晚，白日朱颜愁不返。横笛他乡未忍闻，空斋独坐成长叹。
0	1	0	0	0	0	1	0	0	0	0	0	中秋夜对月怀吴之仲,玉笛凄清隔院闻，枫林霜叶落纷纷。人间月色此时好，天上秋期今夜分。几处远山凝暮霭，一声孤雁起寒云。相思迢递天南北，坐对清光长忆君。
1	0	0	0	0	0	0	1	0	1	0	1	其二,驱人饥渴来，淮阴有钓台。一母两游子，避兵风雨哀。兄有家室事，离别亦艰哉。弟为腼颜请，闻者言笑开。秋树寒蝉报，海陵乱云堆。我去学苦浅，我去年尚孩。
0	0	0	0	0	0	1	0	0	0	0	1	忆石公却寄,别君何处最相思，多在松阴月上时。对我清辉皎如此，故乡俦侣可曾知。尺书问讯劳相忆，浅盏浇愁醉不辞。还寝剧怜风露冷，愿移残梦落书帷。
0	0	0	0	0	0	1	0	0	0	0	1	寄淮头家兄,君向淮堧去，相思梦不安。兵戈犹未定，道路自应难。旷野人烟少，荒城鬼燐寒。故园松菊在，何必恋微官。
0	0	0	0	0	0	0	1	0	0	0	1	题李侍御山水图,山色满郊原，幽深隔市喧。孤舟横古渡，荒径掩衡门。野树烟光薄，溪桥曙色分。依稀故园景，吟对欲销魂。
0	0	1	1	0	0	0	0	0	0	0	0	西樵大雨同雪公往碧玉洞观瀑布,骤雨惊林壑，开门落叶纷。遥知东瀑布，澎湃下重云。破壁虹蜺出，随风珠玉分。萝衣沾湿尽，援引赖夫君。
1	0	0	0	1	1	0	0	0	0	0	1	王昭君,行旌入塞垣，回首望君门。汉月牵愁思，边尘惨泪痕。琵琶霜外曲，羌笛夜中魂。惆怅毡庐下，空闻刺刺言。
0	0	1	1	0	0	0	0	0	0	0	0	辋川集 栾家濑,飒飒秋雨中，浅浅石溜泻。跳波自相溅，白鹭惊复下。
0	0	1	0	0	0	0	0	0	0	0	1	寄赠周德刚自万安归九江,惶恐滩声日夕哀，故人令弟独能来。岭南盗寇经时出，江上舟?几日回。客路西风桑叶落，故园细雨菊花开。县公留别应相惜，白藕黄橙照酒罍。
0	1	0	0	0	0	0	0	0	0	0	1	哭无逸兄三首 其一,久客思乡社，长歌去国门。还家未偃息，树旐忽飞翻。苦泪不胜滴，悲怀谁与论。平生急难处，愁绝望鸰原。
0	0	0	1	0	0	0	0	0	0	1	0	暨阳怀古二十三首 其一 ①有吴延陵君子之墓,呜呼致其哀，有吴表其国。延陵本其心，君子重其德。十字旨甚微，褒以麟经笔。后儒多致疑，真赝说凭臆。篆疑汉代书，石指丹阳勒。风雷怒赫然，特为显而出。顷刻碎复完，初不假人力。迄今无缝衣，丰碑江上植。聚讼障先贤，神来解尔惑。
1	0	0	0	0	0	0	0	0	0	0	1	九日次边青崖太常韵,落帽怜高兴，衔杯意转哀。叶辞霜后树，人上雨中台。为客悲秋尽，思乡见雁来。百年几佳节，又负菊花开。
1	0	0	0	0	0	0	0	0	0	0	1	寄李考功（道传）,虚灵天地心，亹亹万化机。几形有动静，诚尽无显微。人惟不自信，稷颜有相违。居人惮寒暑，游子行不归。谁知烱然存，彼物乃吾知。高人真畏友，圣贤吾师师。
1	1	0	0	0	0	0	0	0	0	0	1	雪庭上人惠药资是经钱，赋此以谢,牝庐居然欲半年，甚于水火观中禅。死生有命固无惧，老病他乡始可怜。家食旧非邻院米，药资今受施僧钱。数间破屋丛书里，谁问洛城卢玉川？
0	0	0	0	1	1	1	0	0	0	0	0	寄丘懋实都谏,匈奴十月寇边关，壮士于今未解颜。报国此身堪自许，清时何意送君还。百年交定风尘际，万死恩深涕泪间。惆怅河梁成往迹，相思频上蓟门山。
0	0	0	0	1	0	0	0	0	0	0	1	九日范制府眉山邀游龙淙洞,草色青青夜未霜，天涯不信是重阳。拟将杯酒浇枫叶，况有箫声绕石梁。涧曲自应红雨润，洞虚时见白云藏。秋风鸿雁无消息，何处登高望故乡。
0	1	0	0	0	0	0	0	0	0	0	1	次忻州,故园杳无际，凄然客思多。雪中归代郡，冰上渡滹沱。野戍孤烟出，寒空一鸟过。边庭谁与晤，独赋式微歌。
0	0	0	0	0	0	0	1	0	0	0	1	登君山,乾坤晴日大，千里不曾迷。白练分江静，青烟剪树齐。独游全是兴，偶影自无诋。世路容余窄，山中与鸟栖。
0	0	0	0	0	1	0	1	0	0	0	0	奉使契丹二十八首 渡桑乾,北渡桑乾冰欲结，心畏穹庐三尺雪。南渡桑乾风始和，冰开易水应生波。穹庐雪落我未到，到时坚白如磐陀。会同出入凡十日，腥膻酸薄不可食。羊脩乳粥差便人，风隧沙场不宜客。相携走马渡桑乾，旌旆一返无由还。胡人送客不忍去，久安和好依中原。年年相送桑乾上，欲话白沟一惆怅。
0	0	0	0	0	0	1	0	0	0	0	1	试院次韵马驹父见寄,华发萧萧知更稀，回头五十四年非。花添病眼正临卷，春满故园犹未归。止酒独醒陶靖节，寄诗相忆谢玄晖。若为比得新篇美，西蜀江头锦一机。
0	0	0	0	0	0	0	1	0	0	0	1	湖上有怀,湖上青山半入城，湖中风景坐来清。高飞双鹤与天近，远去孤舟隔水明。为客故乡秋雁杳，怀人落日暮云平。无端忽起思归念，相对尊前共一倾。
1	1	0	0	0	0	0	0	0	0	0	1	其五,冉冉年欲度，秋兰采间萎。荡涤千岁情，结束欲何为。美酒不误人，红颜多所宜。万事自明日，行乐此一时。四座惨无言，游子中心知。浮云动悠悠，故乡难可期。
0	1	0	0	0	0	0	0	0	0	0	1	其五,黯黯危肠独九回，故园谁对此时开。撚来聊把倚孤枕，更拟慇勤入梦来。
1	1	0	0	0	0	0	0	0	0	0	1	雨夜怀明叔并忆成父,放竹近轩窗，地方中对床。非贪起居适，乐是话言长。已解萧骚味，仍忧摆撼伤。去君才数驿，忆弟更他乡。
1	1	0	0	0	0	0	0	0	0	0	1	题陆放翁湖上诗后,放浪江湖一老翁，若耶溪上几春风。门前流水斜还直，篱外闲花白复红。甚欲赋诗追杜子，也能纵酒学陶公。细看墨迹成怀古，叹息他乡类断蓬。
0	0	0	0	0	1	1	1	0	0	0	0	寄徐季长,念昔桃始华，别君漳水头。相别几何时，天事司蓐收。阙月六度圆，相见间何阔。百年飞电中，能得几回别。别君几何时，忆君如饥渴。饥渴良有时，思君无时节。野人苦幽独，相值谁与亲。流落在苍莽，坎轲一伤神。相望参与商，相隔云与泥。草木忝臭味，笑谈极相思。相思一何久，行行重回首。回首征雁行，中有来书否。
0	1	0	0	0	0	0	0	0	0	0	1	登黄榆马陵诸山是太行绝顶处 其一,太行山色倚?岏，绝顶清秋万里看。地坼黄河趋碣石，天回紫塞抱长安。悲风大壑飞流折，白日千厓落木寒。向夕振衣来朔雨，关门萧瑟罢凭栏。
1	1	0	0	0	0	0	0	0	1	0	1	秋感,凉飙日夜至，落叶满平原。敷荣艳春节，萎脱馀秋根。客心易感物，岂不思故园。别离经万里，愁苦难具言。昔为掌中珍，锦幄施华轩。今作路旁草，稀逢雨露恩。飘零每自惜，患害仍朝昏。内养学玄豹，外术惭白猿。湘江有馀恨，纨扇多愁怨。黾勉修令德，迁延弭众冤。归云拥昃日，昏鸟向林翻。独立久延伫，忧伤谁与论。
1	0	0	0	0	0	0	0	0	0	0	1	其二,孤市辉辉日半城，鸣驺门外即脩程。霜清岱色偏凌汉，腊近梅花乱著英。对酒可胜游子念，买舟还作济川行。当筵郢曲堪谁和，三叠阳关是此声。
0	0	1	1	0	0	0	0	0	0	0	0	雪,瑞木辞天汉，因风响触楹。光催晓鸡误，素失白鹇惊。冰柱随门见，瑶林逐径成。南州多疠鬼，藉汝胜鏖兵。
0	0	0	0	0	0	0	1	1	0	0	0	登淩敲台遗迹在太平城北三里许改为黄山寺台但存一危石,淩敲台上石零丁，露草骨丝虫乱鸣。独有东山无改换，几番冷眼看升平。
1	1	0	0	1	0	0	0	0	0	0	1	将西行,兵甲满四野，风雨路漫漫。十步半荆棘，谁言天地宽。岂不惮行役，君亲事辛酸。大江浩无涯，哀鸿急羽翰。荒台委白骨，抱此长恨端。我行逢乱离，豺虎塞巑岏。存亡达义命，敢怨行路难。再拜别所生，忍痛摧心肝。游子有老亲，恒言客途安。挥手各努力，毋须重汍澜。
0	0	1	1	0	0	0	0	0	0	0	0	浣溪沙 春闺,午梦谁惊树影摇，玉楼人倦倚红绡。游丝系满杏花梢。蜂逐窗棂迷去路，燕寻垒草未归巢。风筝线断傍云高。
0	0	1	0	0	0	0	0	0	0	0	1	道中怀故乡诸友,暗中栉发月中餐，驴足凌兢度晚山。残雪满川遗万玉，好峰留雾失双鬟。此身老去星霜改，远道归来岁月閒。想得故乡诸旧友，青绫高卧掩松关。
0	0	1	0	0	1	1	0	0	0	0	0	寄荣子雍,苍茫腊雪欲成泥，又见东风上柳枝。万事过前浑是梦，百年投老只添悲。功名末路收常晚，节物惊心空自知。千里故人犹念我，书来辛苦话相思。
1	0	1	1	0	1	0	0	0	0	1	1	荣恩介寿诗为陈矩庵中丞乃翁作四首 其一,中年谢簪组，将以遗世荣。晚岁沐崇恩，封诰来承明。金章既煇霍，廌冠亦峥嵘。升拜天子光，闾里咸震惊。悠哉显扬志，爰毕游子情。
1	0	0	0	0	0	1	0	0	0	0	1	为陈少府赋望云,高台临广逵，上抗浮云端。游子思亲闱，登之以遐观。亲闱不可见，白云阻河关。顾兹好爵縻，何当一承颜。登山山有岐，涉水河有湍。王事虽贤劳，敢辞陟岵难。青天何茫茫，大地亦盘盘。归袖欲奋飞，愿附鸿鹄翰。
0	0	0	0	0	0	0	0	0	1	0	1	癸酉除夕用子瞻除夕野宿常州城外诗韵赠张继 其一,坐送流年祇足悲，神州万事向衰微。龙盘山色浑如梦，鹤语乡心末得归。卷里总嫌新解少，眼中惟恨故人稀。愿君毋悔平生学，白首松筠好共依。
0	0	0	0	0	1	1	0	0	0	0	1	寄樊泾,客里偏多病，愁中定有诗。故人频入梦，吾道久堪悲。药裹抛来未，淮漕放莫迟。旧交零落尽，待尔慰相思。
0	0	0	0	0	0	1	0	0	0	0	1	寄晁应之二首 其一,强读诗书叹白头，一官飘泊寄东周。匏瓜有系身难去，人足无音境更幽。晚接贤豪宽病思，老将文字写离忧。相思一夕亲谈笑，梦断云山相对愁。
0	0	1	1	0	0	0	0	0	0	0	0	咏马,曾经伯乐识长鸣，不似龙行不敢行。金埒未登嘶若是，盐车犹驾瘦何惊。难逢王济知音癖，欲就燕昭买骏名。早晚飞黄引同皂，碧云天上作鸾鸣。
1	1	0	0	0	0	0	0	0	0	0	1	九日集圆通寺有怀,并马珠林金殿开，兼天云气五华来。黄花满地他乡色，白雁凌霜返照回。短发风前频落帽，愁心秋到趁衔杯。不知绝塞持缨者，此日遥临何处台。
0	0	1	1	0	1	0	0	0	0	0	0	次韵叶首善龙图见寄,十年流落卧漳滨，种秫畦蔬手自亲。心似疲牛犹喘月，身如病木岂知春。试弹长铗撩公子，忽解绨袍值故人。健笔纵横惊老眼，恍疑帝所梦韶钧。
1	1	0	0	0	0	0	0	0	0	0	1	立春日同李十九饮孙少宰蛰室有怀曹侍郎在里,七度辛盘会，他乡岁岁殊。未知今夕宴，得与故人俱。舞鹤喧庭榭，飞花洒画图。因怀锄菜叟，万里隔春芜。
0	0	0	0	1	0	0	0	0	0	0	1	偶书,帝恩容贷比天宽，天见孤臣涕泪潸。数日得看书半卷，一身犹占屋三间。团团便是故乡月，叠叠只如东越山。第引沧浪澡心骨，尧云终自不违颜。
0	0	0	0	0	0	0	0	0	1	0	1	别岭南熊判官,十年常远道，不忍别离声。况复三巴外，仍逢万里行。桐花新雨气，梨叶晚春晴。到海知何日，风波从此生。
0	1	0	0	0	0	1	0	0	0	0	1	寄杨大尹景昌,君令东流邑，我佐西江宪。云树窗湖海，相思隔州县。屈指今五年，丰度不一见。岂知岁月徂，但觉须发变。念我数寄书，开缄见君面。书中何云云，切偲更责善。官卑不足嗟，位高复何羡。赋命有厚薄，愿取各强健。虽叨台省荣，能无故乡恋。况深桑梓思，哀哀泪如霰。平生谅所知，非狂亦非狷。殷勤寄君诗，西风趁鸿便。
0	0	0	0	0	0	0	0	0	1	0	1	黔阳九日,黔阳九日意何如，北望神京万里馀。行院已无人送酒，故园应有雁传书。铁冠不向秋风落，黄菊仍沾晓露舒。霜满南天消恶气，锦囊何必佩茱萸。
1	1	0	0	0	1	0	1	0	0	0	1	西湖秋夜寄紫玉侍儿,他乡流落怨归期，天外秋风雁去迟。枕上雨声灯下泪，湖心山色镜中眉。难将双楫迎桃叶，愁听孤舟唱竹枝。遥忆琐窗肠断处，残更哀角梦回时。
0	1	0	0	0	1	0	0	0	0	0	1	希文将南归次渊明田居诗韵来索和章四首 其一,故乡去我远，缥缈三神山。风尘一涉足，忽忽伤徂年。曹生静者流，心若珠在渊。不使閒草木，萌牙荒寸田。如何潇洒姿，亦复趋人间。一官比薪积，后至争居前。坐看车马衢，群情动如烟。秋风夜入户，晓镜增华颠。身先候雁翔，心与浮云閒。归期服勇决，临别翻欣然。
0	0	0	0	1	1	0	0	0	0	0	0	游麻姑山二首 其一,鲁公辞翰勒山巅，鲠峭风姿亦喜仙。假道来游非偶尔，追寻遗迹更茫然。野花幽草堪成梦，老鹤乔松不记年。谁谓瑶台无路到，月明风露正涓涓。
0	1	0	0	0	0	1	0	0	0	0	0	寄蒋节庵鍊师,观门迢递碧萝阴，尘迹空怀物外寻。沧海月明人去远，瑶池秋晚雁来深。孤云野鹤悠悠别，积水江枫夜夜心。遥想山中多胜事，相思时复寄瑶琴。
1	0	0	0	0	0	0	0	0	0	0	1	其四,三辅旌旗控月寒，九河台殿压风湍。元戎旧建征东节，上将新登镇北坛。列校任驱鹅鹳阵，高流容脱鵔鸃冠。悬知王粲思乡切，一赋从军为路难。
0	1	0	0	0	0	0	0	0	0	0	1	和四哥钱塘思归韵,郁郁羁怀久欲东，故园何日割蒿蓬。可堪世路尘缨缚，却使云山蕙帐空。待价深藏非左计，汗颜为斲岂良工。须知吕望严陵辈，亦是沧浪一钓翁。
1	1	0	0	0	0	0	0	0	0	0	1	题陈叔振宪使雁山永慕卷,家山埋玉几星霜，游子天涯倍感伤。宰木有乌风淅淅，泉台无路夜茫茫。当年独立心常在，此日三迁教未忘。貌得佳城随宦辙，公馀展拜泪淋浪。
1	1	0	0	0	0	0	1	0	1	0	1	初秋忆金均两弟,江渚秋风至，他乡离别心。孤云愁自远，一叶感何深。忧喜尝同域，飞鸣忽异林。青山西北望，堪作白头吟。
0	1	0	0	0	0	0	0	0	0	0	1	七月十四夜京师望月,万里故乡月，纷纷照客衣。天长蟾影遍，人倦露华微。旅馆秋归早，家山梦到稀。别来无一字，流恨满清晖。
1	0	0	0	0	0	0	0	0	0	0	1	连国华饯予出天山因用韵,十年不得舞衣班，一忆江南胆欲寒。黄犬候来秋自老，白云望断信何难。军中得句常横槊，客里伤心每据鞍。游子未归情几许，天山风雪正漫漫。
1	0	0	1	0	0	0	0	0	0	0	1	早雁,一声初度自衡湘，断续天边见几行。似有惊疑同避弋，只应来去为随阳。高飞关塞何曾阻，久宿蒹葭渐有霜。白首苏卿无恙在，北风时节倍思乡。
1	1	0	0	0	0	0	0	0	0	0	1	至宿闻陆昭中病痁,伟干亭亭叹辙鳞，弊裘破帽厌京尘。一官耻作儿女态，扁舟去卜渔樵邻。他乡未办饘粥计，何物更能寒热人。努力扶持饱吃饭，秋风江上正鲈莼。
0	0	0	0	0	0	0	0	1	0	0	1	晚秋偶成,未寒天气欲寒风，霜染枫林渐已红。五夜乡心生蟋蟀，一年秋色在梧桐。鸽铃雁字云千里，药径菘畦池半弓。好把酒杯寻乐趣，菊花昨夜放篱东。
0	0	1	0	0	0	0	1	0	0	0	0	哭李长源,十月西来始哭君，山中何处有孤坟。以才见杀人皆惜，忤物能全我未闻。李白歌诗堪应诏，陈琳书檄偶从军。穷途无地酬知已，会待升平缉旧文。
0	0	0	0	0	0	0	1	0	0	0	1	秋日西郊宴集（时屈道人归自辽阳）,寥落王风蔓草生，荒郊何意会群英。十年丧乱同王粲，万里归来独子卿。林际远烟鸦噪晚，雨馀新月雁窥晴。故园秋色携琴在，吟断西楼画角声。
0	1	0	0	0	0	1	0	0	1	0	0	离亭前思有寄,酒醒江亭客，缠绵恨别离。笙歌筵散后，风月夜长时。耿耿看灯暗，悠悠结梦迟。若无骚雅分，何计达相思。
0	1	0	0	0	0	0	0	0	0	0	1	龙江紫云岩集唐句,故园归去又新年，重到云居独悄然。丹凤昼飞群木冷，骊龙春暖抱珠眠。孤高堪弄桓伊笛，壮志仍输祖逖鞭。几处松筠烧后死，绿杨花扑一溪烟。
1	0	0	0	0	0	0	0	0	0	0	1	访痴仙山庄即事,来访庞公宅，云山郭外横。萍蓬游子迹，鸡黍故人情。栗里安耕稼，桃源隐姓名。醇醪拚一醉，重与话鸥盟。
1	0	0	0	0	0	0	0	0	0	0	1	古八变歌,凉风起夕吹，白露浥寒霏。朔雁来天北，越燕辞南归。蟋蟀鸣四壁，熠耀照我帷。桐叶满空井，百卉亦具腓。关河千里外，游子暮何之。
0	0	0	0	0	0	1	0	0	0	0	1	凉州行,凉州四面皆沙碛，风吹沙平马无迹。东门供张接中使，万里来宣布袄敕。敕中墨色如未乾，君王心念儿郎寒。当街谢恩拜舞罢，万岁声上黄云端。安西北庭皆郡县，四夷朝贡无征战。旧时胡虏陷关中，五丈原头作边面。
0	1	1	1	0	0	0	0	0	0	0	1	暮发南浦,薄暮雪初晴，扬帆江上行。帘窥寒月影，枕纳夜涛声。地迥鱼书杳，风高雁阵惊。乡心兼旅思，耿耿不能平。
0	0	0	0	0	0	1	0	0	0	0	1	登舟见月怀乡友,春日花开祖道前，秋风人上潞河船。红尘易变干时发，新月殊明故国天。四顾江山犹昔日，一分襟袂即经年。玉楼两地光辉满，南北相思益渺然。
0	0	0	0	0	0	0	1	0	0	0	1	子与将之瑞州予亦南行寄此为别,量移劳圣主，尺组不须论。山雪思君曲，江枫去国恩。孤村通栗里，三谷近麻源。独有天涯客，扁舟夜听猿。
1	1	0	0	0	0	0	0	0	0	0	1	次宿州三首（录一首）,野水围城郭，寒涛叠女墙。文章通上国，姓氏隐他乡。夜月千峰雪，晨风满剑霜。长歌人不识，把酒托清狂。
0	0	0	0	0	0	0	1	1	1	0	1	五月五日,怡悦经故园，芳菲值良节。风俗犹自存，念我久离别。葵榴缀时秾，蒲荷散幽洌。莫谓暄景滋，湘江坐鸣鴂。
0	0	0	0	0	0	1	0	1	0	0	0	次韵端父和鲜于伯几所寄诗,画舸西湖到处游，别来飞梦到杭州。百年底用忧千岁，一日相思似几秋。苦忆东南多胜事，空吟西北有高楼。只今赖有刘公干，时写新诗解客愁。
0	0	0	0	0	0	1	0	0	0	0	1	寄友,江波茫茫雪千顷，斜阳闪闪归帆影。行人过尽不逢君，绿酒满杯谁共饮。飞光如水不可留，思君如仙不可求。风捲落红千万片，满空散作相思愁。
0	1	0	0	0	1	0	0	0	0	0	0	哭邓氏女兄 其一,东田嶂下古荒村，又向荆榛占一坟。寒苦到今初是了，荣枯从此更休分。棺旁乳女随遗褓，膝下亡男恨白云。共系人间酸鼻事，欲言聊复泪纷纷。
0	0	0	0	0	1	0	0	0	0	0	1	宫词,紫禁迢迢宫漏鸣，夜深无语独含情。春风鸾镜愁中影，明月羊车梦里声。尘暗玉阶綦迹断，香飘金屋篆烟清。贞心一任蛾眉妒，买赋何须问马卿。
1	0	0	0	0	0	0	0	0	0	0	1	赠友人边游回（一作薛能诗）,游子新从绝塞回，自言曾上李陵台。尊前语尽北风起，秋色萧条胡雁来。
1	1	0	0	0	0	0	0	0	0	0	1	古滕道中得家报,正有他乡泪，惊逢故国人。计程三阅月，问信一舒颦。紫气东来合，浮云北望频。无端杨柳色，偏逐马蹄新。
0	0	0	0	0	0	1	1	0	0	0	1	南至微雪斋居怀同直敦复近公,阳琯初回綵线微，层阴连夜满皇畿。梅含绮阁花先放，柳暗龙池絮已飞。省署漏随银烛换，烟霄人向玉阶归。相思为报瑶台客，明日占云在禁闱。
0	0	1	0	0	0	0	0	0	0	0	1	其二,泰道将亨尚未回，侧身天地一孤荄。故园松菊今相待，屈指春和归去来。
1	1	0	0	0	0	0	0	0	0	0	1	拟孟东野闻砧,羁人怨夜长，况复闻清砧。急杵捣离思，哀响攒秋心。他乡各明月，故衣难掩襟。谁能塞两耳，满与浊醪斟。
1	1	0	0	0	1	0	0	0	0	0	1	元日寓临湘有感,东风吹上碧桃花，春思无穷日影斜。老大他乡怜病客，寂寥无酒负诗家。坐看夜半留残烛，度过时光唤煮茶。自愧菲才耽禄久，天涯流落敢咨嗟。
0	1	1	1	0	0	0	0	0	0	0	0	闺中闻子规,交疏日射房栊晓，碧树初闻子规鸟。惊回残梦了无欢，惨切春愁破清悄。独宿何曾下绣帏，宁劳劝我不如归。莺花烂熳江南道，好向游人醉处啼。
1	1	0	0	0	0	0	0	0	0	0	1	题画,佛桑新到处，菡萏正撩人。共贮冰纹馆，他乡姊妹亲。
1	1	0	0	0	0	0	0	0	0	0	1	其五,微风急雪点微茫，渔浦江边上客航。逆水趁潮如顺水，他乡送客似离乡。
0	0	1	0	0	0	0	0	0	0	0	1	五日即事,张具高堂试酒鎗，新松新桂午阴清。迹邻海鸟应无忌，身著荷衣亦自轻。家计仅存三径菊，山肴不羡五侯鲭。惊心吾土多烽火，那得灵符与辟兵。
0	0	0	0	1	0	0	0	0	0	0	1	清明日河閒道上,客里对春春可怜，况逢佳节更潸然。一枝两枝还垂柳，十家五家常禁烟。梦草不青惟北地，望云多白是南天。依稀忆似故乡处，水鸟双飞绿满川。
1	0	0	0	0	1	0	0	0	0	0	1	九日安陵同蔡成之发舟,亢帆安陵浦，泛舸清川浔。渚枉倦回沿，厓倾诧崎嵚。寒原变凄候，浮霭散层阴。落日隐丛薄，孤霞冒平林。虽同佳人娱，屡兴游子吟。登高谁为情，枉兹岁物侵。旷达获自古，维絷惭在今。缅怀篱下菊，结念丘中琴。川涂渺无绪，风波浩难任。行因逐物役，杳然返素心。
0	1	0	0	0	0	0	1	0	0	0	1	过吴门怀旧,香残带缓不胜愁，又见萧条一片秋。身到故乡翻是客，心随明月许同舟。数声新雁凌江下，几点寒鸦逐水流。遮莫生平多少恨，閒吟欹枕更悠悠。
1	0	0	0	1	0	0	0	0	0	0	1	夜坐,流水涓涓落砌莎，竹窗残月冷无多。傍人不念思乡苦，独奏南楼一曲歌。
0	0	1	0	0	1	0	0	0	0	0	1	十二月初四夜大雪用东坡尖叉韵二首 其一,峭寒洒淅背毛纤，深夜重衾拥护严。附郭芳馨思邓尉，故乡薪米忆无盐。为怜晚岁思归处，又顿朝光不上檐。想见西街街畔塔，玲珑寒玉出双尖。
0	0	0	0	0	0	0	0	1	0	0	1	其五,癸亥辞修门，拜赐散人号。一出非本心，欢喜归祭灶。故乡多名山，幸得遂所好。舟舆虽难具，信步亦可到。清溪无尘滓，奇峰有云冒。雨垫林宗巾，风落孟嘉帽。岂惟狂故在，望远亦未眊。一醉傥可谋，敢爱将军告。
0	0	0	0	0	0	0	1	1	0	0	0	梅花村前遇畲人荐酒,落落梅花村，前有烧畲客。殷勤芳树下，酌以缥玉白。杯盘出古窑，鸡豕自山泽。陶然巾车去，和风荡长陌。
0	0	1	1	0	0	0	0	0	0	0	1	江南曲,客从潮阳来，夜泊秦淮口。乡语人不知，儿童闻拍手。钱塘八月时，潮来高百尺。三五弄潮儿，戏舟若梭织。络纬夜夜吟，吟时惊妾心。征衣犹未寄，只恐晓寒侵。君比天边月，妾比江中水。愿月上钟山，照江清彻底。
1	0	0	0	0	0	0	0	0	0	0	1	奉寄族叔父仲学先生,游子归时亲倚闾，斑衣华发近何如。生涯随分田园好，日课诸孙读父书。
0	0	0	0	1	1	0	0	0	1	0	1	至正庚辛唱和诗得方字,伊余本奇薄，受知彻平章。亲老系微禄，羁官在江乡。一朝不得志，投劾归山庄。岂谓逢乱略，松菊萎兵荒。平川斗波浪，衍陆成太行。故园窅难觅，芜没在浔阳。中原渐陆沈，懦将空鸱张。翻增绍兴恨，血战念家王。月色似为苦，凄凄满中方。今古成浩叹，涕落沾衣裳。
0	1	0	0	0	0	0	0	0	0	1	0	和乐天洛城春齐梁体八韵,帝城宜春入，游人喜意长。草生季伦谷，花出莫愁坊。断云发山色，轻风漾水光。楼前戏马地，树下斗鸡场。白头自为侣，绿酒亦满觞。潘园观种植，谢墅阅池塘。至闲似隐逸，过老不悲伤。相问焉功德，银黄游故乡。
1	0	0	0	0	0	0	0	0	0	0	1	其五,倚遍阑干兴未阑，无端狼藉笑杯盘。荆妻依恋庭帷远，游子归来风雪寒。壮盛韶华空寂寞，迢遥家室话团栾。春晖从此年年好，何计偕承菽水欢。
1	1	0	0	0	0	1	0	0	0	0	1	其二,文饮樽频阁，清谈语不哗。高楼传戍鼓，瑶席散灯花。寒日他乡梦，春风海上槎。萍蓬无定所，相忆又天涯。
0	0	0	0	0	0	0	1	0	0	0	1	潇湘夜雨,远寺孤舟堕渺茫，雨声一夜满潇湘。黄陵渡口风波暗，多少征人说故乡。
0	1	0	0	0	1	0	0	0	0	0	0	拜杨伯起墓道,悠悠关内路，驱马桃林塞。归鸟岳祠边，长河远天外。大鸟下潼亭，落羽今犹在。夕日荐蘋蘩，愁心逐征旆。
1	0	0	0	0	0	0	0	0	0	0	1	长安秋怀,肃肃霜风入，山云过户寒。黄花栖腐草，阳鸟宿江干。世路升沈易，名途出住难。乡心隋皓月，游子滞贫官。
0	0	0	0	0	1	0	0	1	0	0	0	登香炉峰次萝石韵,曾从炉鼎蹑天风，下数天南百二峰。胜事纵为多病阻，幽怀还与故人同。旌旗影动星辰北，鼓角声回沧海东。世故茫茫浑未定，且乘溪月放归蓬。
1	1	0	0	0	0	0	0	0	0	0	1	夕次淮口拟马戴,天空秋水阔，坐看鸟飞还。一棹楚云外，今宵淮浦间。舳舻争度闸，灯火尽临关。俯首意无限，凄其游子颜。
0	1	0	0	0	0	0	0	0	0	1	1	其二,岐路西东举足生，故乡翻似异乡行。石碑衔口谁能语，棋局中心自不平。虚为花殷怜宿雨，每因月好厌春晴。淳于善笑唐衢哭，未敌长吟半句情。
0	0	0	0	0	1	1	0	0	0	0	1	次韵有怀周府奉祠宋季子,故人为别动经年，况复祠官久不迁。白发交游惟我旧，清时文物尚君贤。忽匆过梦随蝴蝶，的的归心在杜鹃。无限相思千里外，暮云春树两茫然。
0	1	0	0	0	0	0	0	0	0	0	1	金陵西泊舟临江楼,萧条金陵郭，旧是帝王州。日暮望乡处，云边江树秋。楚云不可托，楚水只堪愁。行客千万里，沧波朝暮流。迢迢洛阳梦，独卧清川楼。异乡共如此，孤帆难久游。
1	0	0	0	0	0	0	0	0	0	0	1	题梅寄蒋子夔,别卿四十年，思乡邈万里。朝陪玉堂讲，暮醉金壶醴。我有一株雪，持用赠君子。置之三径中，清白宛相似。
1	1	0	0	0	0	0	0	0	0	0	1	其三,游子飘篷失故形，哀哀匍匐望行星。伤心露草依风树，每夜玄霜杀晓青。
0	0	0	0	0	1	0	0	0	0	0	1	寄翰林王孟敷兼促皆山樵记,钓鲈桥上惜分簪，别后闻君入禁林。近道相如能献赋，谁言贾谊少知音。永阳独树还家梦，魏阙晴云捧日心。寂寞山林樵采事，何时为记比南金。
0	0	0	0	0	0	1	0	0	0	0	1	闺情十绝次金诚之先生韵 其一,山茶开后又闻莺，一种相思泪欲倾。万里辽阳书不到，凭谁传语此衷情。
0	0	1	1	0	0	0	0	0	0	0	0	村路菊花,袅风惊未定，溪影晚来寒。不得重阳节，虚将满把看。神仙谁采掇，烟雨惜彫残。牧竖樵童看，应教爱尔难。
1	0	0	0	0	0	0	0	0	0	0	1	其二,游子闻春雨，思亲望故园。竹间开几席，花底注山尊。累世书连屋，频年稻满村。卜邻淳朴地，绝学欲重论。
0	1	0	0	0	0	0	0	0	0	1	0	闺中听弹琴一首,遐心搆虚无，良辰忽在兹。感彼房中奏，周章诉阿谁。新声赴遥节，逸响恋沈徽。悠悠送挑挠，瞹暧伫然疑。褰裳排云阊，山海忘调饥。冥鸿有馀迹，旷望独凄悲。苍梧降瑶佩，缤纷迎二妃。烦冤古已沦，宛娈今未衰。玄解一室内，名理遂沈微。化人邈世宙，空令知者希。
1	1	0	0	0	0	0	0	0	0	0	0	鸡笼山赋得台城怀古得离字,台城遗迹动凄其，总为前朝足乱离。旧路人非芳草在，故宫春尽落花知。江山白首犹余恨，鸟雀黄昏亦自悲。更是伤心张绪柳，年年空被野风吹。
0	0	0	0	0	1	0	0	0	0	0	1	其二,久客难登客里台，况当多病菊花开。乡心已逐秋风急，鸿雁偏从漠北来。
0	0	0	0	0	0	0	1	0	0	0	1	豫章旅寓寄家书,为客无时了，今朝独远归。还愁三径晚，自笑此身非。酒醒乡关远，镫残晓角微。题书频雁翼，为扫故园扉。
1	1	0	0	0	1	0	0	0	0	0	1	其二,对酒话今昔，茫然来远阴。逆鳞批不死，回首感何深。此地一分手，他乡长别心。所期持壮节，无复计升沈。
0	0	1	1	0	0	1	0	0	0	0	0	春日戏寄韩山,车栖轮卧费淹留，不是閒居是浪游。过雁星霜惊朔塞，落花风雨梦西楼。阳关别恨歌三叠，陇阪相思赋四愁。笑煞鸱夷太狡狯，春光占断五湖舟。
1	1	0	0	0	0	0	0	0	0	0	1	其二,台佟原是爱深山，才出山来便欲还。漫笑词臣忧国瘦，不如高鸟背人闲。他乡就我三春后，旅食骑驴两月间。卸却肩头官担子，一筇挑月向梅关。
1	1	0	0	0	1	0	0	0	0	0	1	闻雁,船上三更后，天边一雁过。远声闻浦口，清影落渔蓑。故国犹怜汝，他乡更奈何。因之感同气，惆怅向烟波。
0	0	0	0	0	0	1	0	0	0	0	1	次韵寄求道人,天工愦愦春无力，桃李颦心少颜色。梦中矫首望三山，我是东南未归客。岩壑交游人姓支，相思江月半成规。遥知草木代说法，岂是画饼随儿嬉。此身分不过朝市，何日相从拂衣袂。岂容陶令载白莲，会作郑虔书落柿。
0	1	0	0	0	0	0	0	0	1	0	0	咏春闺怨,东风园林花草香，芳闺寂寞春昼长。佳人独守情默默，银床锦被閒鸳鸯。终朝倦绣拈针指，怕向花前听莺语。唤回旧事千万端，杏脸蛾眉泪如雨。玉郎去年辞家时，绿杨红杏娇春晖。绿杨红杏色如旧，怅望玉郎犹未归。一春鱼雁音书绝，雪肤消瘦千肠结。断肠独立几黄昏，那更青山苦啼鴂。
1	0	0	0	0	0	0	0	0	0	0	1	客枕,客枕偏多梦，孤灯自耐秋。蛩吟游子感，雌伏丈夫羞。栖鹊身无定，闻鸡志未休。来程四千里，明日是皇州。
0	0	0	0	0	0	1	0	0	0	0	1	寄高司户,一官何用落边州，索漠风烟两见秋。犹喜逢君结诗社，如何别我向糟丘。高怀谁与论醒醉，杰句能无忆唱酬。万里云开对明月，相思清兴满南楼。
1	1	0	0	0	0	0	0	0	0	0	1	其二,窗外禽声竟日闻，午晴花气送馀芬。久随波荡为孤客，拟遣穷愁咏五君。旧侣几逢千里驾，他乡长梦故山云。何当谢却浮名累，挥麈谈诗到日曛。
1	0	0	0	0	0	0	0	0	0	0	1	拟古,南国有佳人，秀色丽春阳。素手弄机杼，织绮向兰房。凉宵步玉阶，罗袜沾微霜。坐愁容华歇，中宵理丝簧。凤笙欢未彻，瑶瑟怨何长。哀响激林木，回车动华堂。借问此何曲，新声奏宫商。东邻有游子，闻之感中肠。愿持五杂俎，系君罗襦裳。携手共游衍，卒岁以翱翔。中情莫自致，脉脉怀内伤。
1	0	0	0	0	0	0	0	0	0	0	1	赋得海边树,历历缘荒岸，溟溟入远天。每同沙草发，长共水云连。摇落潮风早，离披海雨偏。故伤游子意，多在客舟前。
0	1	0	0	0	0	1	0	0	0	0	0	村夜,霜草苍苍虫切切，村南村北行人绝。独出前门望野田，月明荞麦花如雪。
1	0	0	0	0	0	0	0	0	0	0	1	寒夜作,生计尚茫茫，微吟思故乡。羁愁消不尽，寒夜未为长。门掩梅花月，禽翻竹叶霜。挑灯裁锦字，明发有归航。
1	1	0	0	0	0	0	0	0	0	0	1	清明,他乡逢冷食，故国隔长江。薄雨膏犹腻，落红香满腔。客游如梦醒，愁事被春降。正说扬州鹤，俄来雪一双。
1	1	0	0	0	0	0	0	0	0	0	1	其二,试笔裁椒颂，停车问柏觞。昨宵辞旧腊，明日是他乡。不惜年华换，空怜道路长。履端得贤主，春色满行装。
1	0	0	0	1	0	0	0	0	0	0	0	哭梁运管①,忆共游山犹昨日，奄归白昼隔存亡。宅深外不知何病，医杂人争试一方。吊客伤心同沥酒，爱姬收泪各分香。淳熙丞相潭潭府，今日门庭冷似霜。
1	1	0	0	0	1	0	0	0	0	0	1	光山谣,舣舟淮南望新息，天遣清淮限南北。崎岖细路入光山，野色苍凉秋日白。八月穫稻田无水，蚱蜢群飞稻乾死。危桥绝涧闻水声，喧喧汲水争瓶罂。昏昏落日衔远山，鸟啼车辙未得閒。县公吴生我世旧，为我烹羊酤斗酒。灯前醉饱纷就眠，五更开门星满天。长年他乡心惘然，远途辛勤难具言。
1	1	0	0	0	0	1	0	0	0	0	1	江南杂感,树头巧妇栖，树下秋虫织。坏衣游子心，千里尝相忆。荡子脚出门，便作浮萍根。忧来凭五兆，拜树赛黄豚。
1	0	0	0	0	0	0	0	0	0	0	1	九月朔日,四明羁客独心悲，身在天涯尚未归。寸草难将游子念，五花忍着使臣衣。弧垂此日肠先断，庭实如云泪暗挥。人世有亲生不养，青云何用说雄飞。
0	0	0	0	0	1	0	1	0	0	0	0	寄浮峰诗社,晚凉庭院坐新秋，微月初生亦满楼。千里故人谁命驾？百年多病有孤舟。风霜草木惊时态，砧杵关河动远愁。饮水曲肱吾自乐，茆堂今在越溪头。
1	1	0	0	0	0	0	0	0	0	0	1	和王宰见戏二绝 其一,南浦晴来涨绿波，他乡春事已无多。禅心总作空花观，孤负尊前一曲歌。
1	0	0	0	1	1	1	0	0	0	0	1	其二,银河耿耿秋夜长，牵牛织女限河梁。终日美杼不成章，延颈北望涕沾裳。自居别我之他方，锦衾灿兮独空床。北风发发天雨霜，鸿鹄垂趐不能翔。溪谷天寒林树苍，道路欲归多虎狼。人烟断绝乏资粮，为君忧愁断肝肠。思策良马逝居旁，中道失路河无杭。揽衣踟蹰夜未央，愿为浮云归故乡。
0	1	0	0	0	0	0	0	0	0	0	1	元夜病足（寓平定候代）,春到人犹病，寒灯卧似吟。篮舆他日事，药裹异乡心。岁序惊沙塞，椒花忆故林。归期仍未定，沧海梦中深。
1	1	0	0	0	0	0	0	0	0	0	1	赠刘问刍观察次鹿道人水竹居消夏韵,新辟层甍对紫阳，湖光山色极苍凉。好招旧雨联今雨，却把他乡当故乡。小隐漫言天下事，高歌未减少年狂。白云缥缈思千里，偶为陶情一举觞。
0	1	0	0	0	0	0	0	0	0	0	1	卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首。） 其一,自叹杖头无孔方，头上貂蝉乏金黄。醉乡遥遥道路长，傲窗新酿汲新凉。指点银瓶难索尝，空教金缕唱秋娘。遥想玳席行觞忙，绣段装帘筛妙香。梦熟有时归故乡，赐我屈卮浇客肠。
1	1	0	0	0	0	0	0	0	0	0	1	闻雁,梦断空堂家万里，酒醒秋夜漏三更。他乡风雨此时急，独听南飞雁数声。
1	0	0	0	0	0	0	0	0	0	0	1	和王敛斋舟中即事,老骥归来识旧途，雁飞求侣镇相呼。五更画角催鸦阵，两岸芦花酿雪图。东郡方余游子恨，南池还有故人无。莼丝鲈脍秋风里，毕竟输君长五湖。
1	1	0	0	0	0	0	0	0	0	0	1	其五,下马绣盘龙，上马金裲裆。男儿好光彩，只是耀他乡。
0	0	0	0	1	0	0	0	0	0	0	1	固陵怀古,越王此地受重围，置酒江亭感式微。想像诸臣纷涕泪，凄凉故国久暌违。天寒竹箭参差见，日暮乌鸢下上飞。犹羡当年沼吴日，六千君子锦衣归。
1	0	0	0	0	1	0	0	0	0	0	1	衡山舟中晓望,长夜不成寐，船窗小月明。岸花醒酒气，人语落江声。作客经年惯，闲愁镇日生。又逢佳节近，惆怅故园情。
0	0	0	0	0	1	0	0	0	0	0	1	读史答陶苦子,频年踪迹空吴楚，不恨无成又故乡。飞兔谁知天下士，伏龙终遇汉中王。栖迟岂有烟霞疾，梦寐长依日月光。黄菊只今非苦节，年年花发及春阳。
0	0	0	0	1	0	0	0	0	0	0	1	其二,倚云亭馆郁崔嵬，飞盖交轩的的来。吹帽风高怜地主，授衣日落望乡台。江淮犹冒鲸鲵苦，关塞谁兼虎豹才。不觉感时翻溅泪，流华容易镜中催。
1	1	0	0	0	0	0	0	0	0	0	1	平湖乐,平湖湖水清且涟，春风满路摇画船。弄珠楼头一凝眺，远山初月光娟娟。三月才过交四月，牡丹未谢啬薇发。黄鱼市上带冰来，绿笋园中和雨掘。二三朋好相提携，间来湖上酒具赍。笑攀垂柳衣黏絮，醉踏落花香作泥。风光如此良不恶，见惯司空浑淡漠。身在他乡忆故乡，今朝始识平湖乐。
0	0	0	0	0	1	1	0	0	0	0	0	寄董苍水,清霜十月下秋旻，独立寒塘下夕曛。摇落即看同坠叶，相思空自感停云。骚人漫有湘累怨，世路方悲海贾文。迟尔华阳栖隐处，竹冠松麈礼茅君。
0	0	0	0	0	0	0	0	1	0	0	1	杨花,点点飘仍聚，盈盈密更稀。轻窥朱幌入，乱绕玉窗飞。雪作漫天舞，春从舌地归。章台无限恨，零落竟谁依。
0	0	0	0	0	1	0	0	0	0	0	1	其二,骚人先自不禁秋，风雨相将作许愁。尚有壮怀因酒到，苦无佳思慕诗休。故乡音信新来雁，尽日笙歌谁氏楼。满目黄花笑憔悴，未应回首没江鸥。
1	0	0	0	0	0	0	0	0	0	0	1	其二,浅草换野色，娇禽弄好音。东风逐愁来，暗与离怀侵。游子赋远役，慷慨奏长吟。何如渐离筑，敦奏中散琴。班马鸣萧萧，落日关城阴。欲识情寄处，桃花潭水深。
1	1	0	0	0	0	0	0	0	0	0	1	寄苏君禹二首 其一,转蓬亦有根，飘飖随长风。游子岂无家，卒岁歌途穷。宛宛同心人，咫尺钱塘东。眷言赠芳草，轩车若游龙。朝驰武林驿，夕止禦儿宫。八翼排金门，双钩气如虹。而我独何为，一室长忡忡。伤彼四愁咏，目送寥天鸿。
0	1	0	0	0	0	0	0	0	0	0	1	次韵酬张左司,墓田丙舍郭西头，霜露凄然又暮秋。千里故园归梦觉，五更残月向窗流。蓼莪诗废门生诵，风木情牵孝子忧。少展经纶佐戎幕，碧澜堂下放船游。
1	1	0	0	0	0	0	0	0	0	0	1	三月三十日郊外即事,雨积稻畦白，晴添麦垄黄。野桥排雁齿，山路转羊肠。鸟语有时好，田家随事忙。一年春尽日，身迹更他乡。
1	0	0	0	0	0	0	0	0	0	0	1	联绵对诗 其一,看山山已峻，望水水仍清。听蝉蝉响急，思乡乡别情。
0	0	1	1	0	0	0	0	0	0	0	0	叠溪道中,行尽维州旧日边，偏桥攲险朔风颠。病躯自觉生寒粟，冻手时惊坠马鞭。两鬓霜华犹故态，三边使节又频年。诸番今日安耕耨，闲杀将军十万弦。
1	1	0	0	0	0	0	0	0	0	0	1	冬节日疾作不能亲祀事但具礼不拜戏作示内,他乡易感岁时侵，病入衰骸苦不禁。卧听儿孙羞栗脯，倦依炉火只愁吟。房无肥腯牲三俎，幕有馨香酒数斟。苦与黔娄分等级，尚为吾妇莫伤心。
0	0	0	1	0	0	1	1	0	0	0	0	和罗养蒙见寄三首 其一,君归旧隐得安居，昼猎南山夜读书。鸡唱窗间舞长剑，马嘶花外驾轻车。每逢二仲回青眼，已辨千仙醉白鱼。风致飘翛惊坐客，相思不见独踟躇。
0	1	0	0	0	0	0	0	0	1	0	1	春意堂,燕山赵氏隐居好，种德几年春意深。见客不谈当世事，满腔浑贮活人心。紫芝采处云生袖，丹杏开时锦作林。老我故园归未得，时来花下听鸣琴。
1	0	0	0	0	0	0	0	0	0	0	1	丁家楼上喜雨呈顾箬溪翁大司寇,夹路桥边看黛色，丁家楼上对黄昏。到窗风雨光摇烛，拍岸芦波响聒门。桔罢野农群腹鼓，枻归游子亦眉掀。短蓑欲理江门钓，箬老溪头一问源。
1	1	0	0	0	0	0	1	0	0	0	1	赠朱原达（戊戌后作）,江海相违二十年，今晨相见一欣然。已同葛亮吟梁父，况有侯芭识太玄。深谷鸟啼云似水，远林花落雨如烟。酒酣不省他乡客，尚忆西湖小画船。
0	0	1	1	0	0	0	0	0	0	0	1	其十,一枕羲皇稳卧身，饥驱频逐五溪人。碧萝深处啼山鬼，铜鼓声中赛水神。对镜始惊须发改，衔杯方觉友朋真。故园此日花无赖，扫径应添几许尘。
0	1	0	0	0	0	0	0	0	1	0	0	德清闲居,巳无新梦到清都，空有高情学隐居。贫尚典衣贪购画，病思弃研厌求书。圉人焚积夜防虎，溪女叩扉朝卖鱼。困即枕书饥即饭，谋生自笑一何疏。
1	0	0	0	0	0	0	0	0	0	0	1	西林桥,水竹云山拱画图，因怀唤渡想东都。雨馀晴蝀衔西照，风遏春船入里湖。阑曲祗供游子凭，林间今有野人无。隔墙莫是神仙宅，红白梅花五百株。
0	0	0	0	0	0	0	1	0	0	0	1	临平关晓发,飒飒西风动晓光，凄凄篷背有严霜。万山落叶趋平野，远海垂云见故乡。冻溆饥凫窥浅簖，寒天微旭润枯桑。孤愁任逐南潮去，未敢邮程问短长。
0	1	0	0	0	0	0	0	0	0	0	1	次韵赠亦璞廉访,笔端燕赵悲歌气，如见望诸君不亡。迢递乡心蓟门月，清严诗律柏台霜。当君冠豸来南越，值我骑麟下大荒。海上相逢此高咏，料应公干许升堂。
1	1	0	0	0	1	0	0	0	0	0	1	中秋对月,风笛楼前万叶乾，碧天如水浩漫漫。鸿声远度黄姑小，兔影斜临玉镜寒。塞北将军空倚恨，湘南游子莫凭栏。异乡今夜堪惆怅，何处明年更独看。
1	0	0	0	0	0	1	0	0	0	0	1	秋气篇,边城秋气肃，夜惨角声长。废草烟中绿，寒云塞上黄。万里警烽火，十载忆河梁。闻砧俱掩泣，见月共愁乡。亦有观津妇，仍闻洛下妆。啼粉生阴藓，孤衾恋故香。当窗工织素，织指怯缝裳。络纬萧萧雨，蒹葭夜夜霜。镜尘深一尺，书泪漫千行。妾心岂畏晚，思君诚可伤。
0	1	0	0	0	0	0	0	0	0	0	1	登五峰山有感,树杪跻攀石磴悬，手扶藜杖出风烟。东分辽海千重岭，北尽沙场万里天。秋草征夫烽堠外，夕阳归鸟戍楼边。时看白骨成悲感，为忆嫖姚战伐年。
0	0	0	0	1	0	0	0	0	0	1	0	望夫石,郎如流水去不归，妾身未死心先灰。一朝粉黛随烟雾，郎归空拜北邙堆。辛勤累石明妾志，数尺昂然妾无异。贞坚莫道本无情，泪痕血点皆生气。呀鹰暮啄肤藓癯，十年山鬼空揶揄。相公请禁樵采路，不坏期与天地俱。
0	0	0	0	0	0	0	1	0	0	0	1	九日黄州作并怀建上二友,黄州九日系扁舟，何处登高散客愁。萸菊漫怀荆楚客，风烟犹阻洞庭秋。飘萧短发欺乌帽，烂漫清尊对白鸥。独念故人沧海上，去年今夕记同游。
0	0	0	0	0	0	1	0	0	0	0	1	寄怀谢四颂丞台湾 其一,独听荒鸡夜，天涯忆故人。烟霞仍痼疾，雷雨负经纶。梦寐孤灯影，文章断发身。相思隔沧海，极目叹扬尘。
0	1	0	0	0	0	0	1	0	0	0	0	咏史,汎汎水中蓱，离离岸傍草。逐浪高复下，从风起还倒。人生不若兹，处世安可保？遽瑗仕卫国，屈伸随世道。方朔隐汉朝，易农以为宝。饮啄得其性，从容成寿考。南国有狂生，形容独枯槁。作赋刺椒兰，投江溺流潦。达人无不可，委运推苍昊。何为明自销，取讥于楚老？
0	0	0	0	0	0	0	0	0	1	0	1	四时闺怨 其一,折来新柳寄龙沙，为报离居感岁华。贱妾上山将化石，狂夫出塞未还家。春风梦里惊啼鸟，夜雨声中惜落花。莫是受降城下过，胡姬留客醉琵琶。
1	0	0	0	0	0	0	0	0	0	0	1	其二,竹舆傲兀听呕哑，合眼归心已到家。游子上堂慈母笑，岂知行李尚天涯。
0	1	0	0	0	0	1	0	0	0	0	0	寄二甥,不见吾甥久，相思欲断肠。龙龛曾听雨，雁塔忆传觞。白水心常在，青毡业岂荒。他年看宅相，不独魏元阳。
1	0	0	0	0	0	0	0	0	1	0	1	夜泊即事,夜静停舟傍水湄，隔舟人语许多时。起来试倚篷窗听，尽是思乡怨别离。
0	1	0	0	0	0	1	1	0	0	0	0	寄邹学宪彦吉王山人大,太白山高表晋陵，一时坛坫已同登。近来海内为长句，谁似江东有中兴。羁旅知从吴下客，羼提何异雁门僧。相思欲寄双鱼去，十月梁溪尚未冰。
1	1	0	0	0	0	0	0	0	0	0	1	珠江春泛,木绵花发共他乡，极望羊城倚画樯。树色晓笼山雾紫，江流春带海潮黄。陆生馆废金装尽，赵尉台空玉镜荒。却恨奔涛方日夜，梅花偏隔岭头香。
1	0	0	0	0	0	1	1	0	1	0	1	再题彭工部山水,竹屋斜连江上台，沿波芳草青如苔。沙头雨急春水长，云飞极浦轻舟开。百年浮世谁非客，却怪今朝有离别。万山千山不尽思，相思夜夜同明月。无情岁序如水流，初春一别又深秋。梦中犹记别时语，只在门前双树头。因嗟王粲滞归去，思乡空有登楼句。披图如得到江南，历历当年旧游处。
0	0	0	0	0	0	0	1	0	0	0	1	九日集陈大夫署中,落叶将蝉去，浮云逐雁来。可怜出塞客，不上望乡台。贾屋悬歌席，滹沱泻酒杯。佳晨同戏马，聊倚宋公才。
1	1	0	0	0	0	0	0	0	0	0	1	清明日过万安县,节序过寒食，扁舟客更愁。他乡对童仆，故国忆松楸。暮雨江边树，春莺水上楼。凭高独凝睇，把酒意悠悠。
0	0	0	0	1	0	0	0	0	0	0	1	挽郑佥宪父（其先福建人，从军于此）,把剑频年赋式微，故乡迥隔未能归。侨居种德推华阀，教子成名著绣衣。锦敕褒荣恩甫降，灵椿凋谢世先违。忝联桑梓闻哀讣，楚些歌残涕泪挥。
0	0	0	0	0	0	1	0	0	0	0	1	岁暮寄午亭友人二首 其一,小驿星轺问路岐，梅花寄与陇头枝。烟霜关塞春来蚤，灯火音书夜到迟。为客渐多残岁事，怀人长别少年时。相思不及东风便，杨柳西园取次吹。
0	1	0	0	0	0	0	0	0	0	0	1	试院杂诗五首 其一,斋宇夜沉寂，凄凉群物秋。卧听檐泻尽，心属故园幽。了事知何日，分曹喜胜流。笑谈真暂尔，不敢恨淹留。
0	0	0	0	0	0	0	1	0	0	0	1	寄梅坡,乔木耸下翠，好鸟鸣嘤嘤。岂不爱吾庐，感此求友声。独酌歌停云，怀人泪如倾。昔我柴桑翁，五柳贫亦荣。今予富干树，况有野艇横。鲈鱼亦可脍，如此夜月明。谁谐彼苍意，涧谷敦孤茕。青山只依旧，沽酒寻前盟。矫首云帽人，两臂羽欲生。故人来不来，盘俎无人争。
0	0	0	0	0	0	1	0	1	0	0	0	寄长沙王源祖,湘水衡山冠楚西，逢君曾与胜游期。桥跻危蹬寻僧去，月满归舟载酒时。岁律别来惊易改，琴徽空自寄相思。试看湖上梅应老，不解东风赠一枝。
0	0	0	0	0	1	0	1	0	0	0	1	绵津先生探梅山中至荒园阙于陪从散人城市使节山林深窃愧叹辱诗及之辄次奉答,小径不曾扫，西庄锁故园。药栏欹剩水，蛛网缀层轩。忽满春风坐，而无骑吹繁。野梅迎气味，相与澹忘言。林鸦低欲散，花外小车留。老树人孤立，斜阳山更幽。吟成雪苑句，报与瀼西头。应讶如逋客，移文幸许酬。
0	0	0	0	0	0	0	1	0	0	0	1	得何侍御宗泽书（书付蜀中李长史之子寄来）,落落湖湘度几秋，天涯身远易生愁。自甘薄分无青眼，谁向荒陬问白头。扣户忽惊巴蜀客，飞缄光照岳阳楼。开封细阅行行意，始信人间有旧游。
1	1	0	0	0	0	0	0	0	0	0	1	七夕,一叶阶除下井桐，晚凉被酒倚微风。明河清浅月轮上，高树扶疏云影空。家似茂陵常谢客，年齐潘令早成翁。佳辰屈指经多少，不在他乡即病中。
1	1	0	0	0	0	0	0	0	0	0	1	避乱途中,回首兵戈地，遗黎见几人。他乡空白发，故国又青春。多难堪长客，偷生愧此身。本无匡济略，叹息谩伤神。
1	1	0	0	0	0	0	0	0	0	0	1	宦情 其一,初服终能事，徐生已自违。浮云知失计，沤鸟见忘机。越酒经春老，江鱼入夏肥。他乡如不病，一任宦情微。
0	0	1	1	0	0	0	0	0	0	0	0	游前山,兀兀无欢意，闲游未拟回。屐声惊雉起，风信报梅开。山雪堆僧衲，溪流动蛰雷。平生一桐帽，自惜犯尘埃。
1	0	0	0	0	1	0	0	0	0	0	1	其三,名都开大道，上有三重楼。桂树罗棂牖，飞泉鸣道周。盈盈楼上女，新妆丽且修。当户弹鸣琴，皓齿发清讴。一弹幽兰生，再弹白雪流。游子在万里，邈焉无匹俦。忽忽岁云晏，不知春与秋。音稀和者寡，顾念徒怀忧。游目送飞鸿，泪下不可收。
0	0	0	0	1	0	0	0	0	0	0	1	一村叟,傍村新卜小斋成，坐对门前春水生。雨过西山多爽气，日长高树有啼莺。香醪随意遗邻舍，车马无喧远市城。何事明时有好隐，古来丘壑本同情。
1	1	0	0	0	0	0	1	0	0	0	1	寄冯敬叔,同作他乡客，嗟余更滞留。关山明月夜，边塞白云秋。汉阙孤臣梦，胡笳万里愁。桑乾河水近，知是忆并州。
1	0	0	0	0	0	0	0	0	0	0	1	濯缨亭在吴兴南门外,凄风急雨脱然晴，当道横山似见迎。野水茫茫何用许，烂供游子濯尘缨。
1	1	0	0	0	0	0	0	0	0	0	1	闻周青士淮南讣信,苦口劝君去，筋骸看颇强。祗云当暮齿，不合久他乡。病忽中途得，神翻永诀伤。馀生还自叹，归计尚茫茫。
0	0	0	0	0	0	0	0	0	1	0	1	闺怨,芳草绕池绿，天涯人未归。春来更消瘦，浑欲不胜衣。
1	0	0	0	0	0	0	1	0	0	0	1	和罗明信见寄,忆昔罗浮遇仙伯，河润九里分馀泽。翻云覆雨几晨昏，到今犹作飘蓬客。平生论交无浅深，抱琴但欲求知音。脩竹晚风留独坐，落花春昼愁孤吟。遥望君家片云隔，短竹化龙不堪策。醉语狂谈礼法疏，知君于我终无责。天寒雨冷我欲归，君诗满纸龙蛇飞。去燕来鸿增感慨，兔丝松树长相依。
0	1	1	0	0	0	0	0	0	0	0	1	其三,故乡忽残毁，群盗横戈矛。刀光满城市，火云复浮浮。两家老弱在，仓卒将谁投。子家我在远，我家子已休。结客虽云多，缓急孰与谋。重足待消息，奔命还吾州。羡子入下泉，亡知当亡忧。不能为国殇，七尺真悠悠。
1	1	0	0	0	0	0	0	0	0	0	1	送光禄刘主簿之洛,函谷双崤右，伊川二陕东。仙舟窅将隔，芳斝暂云同。朋席馀欢尽，文房旧侣空。他乡千里月，岐路九秋风。背枥嘶班马，分洲叫断鸿。别后青山外，相望白云中。
1	1	0	0	0	0	0	1	0	0	0	1	其二,因见他乡黍稷收，令人乡思转悠悠。新篘白酒鸡豚社，旋摘丝莼鲈雁洲。好处光阴长是客，老来情绪更逢秋。尧夫六十三休致，前辈风流可继不。
0	0	1	1	0	0	0	0	0	0	0	1	游百家岩寺,嵁崖戟立路崎岖，对客偏轻屐齿微。瀑击龙潭天上落，云窥僧户半岩归。歌传白雪惊松壑，酒沥清秋媚石矶。清磬已敲山夜午，还同搔手谢元晖。
1	0	0	0	0	0	0	0	0	0	0	1	思亲汝州作,岁晚寒侵游子衣，拘留幕府报官移。五更归梦三百里，一日思亲十二时。车上吐茵元不逐，市中有虎竟成疑。秋毫得失关何事，总为平安书到迟。
0	0	0	0	0	1	0	0	0	0	0	1	感怀呈刘五,剑骑任飘零，天涯作客星。年华双白鬓，秋梦一浮萍。返老寻丹诀，怡情诵鹤经。故人刘季子，相对眼能青。
1	1	0	0	0	0	0	0	0	0	0	1	逢查逸远,家在沙场不忍回，他乡秋色老相催。忧心一片长如醉，不必貂衣换酒来。
0	0	0	0	0	1	0	1	0	0	0	0	江村春兴二首 其一,寂寂桃花峡，柴门隐士家。绕墙多蛱蝶，狎岸半鱼虾。地僻多栽竹，园肥可种瓜。春晴初倦读，策杖课桑麻。
1	1	0	0	0	0	0	0	0	0	0	1	郢中,荆门南下接平畴，萧索风烟似晚秋。衰草茫茫楚宫废，荒城寂寂汉江流。人亡异代空遗宅，岁暮他乡独倚楼。最是阳春音调古，至今歌罢少人酬。
1	1	0	0	0	0	0	0	0	0	0	0	村夜,纤月生西浦，流光照北林。群喧一以息，百籁相与吟。始悟丘园里，能生清净心。悠悠何所叹，独坐抚瑶琴。
1	1	0	0	0	0	0	0	0	0	0	1	除夜,万里从教滞此身，廿年为客惯风尘。宁须浊酒浇残夜，且与寒花作比邻。归去梦魂知路远，老来儿女觉情真。家家守岁明镫坐，我亦他乡度岁人。
1	1	0	0	0	0	0	0	0	0	0	1	燕京九日,去岁重阳岭外来，今年旅食燕昭台。天涯到处同风俗，人事他乡异酒杯。鬓发亦知当节改，菊花能得风回开。愁心莫更凭栏望，蓟北烟高首重回。
0	0	0	0	0	1	0	0	0	0	0	1	秋夜玩月,霄汉悬冰镜，玲珑照锦城。秋飙凉似洗，梧叶落无声。绮席流辉湿，金波碎影明。玉关今夕望，惆怅故乡情。
0	0	0	1	0	0	1	0	1	0	0	0	潘幼南比部任扬州教授六年矣，一毡坐冷，鸡肋难归，今春寄诗述其近况，因答三律代简 其一,一江遥隔水盈盈，佳句开缄四座惊。芳草难萦孤客梦，落花留恨故人情。聊将红豆传衷曲，寄到珍珠照眼明。为报平安眠食好，年来心节喜双清。
0	0	0	0	0	0	1	0	0	0	0	1	寄淑君姊,鸰原分手各天涯，风雨连床愿尚赊。两地空烦诗代简，三春祇有梦还家。病多渐识君臣药，别久愁看姊妹花。他日相思劳远望，五云深处是京华。
1	1	0	0	0	0	0	0	0	0	0	1	广信南山寺宴集和周行之韵,栖栖事行役，四牡各西东。此日双旌合，他乡一醉同。登临寻古寺，摇落感秋风。白雁怀江馆，朱幡下渚宫。山容浮紫翠，林影乱青红。报国心常切，怀人话未穷。几时林下路，杖屦会从公。
1	1	0	0	0	0	0	0	0	0	0	1	其二,雾树河源里，寒城濮水间。星云低绮席，灯烛媚朱颜。美酒淹长夜，纤腰姤小蛮。他乡有游子，留滞小重山。
0	0	1	1	0	1	0	0	0	0	0	0	登岘山谒羊叔子祠堂,奇功不隐世，嘉德盛怀柔。麾旄丽山川，带砺奠皇州。嵷巃隆昔貌，潇洒抚兹游。极目萦楚甸，振襟带汉流。穷岫碍天经，阴泉测地幽。蔼蔼亭馆静，辉辉城堞浮。美观惬遗爱，惊觌偿冥搜。榛苓展芳躅，风教钦来休。悦山性可适，媚古虑无尤。誓结麋鹿侣，苟谢缁尘羞。
0	0	0	0	0	1	0	0	0	0	0	1	秦太史归里,一纸黄封下玉除，春风归兴动鲈鱼。才名久己倾同舍，笔札长惊跨石渠。天上青帘新水棹，樽前红烛故乡书。甘泉此日多词赋，莫更游梁赋子虚。
0	0	0	0	0	1	0	0	0	0	0	1	北归入至德州界偶逢洛阳邻家李光宰,生涯心事已蹉跎，旧路依然此重过。近北始知黄叶落，向南空见白云多。炎州日日人将老，寒渚年年水自波。华发相逢俱若是，故园秋草复如何。
0	1	0	0	0	0	1	0	0	0	0	1	相思洲,断肠曾有峡，漂神曾有滩。如何此经行，使我忧万端。江阔风浪急，逆上舟行艰。况兹饶瘴疠，云水昏漫漫。故乡渺何许，身落千万山。不闻乡土音，惟见鴂舌蛮。王事苦未竣，我行何时还。感念少游语，悒郁不可删。
0	0	1	1	0	0	0	0	0	0	0	1	登东岳山,海内名山孰与齐，清风掖我上丹梯。鹏程九万扶摇近，世界三千指顾低。瀑挂天门惊霹雳，雨蒸日观出虹霓。太平会见东封盛，玉简金书焕紫泥。
1	0	0	0	0	0	0	0	0	0	0	1	浣溪沙,烟惨云黄天雨沙，叶疏枝冷叫栖鸦。峭风凝雾户琪花。澧浦空捐游子佩，河源不返客星槎。夜冷坐听鼓三挝。
0	0	0	0	1	0	0	0	0	0	0	1	卧病京师蒙少伊察院惠米因叙归怀奉呈,卧病逾三伏，辞乡已四年。故人分禄米，邻舍贷医钱。志业其如命，行藏休问天。吾归舟已具，老去合求田。
0	0	0	0	0	0	0	1	0	0	0	1	登天柱山,潜岳高盘接大荒，皖公烟树郁苍苍。霜华两鬓龙眠客，天柱峰头望故乡。
0	0	1	0	0	0	0	0	0	0	0	1	题吴兰雪《新田十忆图》 其一,一幅生绡一段春，乡心真似转车轮。宵深便有梦归去，也恐难分十处身。
1	0	0	0	0	0	0	0	0	0	0	1	湘源纪行,古木森苍崖，飞云挂石屋。南风三日程，吹送湘水曲。诸山若屏障，秀色疑可掬。时维暮春初，晴晖散平陆。蘅芜杂荪荃，细碎纷众绿。山花如有情，时炫游子目。遥看白鸟下，径就陂塘浴。净极不容唾，况敢濯我足。当年子屈子，行吟想芳躅。至今湘水流，不共江河浊。海洋尔何山，灵源此中蓄。何当访幽胜，一就峰顶宿。
0	1	1	1	0	0	0	0	0	0	0	1	晚泊庄步,颇觉维舟惯，翻怜旅泊新。若为催跋履，空复向风尘。时序惊遥汉，关河近北辰。乡心兼客思，凄绝可谁论。
0	0	1	0	0	0	0	0	0	0	0	1	九日雨中集葭白斋,年年秋禊在天涯，伏雨阑风亦复佳。梦语蝉连同短榻，乡心鹤望绕闲阶。醉依菊垡攲斜坐，静检书签次第排。不是故人齐臭味，登高无地可开怀。
1	1	0	0	0	0	0	0	0	0	0	1	春晴郊望怀诸兄弟,碧霄云净树无烟，此日相思倍黯然。好鸟有情皆唤侣，雄边不尽远连天。排江画鹢催潮急，背郭哀笳向晚偏。兄弟他乡如我问，生涯犹拥旧青毡。
1	0	0	0	0	0	0	0	0	0	0	1	中春登楼二首 其一,金杯不以涤愁肠，江郡芳时忆故乡。两岸烟花春富贵，一楼风月夜凄凉。王章莫耻牛衣泪，潘岳休惊鹤鬓霜。归去莲花归未得，白云深处有茅堂。
1	1	0	0	0	1	0	0	0	0	0	1	其二,仓卒城街避走厮，羵羊来眷角觺觺。相如晚富门庭大，季子他乡面目黧。趾蹑危厓看碧落，眼搜神火锻朱提。我愁天事骚难问，且效垣南翕舌箕。
0	0	0	0	0	0	0	0	1	0	0	1	题张华受剑图寄朱兵宪,宪卿持节制龙沙，万里悬旌不顾家。手捲军书常出塞，身披法服早开衙。筹边自结平原骑，救世难回下泽车。雷焕不妨为县令，曾将宝剑赠张华。
1	1	0	0	0	0	0	0	0	0	0	1	祁门界,辛苦营花圃，他乡过一春。马兼人并老，仆笑主何贫。尚忆桃符改，俄惊麦饭新。吾州才入望，山色碧无尘。
0	1	0	0	0	0	1	0	0	0	0	1	寄陈仲实,一径荒芜负几秋，异乡书剑尚淹留。陶潜解印投閒去，阮籍耽杯尽醉休。岁月东来空冉冉，江山北望自悠悠。短歌无那相思处，满目风尘倦倚楼。
1	0	0	0	0	0	0	0	0	0	0	1	寄陆子,何时重把袂，兹意有消巾。春去悲游子，书来见故人。风尘虚倚剑，日月负垂纶。一别清江上，年华几白蘋。
0	0	0	0	0	0	1	0	0	0	0	1	又次陈冷庵见寄韵送其东归,远道逢人只寄梅，相思心切恐成灰。歌馀白雪高难和，望断浮云暗不开。千古是非何日定，一生荣辱自天来。忘愁且醉春江酒，更叠糟丘百仞台。
0	1	0	0	0	0	0	1	0	0	0	0	游理安寺憩松颠阁,蹴霞上层峦，屈曲缘萝磴。径转得名蓝，杰阁敞虚夐。万象入周眄，群籁息清听。茶臼石廊鸣，鹤梦闲房醒。历境不在高，要由立根定。郁郁青松姿，岂与孤花竞。天风响泬寥，上界笙箫应。何当携素琴，来和花间磬。
1	0	0	0	0	0	0	0	0	0	0	1	徐州见黄河,吾家正在龙门下，流出黄河几曲长。忽向徐州城外见，牵情一水正思乡。
0	0	0	0	0	0	0	1	0	0	0	1	九日 其一,忆昔殊方客，故乡千里情。何如杜员外，瞻眺梓州城。老圃黄花在，西风白发生。床头有新酒，涓滴尽馀倾。
1	1	0	0	0	0	0	0	0	0	0	1	夜泊行台,为客无常宿，吾生百折肠。西风三面水，明月一船霜。戍影灯初灭，僮痴梦独长。几回蓬背立，浮世又他乡。
0	1	0	0	0	0	1	0	0	0	0	0	梅花,相见汉皋晚，相思湘水春。若非捐佩者，定是解珠人。根头春已动，枝面雪浑消。称是黄金屋，寻常贮阿娇。南枝已先暖，北枝犹苦寒。笛中吹不尽，画里得相看。故人不可见，梅花如故人。相思隔明月，独吟逄早春。
0	0	0	0	0	0	0	0	0	1	0	1	闺梦,清霜飞急漏声迟，遥夜孤帏忆别离。幽梦欲成明月去，却凭何处照相思。
0	1	0	0	0	0	0	0	0	0	0	1	郑将军惠潮平寇歌,灵雨腥风雪满天，老蛟每塞潮阳道。蛟子蛟孙蜿蜿游，山城烟断人如扫。邮亭有卒逋亡回，告报天兵来灏灏。红旗半闪刷天明，一炮重开浓雾堡。蛮夷头脱桃花飞，宝刀醉血容颜好。渠儿夜缚渠王来，止有空头久无脑。千枚万勒走无声，勾当公家事草草。提携去待将军归，吁嗟将军归已早。
1	0	0	0	0	0	0	0	0	0	0	1	黄州晚泊,赤壁云初暝，乌林日渐红。波摇两岸火，人语隔江风。梦鹤捎天路，然犀逼水宫。天寒游子意，清夜月明中。
0	1	1	1	0	0	0	0	0	0	0	1	其二,三年客里寄行藏，摇落秋深感异乡。久敝黑貂惊岁月，渐疏白发老风霜。乾坤纳纳胸襟阔，山水迢迢道路长。遥想故园清露晓，满林橘柚眩初阳。
1	0	0	0	0	0	0	0	0	0	0	1	再叠总督府园亭宴赏韵答翁佥宪,白日中天自照临，出门何敢议晴阴。半生泉石耽成癖，一笑烟云契亦深。南海促归游子舫，苍梧望断碧山岑。钟期一去谁无耳，自是书生懒抱琴。
0	1	0	0	0	0	0	1	0	1	0	0	再寄汤朝美,夙疴苦牵缠，旧学久废忘。闭门老叔夜，慵惰古无上。朋知音问绝，正复相觖望。独馀思子心，砥柱阅寒浪。作书往问讯，闻子亦微恙。深怜三医勤，却叹五鬼妄。新诗勤讽诵，渠魄自应丧。吾侪晓天星，齿发已非壮。羁孤寡会合，尚复困此障。冲风战寒林，落日翳叠嶂。轩车何来迟，为子倒家酿。
1	1	0	0	0	0	0	0	0	0	0	1	晚凉书怀,九日炎蒸一日凉，晚来无事立徜徉。松篁月印当窗影，荷芰风传隔浦香。京国虽饶非故土，梁园徒好是他乡。何时谢老西湖上，为徬云山构草堂。
0	0	0	0	0	1	0	0	0	0	0	1	卧病,薄宦愁多病，乡心忆故居。山泉频调水，园吏例供蔬。瘦骨难扶杖，荒城苦借书。有身应有患，即此悟真如。
0	0	0	0	0	0	0	0	1	0	0	1	和马昂夫①赏心亭怀古,景阳宫井绿芜深，空有杨花暗御林。一自朝云归寺里，几回明月到楼心。陈台露冷蛩声苦，楚水波寒雁影沈。白发词臣多感慨，长歌对酒向谁斟。
1	1	0	0	0	1	0	0	0	0	0	1	用前韵呈硕父昆仲,嗟我失脚堕棘榛，寸步有若千里行。穷山自缚数椽屋，便认怀玉为里门。扁舟泛从吴楚转，远游欲赋惭无文。他乡喜见两表弟，把臂劳苦仍如勤。夜窗款坐屡续灯，有酒更倒樽如岑。祗今一笑莫轻失，转首便恐成后今。要知后会渺何许，慷慨忍对临风襟。故家如子未多有，立身行己须自钦。不惟门户在所寄，异日亦足张吾军。
1	1	0	0	0	0	0	0	0	0	0	1	西园①十咏 其一 西楼,信美他乡地，登临有故楼。清风破大暑，明月转高秋。朝暮岷山秀，东西锦水流。宾朋逢好景，把酒为迟留。
1	0	0	0	0	0	0	0	0	0	0	1	青青水中蒲,青青水中蒲，岸上有芳树。游子东西行，树指东西路。青青水中蒲，水边石子见。人心尽难知，世情惟逐面。青青水中蒲，叶上白露瀼。白露易为霜，鸿雁来双双。
0	0	0	0	1	1	0	0	0	0	0	0	题村学图,田父龙钟雪色髯，送儿来学尚腰镰。先生莫厌村醪薄，醴酒虽醲有楚钳。
1	1	0	0	0	0	0	0	0	0	0	1	其二,一夜西风那便凋，他乡何处不萧萧。依稀有叶还无叶，摇落长条复短条。难忘折来情脉脉，更愁看去路迢迢。经过若问伤心地，凉雨寒烟锁灞桥。
0	1	0	0	0	0	1	0	0	0	0	0	寄刘祁京师,西湖风景昔同游，醉上兰舟泛碧流。杨柳风生潮水阔，芙蓉烟尽野塘幽。花边落日明金勒，云里清歌绕画楼。今夜相思满城月，梁台楚水两悠悠。
0	0	0	0	0	0	1	1	0	0	0	1	江津县晚泊寄怀李绥阳公凯,路入江州爱晚晴，青山红树眼中明。斜阳潮送孤舟上，沙岸人牵百丈行。故国至今悲蔓子，乘槎曾共访君平。城南便是牂牁路，一夕相思白发生。
0	1	0	1	0	0	0	0	0	0	0	0	关山月,月缺初拟雕弓弯，月满又比金刀环。时缺时满惟此月，戍卒夜夜望关山。关山以外银光烂，关山以内人肠断。金波腾地倍加寒，屈指已觉流光换。流光已换仍不归，暗处隐耀青燐飞。中原那计边塞冷，秋深犹未寄征衣。望衣不至空咄咄，扑面朔风砭肌骨。忽听关前画角声，彷佛金闺砧敲月。
0	0	0	0	0	0	1	0	0	0	0	1	淮中寄怀姊丈粤桥何计部,宦海参商已十年，怜君龙卧稳林泉。含香每忆堪前席，煮海何如拥算鞭。世路一官牛马走，家山万里鹿蕉悬。相思欲拟归来赋，子舍汾阳簇玳筵。
0	0	1	0	0	0	0	0	0	0	0	1	出塞曲,龙沙万里音书绝，征人一去无消息。故乡儿女泣灯前，回忆临岐别仓猝。牵衣珍重千万思，欲语不语声先咽。只身鞍马去绝国，路逢战没新骸骨。白岩日暮鬼火青，徘徊独宿长城窟。铜花斑驳剑锋寒，匣中长啸频看拔。雄心何事转凄切，侧身南望江天月。昨宵归梦到深闺，无限钟情同剌剌。醒来哀角不堪闻，一夜关山添白发。
0	0	0	0	0	1	0	0	0	0	0	1	仿孙观察诗和茝生见寄,记得去年无射月，河桥分手上扁舟。我吟锦瑟故多病，君抱瑶琴且莫愁。渐近自然沙落雁，于无相与海浮鸥。可能暂作罗昭谏，也向溪山访旧游。
0	1	0	0	0	0	0	1	0	0	0	0	越州怀古,振楫大江东，前林波万顷。高秋海天阔，色落湖山影。行寻王谢迹，望望登绝岭。荒林草木瘦，古树泉石冷。昔游不可见，牢落馀风景。穷愁心未死，一笔聊复秉。
0	0	1	1	0	0	0	0	0	0	0	1	咏云,綵云惊岁晚，缭绕孤山头。散作五般色，凝为一段愁。影虽沈涧底，形在天际游。风动必飞去，不应长此留。
0	1	0	0	0	0	0	1	0	0	0	0	寄泗上王二丈,离离禾黍映周京，泗上英图问旧盟。岂负青鞋寻往约，为留黄发慰苍生。风雄二水江东戍，雨暗三陵日暮城。莫怪阿奴寄狂语，故人原自眷修名。
0	1	0	0	0	0	1	0	0	0	0	0	寄友,海内皆兄弟，情深莫若君。那知经乱后，翻作久离群。皎皎云中月，悠悠岩上云。相思不可见，清梦绕江濆。
1	0	0	0	0	0	1	0	0	0	0	0	其四 春怨,年年纵有春风便。楚竹离声为君变。点破繁华四五枝，零落胭脂两三片。未解多情梦梁殿。几度相思不相见。为他人作嫁衣裳，粉泪凝珠滴红线。
1	0	0	0	0	0	0	0	0	0	0	1	题北堂春昼卷,堂下萱花照人目，堂中阿母颜如玉。寸心难以荅春晖，手线尚存游子服。游子白云空复情，年来从宦留神京。他时得请当归省，闾里应看昼锦荣。
0	0	0	0	0	1	0	0	0	0	0	1	骊山怀古 其一,武帝寻仙驾海游，禁门高闭水空流。深宫带日年年色，翠柏凝烟夜夜愁。鸾凤影沉归万古，歌钟声断梦千秋。晚来惆怅无人会，云雨能飞旁玉楼。
1	0	1	1	0	0	0	0	0	0	0	1	寄子,丈夫志壮将行日，游子颜增已别时。风土异人惊远梦，烟波牵缆结长思。承家有赖箕裘业，爱尔无为轻薄儿。万里寄书书未尽，愿言常取昔贤师。
1	0	0	0	0	0	0	0	0	0	0	1	蜕庵岁晏百忧薰心排遣以诗乃作五首 其一,开岁七十五，故园犹未归。看从今以后，知复是邪非。星斗天垂象，龙蛇地发机。边声近稍息，一醉典春衣。
1	1	0	0	0	0	1	0	0	0	0	1	近体隔句赠人,不知何事伤游子，漫折閒花尽日吟。转觉忘机是啼鸟，静依芳草说春心。
0	0	0	0	0	1	0	0	0	0	0	1	城南题壁二首 其一,赐免清朝分所宜，故园风月副幽期。四愁那似张平子，三黜还同柳士师。田径荷锄鸣犊晚，猎原吹角射禽时。振衣自笑年来事，野醉川吟更属谁。
0	0	1	1	0	0	0	0	0	0	0	0	咏史,主父希世者，画策妙纵横。指麾一言用，震动诸侯惊。日暮临远涂，中道方倒行。不忍藜藿食，意从五鼎烹。宁知鹿门翁，白首长躬耕。天下非所保，功名安足营。
0	1	0	0	0	0	0	0	0	0	0	1	述怀,鸡鸣天未曙，愁人悲夜长。越鸟恋南枝，倦客思故乡。十载游京洛，淄尘染素裳。黾勉异同心，中道遽参商。千金市骏马，一旦弃道旁。糟糠辱奴隶，悲鸣泪琳琅。东临千里波，欲济川无梁。北阻千层峦，翅短飞不扬。中曲郁以纡，四顾空彷徨。
1	1	1	0	0	0	0	0	0	0	0	1	拟九日客中登高 其一,独对青山酒一尊，他乡秋色易消魂。可怜举目关河异，惟有黄花似故园。
0	1	0	0	0	1	0	0	0	0	0	0	哭大金吾张璩子 其一,平陵歌歇主恩深，袋系金鱼掌羽林。半壁天南谁合烬，十年湘泽独行吟。吴门未遂吹萧愿，黄土先摧裹革心。惆怅知音人已远，断肠谁识伯牙琴。
0	0	1	1	0	0	0	0	0	0	0	1	木兰祠,替耶征战属蛾眉，劝孝如何史笔遗。一自当窗抛杼柚，直从绝塞采焉支。明驼归里惊同伴，白骨填荒愧健儿。乐府歌篇今尚在，谁将箫管费神祠。
1	1	0	0	0	0	0	0	0	0	0	1	其九,志士惜白日，愁多感夜长。夜长固无奈，况复重凄凉。昔我同心友，漂流在他乡。他乡各异俗，所习谅非常。道路阻且远，无由吐中肠。俯闻流水声，仰叹明月光。振衣风泠泠，矫首天茫茫。
0	0	0	0	0	0	0	0	1	0	0	1	长至日寄弟口号 其一,故乡风土未全非，老大儿童乐事稀。尚忆鸡鸣相唤起，膝前拜舞试新衣。
1	0	0	0	1	0	0	0	0	0	0	1	谒先大夫遗爱祠,危祠新搆傍湖浔，宪府思贤父老心。即有雕题明巨榜，更闻弦诵集青衿。百年遗爱无今昔，一掬寒泉有顾歆。游子偶从瞻仰切，不堪此日泪痕深。
0	0	0	0	0	0	0	0	1	0	0	1	其三,勿用顾旅人，我犹得自强。融融荣卫间，渐觉回三阳。饥已思食粥，渴已思饮浆。前途虽然辽，有弟相扶将。只愁雁鸿少，勿虑岁月长。但看岭梅发，知我思故乡。明年五六月，寄汝荔支尝。
0	0	0	0	0	1	0	0	0	0	0	1	甲子除夕宿鱼卿馆,旅迹原无定，衰情此更加。飘零逢岁夜，惆怅宿君家。醽斝春生绿，风扉雪度花。故园今夕意，凄断若天涯。
0	0	0	0	0	1	0	0	0	0	0	1	闷书,秋忆故乡魂欲断，晚临寒浦思如流。归来古屋寒灯暗，能较骚人几处愁。
0	1	0	0	0	0	0	0	0	0	0	1	用韵赠沈寿卿,吴人相对共吴音，须信侬心即若心。旅馆今宵看月色，故园何日醉花阴。门前不厌频来客，囊里犹存旧赐金。吟得新诗宜自爱，莫教轻易与鸡林。
1	0	0	0	0	0	0	0	0	0	0	1	钱塘怀古,黄屋南迁日，苍山结凤楼。可怜江海地，曾是帝王州。草树沈宫怨，笙歌唤客愁。寒潮自来往，难雪古今愁。
0	0	0	0	0	0	0	1	1	0	0	0	登总持寺阁,宿雨清龙界，晨晖满凤城。升攀重阁迥，凭览四郊明。井邑周秦地，山河今古情。纡馀一水合，寥落五陵平。处处风烟起，欣欣草木荣。故人不可见，冠盖满东京。
0	1	0	0	0	0	1	0	0	0	0	1	答成杏怀给谏,相思何处不神伤，怕听南来雁几行。一万里余书断绝，十三年事各悲凉。欣传谏草销兵革，独怪羁人阻瘴乡。何日先归松菊下，看君早晚致虞唐。
0	0	0	0	0	1	0	0	0	0	0	1	袁澄夫顾东曙寄诗各次其韵 其一,夜归连得故人诗，二妙谁令聚一时。感旧不知吾慷慨，论才宁合子栖迟。花当春半方堪赏，杯到愁来只自持。只尺龙潭笑游地，扶摇今日望天池。
1	1	0	0	0	0	0	0	0	0	0	1	见梅,忆昔游子初辞家，柳未舒荣桃未华。一去天涯不知岁，江边又见寒梅花。梅花半开复半落，行人东去海之角。空山落日云正愁，世路悠悠行未休。
1	1	0	0	0	1	0	0	0	0	0	1	其二,谁作清光伴，潇然属两翁。他乡多病后，竟夕一樽同。孤杵征衣泪，寒沙战角风。何由遂心赏，幽思渺秋空。
0	1	1	1	0	1	0	1	0	0	0	1	与潘寿生话旧,客中谁与慰羁孤，喜得高阳旧酒徒。一辈俊才仍濩落，十年相见总江湖。略惊憔悴颜非昔，为阅崎岖胆渐粗。各有故园三亩在，莼鲈香里得归无。
1	1	0	0	0	0	0	0	0	0	0	1	甲子元日晓望,长空耿耿断鸿声，晓日春风满帝城。沙漠浮云千树敛，蓟门积雪万家明。他乡客舍南归梦，故国亲庭北望情。自笑谁如班定远，佣书犹得就功名。
0	1	0	0	0	0	0	0	0	0	0	1	暮春羁怀,旅馆春将尽，乡心醉不迷。人烟随去住，萍梗任东西。花落吴山暮，鸿归楚树低。解鞍空伫立，无那子规啼。
1	1	0	0	0	0	0	0	0	0	0	1	一昔,一昔繁霜四海秋，端居终日抱离忧。徒怀阮籍登临叹，长作卢敖汗漫游。乱世谁能谋禄隐，全生终愧客诸侯。越王台上思乡处，一片笳声动地愁。
1	1	0	0	0	0	0	0	0	0	0	1	九日同诸友乌石山登高，用十研老人韵二首 其一,他乡九日共探幽，塔影岚光一望收。树色遥连烟市瞑，雁声高叫海门秋。芙蓉四面摽仙掌，霹雳千年护石头。吊古不须怀薛老，残碑断碣满山邱。
1	0	0	0	0	1	0	0	0	0	0	1	言将北上述志一首荅苏从仁恩王子衡（廷相）,我辞承明直，矫志青云端。销声绝车马，卧痾对林峦。甘此皋壤怡，谢彼飙霭干。晨夕咏凿井，春秋歌伐檀。奔曦岂不疾，国火三改钻。游子恋所生，不获常怀安。微尚何足云，弱质良独难。衡门坐成远，尘冠行复弹。已负濩落性，更从樗散官。进阻岩廊议，退抱江湖叹。矌哉宇宙内，吾道何盘桓。
1	0	0	0	0	0	0	0	0	0	0	1	春日和容甫,昔我之出矣，春山噪寒禽。东风一飘荡，春色窈以深。今朝眺原野，烟景何沈沉。繁葩曜初旭，密树参高岑。绚烂亦云极，但觉意萧森。遵渚缅故径，攀条思旧林。讵惜岁华促，难为游子心。
1	0	0	0	0	1	0	0	0	0	0	1	门前有垂杨（一作屠滽诗）,门前有垂杨，枝叶何靡靡。飘花欲及地，忽复因风起。摇荡少妇心，天涯念游子。愁多肌肉消，不敢临流水。
0	1	0	0	0	1	0	0	0	0	0	0	送兄弟回雪夜,日晦云气黄，东北风切切。时从村南还，新与兄弟别。离襟泪犹湿，回马嘶未歇。欲归一室坐，天阴多无月。夜长火消尽，岁暮雨凝结。寂莫满炉灰，飘零上阶雪。对雪画寒灰，残灯明复灭。灰死如我心，雪白如我发。所隅皆如此，顷刻堪愁绝。回念入坐忘，转忧作禅悦。平生洗心法，正为今宵设。
0	1	0	0	0	0	0	0	0	0	0	1	闻莺怀戚学正在沧洲,我有故人在沧洲，思之不见心悠悠。木兰为楫沙棠舟，南来鼓棹乘中流。嘤嘤好鸟如相求，载飞载止鸣不休。愿以盟言结绸缪，为予一洗离居愁，何以报之青琳球。
1	0	0	0	0	0	0	0	0	0	0	1	客夜书怀,庭院积黄叶，客愁与之深。寒风西北来，游子发孤吟。百虑暂为屏，一樽聊独斟。开门延明月，拂几弹清琴。清琴少知音，明月常相临。愿将一片影，照我一片心。
0	1	0	0	0	0	0	0	0	0	0	1	河上有怀二绝句 其一,水流东到海，到海是归期。惟有思君意，悠悠无尽时。
0	0	0	0	1	0	0	0	0	1	0	0	闺怨,曲曲回廊十二阑，风飘罗袂怯春寒。桃花带雨如含泪，只恐多情不忍看。
1	0	0	0	0	0	0	0	0	0	0	1	游南阳清泠泉,惜彼落日暮，爱此寒泉清。西辉逐流水，荡漾游子情。空歌望云月，曲尽长松声。
0	1	0	0	0	1	0	0	0	0	0	0	其四,步出城西门，高坟何累累。年深坟土裂，白骨委蒿莱。坟傍哭者谁，云是白骨儿。生既为死泣，死亦待生悲。哀哉亿千劫，无有泪绝时。
1	0	0	0	0	0	1	0	0	0	0	0	春意（一题作春怨）,佳人能画眉，妆罢出帘帷。照水空自爱，折花将遗谁。春情多艳逸，春意倍相思。愁心极杨柳，一种乱如丝。
0	1	0	0	0	0	0	0	0	1	0	0	哭涧泉韩仲止二首 其一,雅志不同俗，休官二十年。隐居溪上宅，清酌涧中泉。慷慨伤时事，凄凉绝笔篇。三篇遣稿在，当并史书传。
1	0	1	0	0	0	0	0	0	0	0	1	至日不出有怀王申二太史,虚斋独坐静焚香，綵线初添日影长。世事惊心催物候，家山入梦惜流光。风回昼漏传蓬阙，云丽晴空绕建章。遥忆故人天禄阁，閒吟袜颂殿东廊。
1	1	0	0	0	0	0	0	0	0	0	1	南昌寓中喜晤澹夫侄,忆昔论交日，相知各暮年。他乡多险阻，异国共留连。老不因人热，贫宁取世怜。惟应一杯酒，相得是陶然。
0	1	0	0	0	0	0	0	0	0	0	1	孝烈将军祠,何人巾帼辱青史，孝烈将军祀木兰。花钿翠云抛宝镜，寒光铁甲照征鞍。关山百战还家梦，伙伴十年行路难。东阁归来理旧鬓，众中谁辨雌雄看。
0	0	0	0	0	0	1	1	0	0	0	0	寄怀冒辟疆 其一,相思北望雉皋西，长往深林畏鼓鼙。杨子近疏奇字客，于陵幸有辟纑妻。空山与尔甘薇蕨，丰草何人问鹿麛。野史续编高士传，君应不愧昔贤题。
1	1	0	0	0	0	0	0	0	0	0	1	沧江夜泊（时龚子谏同舟）,霜清石出见波痕，岁晚江湖日易曛。云气压空寒欲堕，滩声到枕静偏闻。一汀烟雨鱼吹浪，千里蒹葭雁叫群。不有故人相慰藉，他乡愁绝更销魂。
0	1	0	0	0	0	0	0	0	0	0	1	其二,昨宵吹出林间笛，晓逐清风爽籁生。日落尚闻松石响，鸟飞不尽暮天晴。故人千里书真断，烽火连年病欲成。闻道佗乡征战苦，兵戈满眼胡远行？
0	1	0	0	0	0	0	0	0	1	0	0	题云林子南村隐居图,山高白石秀，竹密绿阴浓。窗映风光扫，溪流月影重。
0	0	0	0	0	0	1	0	0	0	0	1	其四,海雨江风满客襟，片帆难搁故乡心。预知此后相思苦，总以长年度寸阴。
0	1	0	0	0	0	1	0	0	0	0	0	和人见寄,高义如君举世无，贤关十载会琴书。匆匆边马来时别，郁郁乱山深处居。天外风尘仍断绝，人间豪杰正萧疏。何时樽酒论文去，千里相思寄望舒。
0	0	0	0	1	0	0	0	0	1	0	0	闺怨,寸心杳与马蹄随，如蜕形容在锦帷。江上月明船发后，花间日暮信回时。五陵夜作酬恩计，四塞秋为破虏期。待到乘轺入门处，泪珠流尽玉颜衰。
1	0	0	0	0	0	0	0	0	0	0	1	春风酒,中原游子老越乡，高楼女儿秋夜长。饥则有糜渴有浆，安能使我离愁忘。糟床注酒春风前，春风在酒不在天。青尊一滴裁入口，春风在眉不在酒。酒如铦刀愁乱丝，乱丝易斩愁难治，或有缠绵未断时。
1	0	0	0	0	0	0	0	0	0	0	1	泊湘江鱼口滩,知时社燕语樯竿，游子奔波自鲜欢。趁客卖鱼双桨急，隔林沽酒小旗寒。潇湘浑似日南落，岳麓已从天外看。薄暮滩前收百丈，卧闻三老报平安。
0	1	0	0	0	0	0	0	0	0	0	1	酬合沙徐君寅（原注：合沙，福州郡称。）,归鹤悠悠度海迟，閒来野寺看僧棋。乡心荔子薰风国，客路槐花细雨时。天地一身愁自语，江湖诸老澹相知。乌丝醉后淋漓墨，片月娟娟照砚池。
1	0	0	0	0	0	0	0	0	0	0	1	舟次宜兴有怀,一棹朝常暮至宜，萍蓬踪迹本无期。太湖东望如彭蠡，阳羡西瞻似武夷。柳色才匀莺啭候，芦芽犹短雁归时。思乡日月愁肠断，消遣惟凭四韵诗。
0	0	0	0	0	1	0	1	0	0	0	1	送唐彦博宰安丰兼寄呈淮西帅赵渭师郎中,唐子皦自鲜，水清石粼粼。绣肠五车书，不鄙簿领尘。黟山与桂岭，一笑二十春。天涯会面难，岁晚情话真。五管无贤侯，但有岚烟昏。此岂功名场，往戍清淮滨。北门诗书帅，平生吾故人。问讯今何如，凌烟上星辰。为言落南客，病作寒螀呻。飘飘北归梦，夜绕吴淞云。
0	0	1	0	0	0	0	0	0	0	0	1	雨霁,今朝晴日照柴扉，即看轻云捲翠微。燕子有情归旧栋，柳条牵恨拂征衣。故乡书信何时到，瘴地烟岚此处稀。白酒一杯聊强饮，物情人事恐相违。
1	1	0	0	0	0	0	0	0	0	0	1	啖荔①,前溪水长白鸥飞，荔熟垂垂满钓矶。昔日他乡思驿骑，今朝巧笑对宫妃。摘来翠袖笼红玉，剖破琼浆溅绛衣。一啖已过三百颗，好风凉月憺忘归。
0	0	0	0	0	0	0	1	0	0	0	1	冬至同孝威楚执饮鹤问斋头共用杜句为首并嘲楚执,年年至日长为客，作客于今在故乡。妻子各分灯下影，岁时空换镜中霜。原无松菊情何恋，赖有琴樽兴未忘。饱我老拳君莫笑，老夫真为故人狂。
1	0	0	0	0	0	0	1	0	0	0	1	其三,天地蘧□庐，何人不是客。浮云本无心，游子念将夕。
1	0	0	0	0	0	0	0	0	0	1	0	李陵咏,李陵入匈奴，自恃将家子。眼空沙漠群，气弱天下士。转战驱懦兵，贪功入深垒。杀气惨云日，笳鼓昏未已。苦将死敌争，坐使家声靡。堂堂飞将军，夫岂卫律比。远意欲有为，偷生以含耻。对案不能食，殊方忍居此。霜寒塞雁鸣，雪冻白草死。迢遥望妻孥，灭没谁与理。
1	1	0	0	1	1	0	0	0	0	0	1	羁思十首次谢纯然韵（录四。） 其一,霜风吹帽发全枯，多病兼愁懒步趋。身寄他乡年又尽，吟看衰草日将晡。故园消息沈天表，旧日交游隔海隅。祇有浊醪堪遣兴，拟从邻舍典罗襦。
0	0	1	1	0	0	0	0	0	0	0	0	黑夜自郡城返大岸村,冲破暮烟碧，帆飞积水吞。霜寒降酒力，月冷浸诗魂。老树森疑鬼，深篁静掩门。橹声惊犬吠，知是近前村。
0	0	0	0	0	0	1	0	0	0	0	1	寄四弟子彰,岩溪溪上吕家林，庐墓年来宰木深。云冷九原今古恨，月明千里弟兄心。白鸥眠渚閒驯性，黄鸟迎风送好音。为问东篱丛菊在，相思几度动清吟。
0	0	0	0	0	1	0	1	0	0	0	1	秋晚郊居,远声霜后树，秋色水边村。野径无来客，寒风自动门。海山藏日影，江月落潮痕。惆怅高飞晚，年年别故园。
0	0	1	1	0	0	0	0	0	0	0	1	夜泊城门泷大风,山暗大风鸣，萧萧草木声。鱼龙翻峡黑，星月涌江清。客梦寒偏觉，乡心夜久生。并随流水去，百折绕滩惊。
0	1	0	0	0	0	0	0	0	0	0	1	岁暮福昌怀古四首 其一 谷州故城,原北荒城旧谷州，文皇功业莽悠悠。天戈挥去开东夏，金甲归来献二囚。想像英姿辉日月，苍茫故国委林丘。山川惨惨空回首，落日悲风蔓草秋。
0	1	1	0	0	0	0	0	0	0	0	1	客思,寒迫重裘晓更清，宦情羁思坐来生。眼前世事浮云过，醉里惊心独鸟鸣。梦入故乡春社散，愁悬孤馆夜灯明。南归久负梅花约，忍听东家笛里声。
1	1	0	0	0	0	0	0	0	0	0	1	戊子岁正月二日游行台东园偶成,昨夜东风厎是忙，东园吹醒百花香。閒来缓步看生意，静里微吟空断肠。半世浮名催老境，一年春色又他乡。吴山吴水依然好，何日重开绿野堂。
1	0	0	0	0	0	0	0	0	0	0	1	其二,游子思故乡，天涯两相逢。时平甘恤纬，定交各涂穷。
0	1	0	0	0	0	0	1	0	0	0	0	小诗代简寄曹雪芹,东风吹杏雨，又早落花辰。好枉故人驾，来看小院春。诗才忆曹植，酒盏愧陈遵。上巳前三日，相劳醉碧茵。
0	0	0	0	0	1	0	0	0	0	0	1	出自蓟北门行,蓟门连亭障，北望白草腓。尧封遗沟洫，秦塞何累累。征马饱苜蓿，干旌映珂鞿。铙吹风转急，狼烟腾复微。生饮鸊鹈血，戈剑莹生辉。撩揭男儿健，相逐誇戎衣。行行闻野哭，言寇掠且归。挺身出大漠，武士争追随。誓射天狼落，宁言貔虎威。问我驰驱志，庇民奠边陲。首功报幕府，将为刀笔欺。桓桓烈士恨，犒爵竟何为。
0	0	0	0	0	1	0	0	0	0	0	1	哭刘驾博士,出门四顾望，此日何徘徊。终南旧山色，夫子安在哉。君诗如门户，夕闭昼还开。君名如四时，春尽夏复来。原野多丘陵，累累如高台。君坟须数尺，谁与夫子偕。
1	1	0	0	1	0	0	0	0	0	0	1	八月十二日半日村侵晓梦独行迷失道攀缘绝磴上见土壤平豁枕山带郭风气郁然有朱衣夹路问之曰合肥李公墓也哭失声而觉二首 其一,梦魂枕上江南路，觉后初当堕泪时。宿草几回秋色老，伤心为欠哭君诗。
0	0	0	0	0	0	0	0	1	0	0	1	登留台山,病起诗魔酷爱山，一登山路便开颜。残红满地春将老，新绿当阶意自閒。醉后恍疑尘世小，年来弥觉宦途艰。回头忽动乡关思，飞鸟长空未得还。
1	0	0	0	0	0	0	0	0	0	0	1	其二,思乡与怀古，望远临江楼。长歌指飞鸟，风起芦花秋。
0	0	1	1	0	0	0	0	0	0	0	0	咏史四章 其四,贱时一市笑，贵时一军惊。石勒忘自许，安能比韩彭。
1	0	0	0	0	0	0	0	0	0	0	1	其三,游子中夜心，功名忽嗟暮。黑貂空上书，甘泉方献赋。白日惊壮齿，青云有英顾。收采苟不时，珊瑚亦生蠹。
1	0	0	0	0	0	0	0	0	0	0	1	其六,古人重出处，今人重高官。官高一失己，高官良独难。极北积冰雪，游子常苦寒。黄金投昏夜，白璧恒见残。我念枲褐温，不愿绮与纨。勿谓行当久，去矣吾将还。
1	0	0	0	0	0	0	0	0	0	0	1	元夕放夜,绣衣玉节驻江城，放得元宵两夜晴。陆地金莲方滟滟，一天明月故盈盈。逻兵酣卧忘钟韵，游子欢呼趁鼓声。儿女看灯归较晚，老夫自剔读书檠。
1	0	0	0	0	0	0	0	0	0	0	1	其二,端坐怀百忧，愁思当告谁。荆棘满中道，行者亦云疲。富贵非所营，贫贱非所移。越鸟恋故林，游子暮何之。河清不可俟，得失恒相随。回车返初服，无为泣路岐。东皋既息耜，倚杖临清池。
0	1	0	0	0	0	0	1	0	0	0	0	关山月,离离天际云，皎皎关山月。羌笛一声来，白尽征人发。嘹唳孤鸿高，萧索悲风发。雪压塞尘清，雕落沙场阔。何当胡无人，荷戈朝凤阙。
0	0	0	0	0	0	0	1	1	0	0	0	过村家小池,乘兴不知远，悠然惬赏心。试花桃尚小，昂穗麦初深。翠羽明如锦，鱼苗细似针。本非枮槁客，泽畔亦行吟。
0	1	0	0	0	0	0	1	0	0	0	1	渭村雨归,渭水寒渐落，离离蒲稗苗。闲傍沙边立，看人刈苇苕。近水风景冷，晴明犹寂寥。复兹夕阴起，野色重萧条。萧条独归路，暮雨湿村桥。
1	0	0	0	0	0	0	0	0	0	0	1	清明感怀,花柳村村色，閒愁岁岁侵。迂怀难近俗，古道不宜今。孤冢白杨老，寒郊芳草深。不堪回首望，泪滴故乡心。
1	1	0	0	0	0	0	0	0	0	0	1	秋宵不寐（此首钞本次《忆昔燕畿之变》后。）,请缨犹未斩楼兰，始信从军行路难。骄子秋高肥马肃，征人霜重铁衣寒。梦魂报国三更愤，怀抱思乡午漏残。遥忆鳌洲烟月处，几时归弄钓鱼竿。
0	0	0	0	0	0	0	1	0	0	0	1	保安道中,白草黄沙没使车，保安城郭望中赊。牛羊垄上西风紧，鸟雀林边落日斜。家信浮沉南度雁，乡心寥落北城笳。东西奔走浑无定，敢望金台即是家。
0	0	0	0	0	0	1	0	0	0	0	1	马又辉以扇并诗见寄依韵奉答,十年风雨对床眠，一曲云波万里天。欲泛白沙驰桂楫，定欹乌帽醉璚筵。相思一寄齐纨扇，好句堪题蜀锦笺。莫怪南金迟未报，郢中春雪几人传。
1	0	0	0	0	0	0	0	0	0	0	1	得舍弟行可（云之）盐官病后书,荷花开尽蓼花红，游子今年秋又穷。千里病眠鸿雁影，一书愁杀月鱼翁。天寒好处予煨芋，日落何山汝转蓬。名利不成作归计，先生已老海门东。
1	0	0	0	0	0	0	0	0	0	0	1	秋夕一首寄李明府,独坐真无赖，清吟谁与同。壮心惟浩叹，往事已成空。明月秋砧起，西风画角雄。如何今夕梦，多在故乡中。
1	0	0	0	0	0	0	1	0	0	0	1	秋日江行怀祁羡仲,秋色满江湖，长天散凉籁。游子有孤兴，扁舟此行迈。采采江上蘋，愿言贻所爱。美人渺何许，怅望青云外。
1	0	0	0	0	0	0	0	0	0	0	1	题春晖堂,中堂高且深，翩翩五采衣。昕夕登旨甘，慈颜亦愉怡。永怀爱日心，不为游子悲。兹言贰雄藩，遂令定省违。所欣逮禄养，足可荣恩私。紫诰回飞鸾，闾里生光辉。
0	1	1	0	0	1	0	0	0	0	0	0	胥歌村,傍水成村三二家，烟波浩渺客程赊。楚关载月残星闪，吴市吹箫花月斜。失路仓皇泛萍杖，橹声悲壮泣芦花。一曲洒尽英雄泪，隔岸惊起数点鸦。
0	0	0	0	1	1	0	0	0	0	0	1	居贞请题国学郑某省觐回京诸卷,早岁宜充观国宾，故乡长念倚门亲。白头作梦持环在，沧海驰情恋阙频。祖帐又开喧道路，仙槎欲泛上星辰。徵诗饯远惭衰老，空向山林想吉人。
0	0	0	0	0	0	0	1	0	1	0	1	邢逸人寒夜见过,每忆家林结弟兄，别来空感故乡情。天涯白首重相见，客里残觞且共倾。积雪寒江枫尽落，断?孤嶂月偏明。十年沧海多离别，岂必今宵泪满缨。
1	1	0	0	0	0	0	0	0	1	0	1	赠郑山人,脉理依稀寄掌纹，眼中奇伏定难论。秦关百二金城在，建业东南紫界分。形胜未销人共弃，豪华欲尽石终存。他乡我亦嫌官拙，还拟携君看旧村。
0	0	0	0	0	0	0	1	0	0	0	1	江村春望,春风烂漫绕天涯，曳杖江村揽物华。身在故乡仍是客，心从安处即为家。贫来生计号寒鸟，病后居诸赴壑蛇。更得几年还健在，青门常种邵平瓜。
0	0	0	0	1	0	0	0	0	0	0	1	浣溪沙    留旧京五日，大千以巫峡清秋图为赠，因题,别后觚棱夕意深。暂来还去易沾襟。压装画本自萧森。瞿峡传烽仍万里，石城归日亦层阴。雁边谁系故园心。
0	1	0	0	0	0	0	0	0	0	0	1	登浦上阁,高阁春波上，登临独怆然。故乡从此去，久客未言还。花好谁家屋，帆轻何郡船。朝来有微雨，应洒郭西田。
0	0	0	0	0	1	0	0	0	0	0	1	梦觉作,翰苑词林雨露边，不才何幸接时贤。故乡迢递六千里，归计蹉跎四十年。宝敕恭承明主赐，白头深荷宠恩怜。行来夜夜蓬窗梦，只在龙墀玉陛前。
1	1	0	0	0	0	0	0	0	0	0	1	秋日怀古园有作,故里田庐远，他乡禾黍秋。风高初下叶，川浅欲生洲。月出空山静，烟生远树稠。已谙为客意，坚坐任迟留。
0	0	0	0	1	0	0	0	0	0	0	1	钱塘怀古,京洛烟尘弃不收，西湖台阁作金瓯。流连秋色还春色，歌咏杭州胜汴州。自愿苟安增币帛，谁抒孤愤报仇雠。栖霞岭畔将军墓，只有南枝记旧丘。
0	0	0	0	0	1	0	1	0	0	0	1	其二,紫气秦淮合，钟陵杳霭间。?知逢七日，又是客三山。柳色将春到，禽声对酒閒。故园花渐发，惆怅未言还。
1	0	0	0	0	0	0	0	0	0	0	1	新城馆中夜坐,独坐燕南馆，桃灯坐自深。还家游子路，去国迩臣心。落月征车动，寒霜客袂侵。陆沉非避世，吾道在云林。
0	0	0	0	0	1	0	0	0	0	0	1	花下忆同游诸子,去年花满帝城新，今日天涯忆故人。莫怪尊前易惆怅，东风别是一年春。
1	1	0	0	0	0	0	0	0	0	0	1	和江进之,一尊相对叹枯老，出囚人逢他乡道。但令脱梏即华津，宁论官高与官小。剡溪藤纸百匹长，渴骥惊蛇惟一扫。霜根忽地破东风，千山万岭生青草。閒水閒山处处行，刻尽云烟与花鸟。娃宫胥庙武丘山，别后新函寄多少。
1	1	0	0	0	0	0	0	0	0	0	1	野坪为冯治之作,古树蔼丛薄，修原带郊坰。悠悠天容展，瀰瀰地势萦。桑麻荫其中，朝暮闻雉鸣。游者终良辰，樵牧日营营。倦翼集幽林，归云野墅横。游子抱真性，念此动高情。宠盛功弗居，终以托吾生。
0	1	0	0	0	1	0	0	0	0	0	1	题菊,自怜霜节计蹉跎，不向春风照绮罗。栗里醉来山气夕，洞庭愁去水曾波。清芬历历传高士，寒影垂垂对素娥。一自白衣成往事，空馀山径独悲歌。
0	1	0	0	0	0	0	1	0	0	0	1	丁巳生旦有感,献岁高堂奉寿卮，白头两度客天涯。百年父母劬劳日，一岁乾坤交泰时。故国音书归雁寄，异乡心事落梅知。斗杓又复回东北，江水归心日夜驰。
0	0	0	0	0	1	1	1	0	0	0	1	寄郑鍊师,平生金石友，沦落向辰州。已是二年客，那堪终日愁。尺书浑不寄，两鬓计应秋。今夜相思月，情人南海头。
1	1	0	0	0	0	0	0	0	0	0	1	其二,不假焦仙把酒喷，须臾澍雨若翻盆。官应可了劭农事，天岂终悭及物恩。无复绝粮忧鲁叟，何须进食念王孙。只愁撩得秋声动，老客他乡易断魂。
1	0	0	0	0	1	0	0	0	0	0	1	归次皋亭山作,去年雨雪桃花岭，此日烟波槜李船。相值皋亭山上月，离家一十二回圆。沧江游子愁心剧，白发高堂望眼穿。行李自怜垂橐返，田园生计转茫然。
0	1	0	0	0	0	0	1	0	0	0	1	夜泊旅望,少睡多愁客，中宵起望乡。沙明连浦月，帆白满船霜。近海江弥阔，迎秋夜更长。烟波三十宿，犹未到钱唐。
1	1	0	0	0	0	0	0	0	1	0	1	失题（末缺）,紫极殿前朝伏奏，龙华会里日相望。别离岁岁如流水，谁辨他乡与故乡。
0	0	0	0	0	0	0	1	0	0	0	1	过赣关①,舍棹就前峰，停桡依急濑。举目望巍城，倒影如悬盖。东西画二流，千桅聚一带。奔溪忽罢行，飞烟日可绘。先王措不倾，必求当要害。相彼粤闽冲，形势此为最。为关别有心，区区宁计会。未闻惟正供，独烦中饱嘅。堂堂半刺客，岂复称牙侩。我欲副其求，赠以青山霭。谁能捐有馀，稍足医无赖。莫使望乡人，神飞东岭外。
0	0	0	0	0	1	0	0	0	0	0	1	舟中见红树,船头时作望乡吟，难写浮生去住心。忽忽不知为客久，谁家红树报秋深。
0	1	1	0	0	0	0	0	0	0	0	1	赠张昆城曾青藜,故园吾作客，羁旅子投谁。杯酒执无地，相逢空复辞。月连徐孺宅，花笑陆郎骓。云海春还暮，宾鸿方去兹。
1	1	0	0	0	0	0	0	0	0	0	1	旅怀,亦有嵇康癖，偏宜谢奕狂。酒中遗往事，梦里失他乡。野旷云开树，窗明月在床。扁舟生计好，最苦夜猿长。
1	1	0	0	0	0	0	0	0	0	0	1	邵武道中（原注：同前诗，起辛未。）,风色戒寒候，岁事已逶迟。劳生尚行役，游子能不悲。林壑无馀秀，野草不复滋。禾黍经秋成，收敛已空畦。田翁喜岁丰，妇子亦嘻嘻。而我独何成，悠悠长路岐。凌雾即晓装，落日命晚炊。不惜容鬓凋，镇日长空饥。征鸿在云天，浮萍在青池。微踪政如此，三叹复何为。
0	0	0	0	1	0	1	0	0	0	0	0	寄许仲贻同年,冰泮双鱼达帝乡，题书一为问行藏。山中岁月相思久，海上烽烟涕泪长。纵酒偶忘邻媪舍，看花曾记少年场。五陵车马多豪贵，每过城南避子将。
0	1	1	0	0	0	0	0	0	0	0	1	怀古堂前小梅渐开四首 其一,梅边春意未全回，淡日微风暗里催。近水数株殊小在，一梢双朵忽齐开。生愁落去轻轻折，不怕清寒得得来。肠断故园千树雪，大江西处乱云堆。
1	0	0	0	0	0	0	0	0	0	0	1	武夷陈司马云窝二首 其一,舟随五曲棹歌行，百叠松篁绕画楹。直与列仙争选胜，不妨游子自寻盟。隔溪云色沉峰色，逢夜滩声映瀑声。莫是乘槎星汉上，试将名姓问君平。
1	0	0	0	0	0	0	0	0	0	0	1	记子昂画,春风动兰叶，庭户光陆离。言收竹上露，石角挂綀衣。车行不择路，芣苡何楚楚。游子憺忘归，徘徊岁云暮。
0	0	1	1	0	0	0	1	0	0	0	0	风,北风吹沙地欲裂，绕树寒鸦惊落叶。闭门醉卧客不来，窗外飞霜白如雪。
1	0	0	0	0	0	0	0	0	1	0	1	病中忆鲁南钦佩,空斋高卧动经旬，远梦天涯忆故人。典礼近闻刘向起，草玄犹柰子云贫。江楼积雨鸣长夜，山郭馀花堕晚春。人世几何将白发，年年离恨独伤神。
0	1	0	0	0	0	0	0	0	1	0	0	旅怀,物态人心渐渺茫，十年徒学钓沧浪。老将何面还吾土，梦有惊魂在楚乡。自是一身嫌苟合，谁怜今日欲佯狂。无名无位却无事，醉落乌纱卧夕阳。
0	0	1	0	0	1	0	0	0	0	1	0	村居书感，次崧甫韵 其二,乾坤苍莽正风尘，力挽狂澜仗要人。岂有桃源堪避世，不妨蔬水且安贫。天阊辽阻愁呵壁，时局艰危痛厝薪。祗恐南阳难稳卧，中原戎马待纶巾。
0	0	0	0	0	0	0	1	0	0	0	1	橹声,烟外桡声远，天涯幽梦回。争知江上客，不是故乡来。
1	0	0	0	1	0	0	0	0	0	0	1	游澹岩 其一,澹岩类古隐君子，一见可洗千劫尘。清旷信出世间境，经行如画图中人。幽泉涓涓不碍坠，灵草苒苒非关春。题诗因昔□游子，冷眼阅尽惟唐珉。
1	1	0	0	0	0	0	0	0	0	0	1	其二,青枫白菊梦渔庄，惊起窗?正夕阳。赖有新诗酬好节，敢云游子恋他乡。风声捲地回辽海，山色迎寒入太行。一片清砧听不得，敝裘容易改星霜。
0	0	0	0	1	0	1	0	0	0	0	0	拟李陵送苏武,同是肝肠十九年，河梁携手泪潸然。铁衣骨朽埋沙碛，白首君归弃雪毡。海北牧羊无梦到，上林过雁有书传。汉家恩爱君须厚，剪纸招魂望塞边。
1	1	0	0	0	0	0	0	0	0	0	1	和留宰赏荼蘼二绝 其一,郎官唤客坐花旁，尽日杯行笑语香。醉看绿云笼暖雪，不知憔悴落他乡。
0	0	1	0	0	0	0	1	0	0	0	0	怀友人,寻常轻别尚消魂，何况交情过弟昆。孰谓此身闲日月，自惭疏迹信乾坤。泠泠小雨江边路，薄薄浮烟竹外村。回首旧游方契阔，孤舟何处宿黄昏。
1	0	0	0	0	0	0	1	0	0	0	1	其四,静夜长如岁，羁愁冷似灰。缪通京国籍，虚负故园梅。不寐闻寒柝，多情减壮怀。无端寥落意，一一上心来。
0	0	0	0	1	0	0	0	0	0	0	1	于曲江逢高正甫奉使南还,相逢一杯酒，与子暂绸缪。以我北来信，付君南下舟。乡心沧海上，客泪曲江头。为问乘槎使，何时到广州。
1	0	0	0	0	0	0	0	0	0	0	1	其二,树树桐花夹路开，思乡还上粤王台。裹盐峒客投墟去，沽酒蛮姬泛艇来。市肆尽传鸡骨卜，垣墙多杂蛎房灰。送君解说炎方俗，二十年前此地回。
0	0	0	0	0	0	0	1	0	1	0	1	其二,两京飘泊几星霜，却喜逢君话故乡。潮水不知离别苦，又从江上送归航。
0	0	1	0	0	0	0	0	0	0	0	1	老至,老至难自力，所患艰持行。颠踣常取憎，隤放谁见明。何期交戟内，扶掖许畦丁。但谂衰蹇踪，而无礼法程。度外诚优恤，事往终屏营。故园虽就荒，桑麻暧郊坰。过从尽科跣，衡门无送迎。再少谅无期，勿药亦身轻。
0	1	0	0	0	0	1	0	0	0	0	1	济南除夕,五载论除夕，依然滞异乡。逃名成白发，归计复青阳。枥马喧何事，灯花喜太忙。故园遗弟妹，相忆或停觞。
0	1	0	0	0	0	0	0	0	0	0	1	登凤凰山寻故宫遗迹,兹山势将飞，宫殿压其上。江潮正东来，朝夕似奔向。当时结构意，欲敌汴都壮。我来百年后，紫气愁不王。乌啼璧门空，落叶满阴障。风悲度遗乐，树古罗严仗。行人悼降王，故老怨奸相。苍天何悠悠，未得问兴丧。世运今复衰，凄凉一回望。
0	1	0	0	0	0	1	0	0	1	0	1	别鹤曲（寄李成季）,碧海漫漫烟雾低，三山风惊别鹤飞。千年华表会能归，不及双乌乘夜栖。乌来相喜哑哑啼，寒月影移庭树枝。枝上营巢庭下食，追随应笑尘中客。人生聚散羡双乌，乌若别离头已白。光阴百岁共有几，空有相思泪如水。因君试写别鹤吟，拂弦欲动悲风起。
1	0	0	0	0	0	0	0	0	1	0	1	闺怨 其一,枝头花落减春光，游子归期正渺茫。啼鸟数声惊梦断，一庭芳草又斜阳。
0	1	0	0	0	0	0	0	0	0	0	1	其二,分教分符恰五年，异乡几若故乡然。归来几作池塘梦，送别欲随驺御仙。目断甘林应饱熟，手栽栾实想芳鲜。邦人若问老州牧，为说清霜绕鬓边。
1	0	0	0	0	0	0	0	0	0	0	1	其七,白日回青阳，春草萋已绿。游子忽不乐，沉吟聊踯躅。踯躅将何为，念彼东山麓。涧壑生白云，冈峦荫修木。飞泉落绝壁，璆然写哀玉。山水有至音，安用徵丝竹。长揖陌上人，去来从所欲。
0	0	0	0	0	1	0	0	0	0	0	1	袁督师祠 其一,大荒披发嘂重阍，功罪茫茫不可论。星夜勤王三辅急，烟尘转战九边昏。朝衣毕竟悲东市，锁钥何曾重北门。今日故乡还立庙，当年穷塞孰招魂。
0	0	0	0	0	1	0	0	0	0	0	1	杨柳,金丝缕缕是谁搓，时见流莺为掷梭。春暮絮飞清影薄，夏初蝉噪绿阴多。依依弱态愁青女，袅袅柔情恋碧波。惆怅路歧行客众，长条折尽欲如何。
1	1	0	0	0	0	0	0	0	0	0	1	三角潭,春禽交交鸣绿扬，征夫辨色早束装。前行十里雾未醒，驴尾秃速驴耳长。朦胧人语遥唤渡，约略村落开微阳。烟光两岸溪一曲，树影四匝潭中央。菜畦麦陇桃李径，高间红白低青黄。新鹅野鸭好毛羽，拍拍飞出沿方塘。田家之乐乐何限，顿令过客忘他乡。只愁雾重天欲雨，横策又上黄茅冈。
0	1	0	0	1	0	0	0	0	0	1	0	得旡畏书次均却寄 其一,睡不排愁起闭门，独馀晕月助林昏。沈沈视国无生气，恻恻思君有泪痕。榱栋已倾吾惧压，津梁能息子终尊。浮萍久例人间世，莫向横流怨托根。
1	0	0	0	0	0	0	0	0	0	0	1	得子弥月二首 其一,犀果欣延客，风尘慰索居。老亲期有后，游子敢无书。赋命由天地，他年定智愚。谁能识英物，啼看问何如。
1	0	0	0	0	0	0	0	0	0	0	1	客中感怀,轮蹄铁尽为谋生，文字因缘结未成。白发频添游子泪，黄金深感故人情。难从糠市还诗债，欲破愁城借酒兵。花事亦如人事苦，十天春未一天晴。
0	0	0	0	1	1	0	0	0	0	0	1	丁巳岁除在滁前此丙辰在京乙卯在衡州志感,三年守岁各殊方，京国湖南总帝乡。宦迹半生成潦倒，客怀随地转疏狂。即看腊雪开梅坞，亦有春风到草堂。不识故园同此夜，灯前儿汝几回肠。
1	0	0	0	0	0	0	0	0	0	0	1	留秦用中,世故驱人百未休，江山何地可堪留。乾坤此日还重九，风雨今年又一秋。碧树可惊游子梦，黄花偏爱老人头。且须急把东篱酒，回首江天独倚楼。
0	0	1	0	0	0	0	0	0	0	0	1	纪村事,绿蔓映双扉，循墙一径微。雨多庭果烂，稻熟渚禽肥。酿酒迎新社，遥砧送暮晖。数声牛上笛，何处饷田归。
0	0	0	0	0	0	0	1	0	0	0	1	昭通道中,三年踏遍夜郎溪，又向滇南听晓鸡。秋水乍漂红叶冷，寒山自绕白云低。人逢旷野初开眼，马到平沙欲放蹄。万里飘蓬燕市客，故乡风景动凄迷。
1	1	0	0	0	0	0	0	0	0	0	0	哭贾德修司马二首 其一,几日哀音发峄州，伤心千绪泪双流。那知渭水燕飞地，正是辽城鹤化秋。幕府勋名留赵魏，词垣文赋拟枚邹。可怜一片长安月，犹照当时旧酒楼。
1	1	0	0	1	1	0	0	0	0	0	1	秋怀次前韵 其一,三十登坛往事过，英雄儿女两蹉跎。他乡白发愁边满，故国青山梦里多。末劫文章龙起陆，孤星涕泪鹊填河。弓衣绣坼秋魂冷，休唱尊前旧楚歌。
1	0	0	0	0	0	0	0	0	0	0	1	常熟西郊,稻禾敛嘉实，兰蕙摧孤芳。华滋日已歇，游子多慨慷。林皋集鸟雀，畎亩散牛羊。物情各有适，心与归云翔。
0	1	0	0	0	0	0	0	0	1	0	1	秋日寄苍梧隐居,故人千里梦悠悠，落叶寒砧两处秋。旧里江山空寂寞，旅途风雪莫淹留。鸡声枕上收残月，海气窗前动远舟。闻道邻人解吹笛，山阳哀调不胜愁。
0	0	0	0	1	1	0	0	0	0	0	0	野菊,历乱秋风飒飒黄，棘篱椒坞隐微芳。非因仄径无由见，不遇闲人那觉香。潦倒忍随秋草没，飘零愁见海田荒。柴桑三径俱榛莽，谁得如君只傲霜。
0	0	0	1	0	0	0	0	0	0	0	1	重阳阁下和同舍,君逢佳节忆还家，我亦淹留感岁华。清禁雠书惊白发，故园吹帽负黄花。谢安行有登山屐，扬子居无载酒车。何日得归溪上隐，大收图史作生涯。
0	0	0	0	1	0	0	0	0	0	0	1	夜泊镆铘城,江水春逾阔，山云夕更深。移舟沙树底，挂杖古城阴。鸿雁搀人去，蛟龙入夜吟。故园双泪眼，拭断更沾襟。
1	0	1	0	0	0	0	0	0	0	0	1	游子,桐江水清石可数，游子思归作渔父。空谷春深记薜萝，长途日暝忧豺虎。入林何曾见赤雀，结舌讵可赋鹦鹉。皇天反正谁则知，有客哀伤重延伫。
1	1	0	0	0	0	0	0	0	0	0	1	忆和城旧舍,一棹辞归又十霜，梦魂犹忆读书堂。推窗遥指一江水，卷幔微闻千树香。既往韶光何太促，未来人事觉犹长。几回重说儿时事，误道他乡是故乡。
0	0	0	0	1	0	0	0	0	0	0	1	归乡七首 其七,莫笑孤帆岁暮归，病人常忆故园扉。梅知渐暖何曾落，芹忍馀寒未敢肥。最恨隔船难买酒，只怜临水易沾衣。此时霜月白如尽，老鹘呼风横海飞。
1	1	0	0	0	0	0	0	0	1	0	1	边思,他乡琼树老，故国翠蛾颦。最是闺中月，能销塞上人。轻生随一剑，惜别向三春。戎马平生志，如何怨苦辛。
1	1	0	0	1	1	0	0	0	0	0	1	秋柳,西风恻恻短亭过，游子攀条晚渡河。青鬓漫随黄叶改，春愁欲共夏蝉多。箜篌自写栖乌曲，芦管空翻杨白歌。即把唾壶时一击，泫然无与慰蹉跎。
1	1	0	0	0	0	0	0	0	0	0	1	南中春意（一作思）,入仕无知言，游方随世道。平生愿开济，遇物干怀抱。已阻青云期，甘同散樗老。客游南海曲，坐见韶阳蚤。旧国别佳人，他乡思芳草。惜无鸿鹄翅，安得凌苍昊。
1	1	0	0	0	0	0	1	0	0	0	1	淮南寄舍弟,昔予从不调，经岁旅淮源。念尔长相失，何时返故园。寄书迷处所，分袂隔凉温。远道俱为客，他乡共在原。归情春伴雁，愁泣夜随猿。愧见高堂上，朝朝独倚门。
0	1	0	0	1	0	0	0	0	0	0	0	哭刘缓斋,横涕强吞声，愁怀百倍生。一家摧柱石，七县失耆英。零落春秋笔，虚微月旦评。惟应天上月，清澈似君情。
0	0	0	0	0	0	0	0	1	0	0	1	人日,春日复人日，乡心乱客心。东山游不到，西岭雪常阴。城郭林泉绕，风云殿阁深。梅花临水发，抛事且须寻。
1	0	0	0	0	0	0	0	0	0	0	1	石山栈,关门晓曈曚，众峰递隐见。林根微阳吐，水外孤村断。萧条逼仲冬，积雪覆山甸。山径石栈危，单车缘一线。攀萝冰堕指，陟巘风割面。羸马向北嘶，游子心未倦。回首万里涂，情亲隔乡县。及兹道更长，飘零一身贱。
0	1	1	1	0	0	0	0	0	0	0	1	忆田园,荒芜此日又陶园，南望愁怀共草繁。在禄且须粗事事，逢人岂敢尽言言。山中异鹤曾惊矢，道上羝羊漫触藩。明日杖藜丘壑好，路头偏近杏花村。
0	0	0	0	0	0	1	0	0	0	0	1	游西塔寺分韵得溪字,绿筱蒙修涂，圆荷媚清溪。步屧便清风，欻见古招提。入门眼界净，端如刮金篦。升堂各趺坐，野语无町畦。吾徒性真率，可追阮与嵇。安能触世网，瓮底藏醯鸡。爱此清旷境，不知夕阳西。归骑去联翩，城头乌夜啼。
0	0	0	0	0	0	0	1	0	0	0	1	兴济口占题壁,历碌邮程簿笨车，秋风萧瑟日西斜。故园小住浑如客，旅舍重经便似家。怕遇亲朋谈仕宦，且听父老话桑麻。回头百里高城路，已隔徒骇水一涯。
0	1	0	0	1	0	0	0	0	0	1	1	闻雁,凉风起天末，孤雁独南翔。揽衣步庭除，仰视明月光。举酒属宾朋，欢宴夜未央。忆昔事远游，客居易水阳。迢迢望天末，郁郁思故乡。噭噭聆飞雁，零零沾衣裳。感之一怀注，恻焉弃椒觞。往事不可陈，终夜徒悲伤。
0	0	0	0	0	1	0	0	0	1	0	1	拟古诗·行行重行行,行行重行行，裹粮戴吾笠。修途日以荒，所在生荆棘。犹豫立道傍，徘徊以叹息。所苦非别离，浩荡无所适。深谷暮烟平，长河明月飞。孤云藐旷覼，转蓬何时归。忠信不可托，廉介多见欺。惆怅返故乡，且复掩柴扉。
1	1	1	1	0	0	1	0	0	0	0	1	客叹,长叹梅生投百粤，何如邹子困夷梁。迷途重以风波恶，蓬鬓兼之岁月长。海内豪贤惊后辈，人间节俗厌他乡。青衫绣绂飞尘满，凤德能辞笑楚狂。
1	1	0	0	0	0	0	0	0	0	0	1	其二,物外仙山十二台，松间骑马记曾来。思乡怀古肠堪断，感物伤时眼倦开。窈窕一声青玉案，葡萄千斛紫霞醅。无边花柳皆愁思，何事东君费剪裁。
1	1	1	0	0	1	0	1	0	0	0	1	泊沧洲有感,世事看流水，漂零见此身。他乡犹是客，失路竟依人。树引长堤暮，花残故国春。卷帘聊对酒，幽寂恐伤神。
0	0	1	0	0	0	0	0	0	0	0	1	春日客感,祇有乡心落雁前，更无佳兴慰华年。人间别是消魂事，客里春非望远天。久病花辰常听雨，独行草路自生烟。耳边隐隐清江涨，多少归人下水船。
1	0	0	0	0	0	0	0	0	0	0	1	离鸾,闻道离鸾思故乡，也知情愿嫁王昌。尘埃一别杨朱路，风月三年宋玉墙。下疾不成双点泪，断多难到九回肠。庭前佳树名栀子，试结同心寄谢娘。
0	0	0	0	0	1	1	0	0	0	0	1	寄程周量,薇省仙郎安好无，别来三见落庭梧。西风不尽雁初下，明月相思天一隅。内诏写归金凤纸，新诗擎出木难珠。故人落魄南江上，稳系藤蓑作老夫。
0	0	0	0	0	0	0	1	0	0	0	1	其三 陈孝廉则,徂春易为感，复此栖孤寂。莺啼远林雨，怅望乡园隔。客舍换衣晨，僧斋听钟夕。知君思正纷，杂英共如积。
1	0	0	0	0	0	0	0	0	0	0	1	过先墓,愁摧断柳柳还稀，泪洒残花花更飞。一寸未忘游子线，万年难觅老莱衣。
0	0	0	0	0	0	0	0	0	1	0	1	其六,鸿来燕已去，中道岂相期。浮世多行役，何人免别离？酒迎寒露菊，心折故园枝。只恐东篱笑，归来已后时。
1	0	0	0	0	0	0	0	0	0	0	1	其二,一自干戈后，先庐几处存。遽成豺虎峡，愁杀鹡鸰原。岁酒空今夕，春风非故园。忧来无避处，只是倚衡门。
1	0	0	0	0	0	0	0	0	0	0	1	其二,忽得泥金报，犁然喜可知。别耗谁人将，道远或传疑。游子竟不归，浮云日南驰。谁意曩日别，遽作终天期。
0	1	0	0	0	0	0	1	0	0	0	0	沛中怀古,离离烟树夕阳红，立马徘徊识沛中。不见帝图阶尺土，但闻云气在高空。路边鸡犬知新市，地下韩彭泣大风。今日江山零落尽，酒徒犹自论英雄。
1	0	0	0	0	0	0	0	0	1	0	1	其四,故园今夜半，林影澹逾清。曳杖南溪路，君应独自行。潺湲流水思，萧索早秋声。尽向琴中写，焉知离恨情。
1	1	0	0	1	0	0	1	0	1	0	1	陇头水,陇坂崎岖陇水长，征人陇上望家乡。停车驻马不能渡，呜咽声中欲断肠。抽刀斩水水不绝，拔山塞川川更咽。前军洗疮血尚存，后军滴泪水复浑。丈夫有志沙场死，未到陇头愁塞耳。
1	0	0	0	0	0	0	1	0	0	0	1	野花,抛却故乡春，远为行役人。野花纷到眼，游子一伤神。大地同风露，孤根独路尘。名园多弃壤，谁许托栽新。
0	0	0	0	0	1	0	0	0	0	0	1	偏桥夜雨,身事蹉跎愧此生，六年踪迹滞边城。惊回半枕思乡梦，酒醒更阑闻雨声。
1	1	0	0	0	0	0	1	0	0	0	1	陌上偶成,青青道傍柳，转眼忽成围。男儿客他乡，不知岁月非。
0	0	0	0	0	1	0	0	0	0	0	1	次韵昌甫寒食,南北已分垄，后来那得知。侵寻空岁月，流落漫歌诗。宿草露殊湿，白杨风更悲。江村暗寒食，老大故园思。
1	1	0	0	0	0	0	0	0	0	0	1	出游,日日春浓病不知，偶游僧寺送春归。长年误跨将军马，渐老空悲游子衣。山路有泥知雨过，村场无酒验人稀。今秋定作江东计，趁得鲈鱼八月肥。
1	1	0	0	0	0	0	0	0	0	0	0	春怨①,音书杜绝白狼西，桃李无颜黄鸟啼。寒雁春深归去尽，出门肠断草萋萋。
1	0	0	0	0	0	0	0	0	0	0	1	春草堂，为陈生赋,可教游子不关心，白发高堂日已深。忧对宜男虽可忘，情同乌鸟若为禁。诗书养志勤三省，甘旨承颜抵万金。执答春晖怜寸草，孟郊诗句不堪吟。
1	1	0	0	0	0	0	1	0	0	0	1	广信至玉山舟中 其一,水如树欲静，滩如风不宁。百里断肠声，当年游子听。一往不可复，此行安所欲。千古流水心，耿耿在幽独。
0	0	0	0	1	0	1	0	0	0	0	0	重寄内二首 其一,青山横东郭，白水流城西。欲济微舟楫，缅眺少丹梯。唯当见明月，相思俱沉迷。此时遥相望，知汝流玉啼。浮尘暗芳鉴，蛛网生兰闺。一身在罿罻，八翼垂沙泥。汝非蔡琰人，长跪解羁栖。好为小儿女，倾心听天题。白日有返光，出云还旧溪。会面秋风前，勿作频酸嘶。
0	0	0	0	0	1	0	1	0	0	0	1	和安止怀予北归怅然有作三首 其一,濛濛春气扑晴霄，游水登山望泬寥。旧学已荒三岁懒，故乡何处一身遥。沈沟断木思班匠，吹沫纤鳞待晚潮。君有高才当自奋，不应先我问耕樵。
1	1	0	0	0	0	0	0	0	0	0	1	哭宪皇帝,玉帛常思拜冕旒，此生谁道竟无由。九重宫阙风云惨，万里山河草木愁。昧谷日沈天漠漠，鼎湖龙去路悠悠。宗臣一掬伤心泪，洒向黄河日夜流。
0	0	0	0	0	1	0	0	0	0	0	1	其七,偃蹇供常病，栖迟隔故乡。检书槐月晓，移枕竹风凉。翠管虚中禁，金茎足上方。圣朝无羽猎，未敢奏长杨。
0	0	0	0	0	0	0	1	0	0	0	1	同王白泉步过北村访孙胡二子,少日同门客，山居晚共依。孤村一相访，深树鸟声稀。面水心逾静，班荆愿不违。苍苍平野际，还望瞑烟归。
1	0	0	0	0	0	0	1	0	0	0	1	书逆旅壁,百忧袭暮年，怀抱日骚屑。虽云归故乡，何异万里客。穷冬迫寒饿，凛有在陈厄。驾言适近村，惨惨天欲雪。人沽村市酒，马齧山坡麦。旅炊杂沙土，得饱何暇择。手皲若龟兆，面槁无人色。士穷自其分，所幸全大节。功名已甑堕，身世真瓦裂。不学玉关人，饥鹰方夜掣。
0	0	1	0	0	0	0	0	0	0	0	1	黄岩道中,两日黄岩县，纷然百虑侵。乍听幽鸟语，复起故园心。冒热度峻岭，惮劳休茂林。潮来知海近，三岛可能寻。
0	0	0	0	1	0	0	0	0	0	0	1	其二,故园坟树想青葱，寒食风光泪眼中。自痛不如伧父子，纸钱犹挂树头风。
0	0	0	0	0	1	0	0	0	0	0	1	有感,故园重返慨沧桑，屈指虚抛驹隙光。多病常教翻药谱，壮心降尽弃文章。梦魂萦绕牵南国，身世提撕累北堂。翘首云天秋色里，飞鸿万里意苍茫。
0	0	0	0	1	0	0	0	0	0	0	1	闻笛,冉冉生山草何异，截而吹之动天地。望乡台上望乡时，不独落梅兼落泪。
0	0	0	0	0	0	0	1	0	0	0	1	石首阻风寄怀徐荆州,别后相思梦屡真，秋来谁寄短书频。孤舟风雨偏愁客，万里江湘对逐臣。庄舄苦吟终适越，仲宣欲赋未归秦。十年零落黄金尽，一夜长歌独怆神。
1	1	0	0	0	0	0	1	0	0	0	1	其三,南北帆樯会此津，满江箫鼓载阳春。相逢尽是他乡客，莫厌樽前劝酒频。
0	0	0	0	0	0	1	0	0	0	0	1	酬同乡天河令乔令思移官崇山见寄,知宰极边地，三年鬓已斑。对愁犹有子，屡转不离蛮。瘴岭天常晦，荒城昼亦关。相思情倍切，春梦共家山。
0	0	1	1	0	0	0	0	0	0	0	0	哭法纬济同学,同出师门愧弟兄，烽烟几岁梦魂惊。悲离已作他生事，悼往终伤此日情。白鹤何年归华表，黄岩依旧在湓城。一杯清茗将双泪，千里遥称妙喜名。
1	0	0	0	0	0	0	0	0	0	0	1	其六,游子转兰船，调侬曲港边。采花先得藕，不受外人莲。
0	1	0	0	0	0	0	1	0	0	0	0	题松,离离摇碧涧，落落俯苍郊。拔地虬龙偃，中天鹳鹤巢。涛声寒月上，野色乱云交。寂寞徂徕顶，秦封只浪嘲。
0	1	0	0	0	0	0	0	0	0	0	1	舟泊宜都,二年峡内厌羁束，此日江湖欣渺茫。烱烱晴鸥明晚色，悠悠残日动波光。远眸尽处即他境，叠嶂痕边仍旧乡。自是望乡须泪落，不缘风树使心伤。
0	0	1	1	0	0	0	0	0	1	0	1	寄丰野人正元,今我不乐愁欲死，思君磊落之奇士。半生抱恨何所为，两脚不曾入城市。君家夜夜风雨鸣，无乃床头剑作精。我亦有屋四壁静，忽然霹雳令人惊。拔剑斫地心愈苦，心欲言之口难吐。空作东西南北人，那得飏声健于虎。羡君不出爱吟诗，一片赪霞映酒卮。自笑常遭俗眼白，徒将短发报君知。
0	1	0	0	0	1	0	0	0	0	0	1	过尉佗先冢,高冢累累列道傍，尉佗南向越称王。功成七郡归西汉，事去千年留故乡。古树风烟巢鹳鹤，夕阳坡垄下牛羊。牧儿刍竖閒来往，一曲哀歌感孟尝。
0	1	0	0	0	0	0	0	0	0	0	1	谢政志喜,云户焚鱼佩，烟汀放慎舟。寂寥伤白石，浩荡想丹丘。挂席牵风稳，垂竿扬月流。故园松竹在，聊得慰穷愁。
0	0	1	0	0	0	0	0	0	0	0	1	和陶渊明归田园居六诗 其一,一室类蜂房，为食来穷山。仅救饥火煎，跋履恐彫年。平生丘壑念，回首鱼脱渊。乡居何许家，菰茭满中田。有儿可耕牧，枉滞章句间。昨日鹊啅馀，雁书忽堕前。云集南荡工，数灶腾青烟。书卖犹可市，前功戒颓颠。官业讵宜老，倦客志在闲。置书命鸱夷，心事今泰然。
0	1	0	0	0	0	0	1	0	1	0	0	西村老人隐居,振辔起陈力，投簪遂辞禄。吾今见伊人，逍遥在郊牧。令节春载阳，芳辰日初旭。鸟鸣高树颠，牛饮涧溪曲。翳翳桑柘阴，蔼蔼来牟熟。耰耔返故畬，经过候新躅。高榻生风凉，练衣无暑溽。披帙欣自悟，临觞复谁属。情真不肃客，意豁已忘俗。列生谈力命，老氏贵止足。
0	0	0	0	0	0	1	0	0	0	0	1	江南旅情,天涯为客久，生计日萧条。旅况频看月，乡心独听潮。春归江上早，家在梦中遥。无限相思意，东风白下桥。
0	1	0	0	0	0	0	1	0	0	0	1	其二 客舍闻雁,终岁长为客，秋风早闭门。哀鸿频入耳，羁旅易销魂。矰缴满天下，菰蒲即故园。所思葭菼外，烦汝问寒温。
1	0	0	0	0	0	0	0	0	0	0	1	其三,明月照我床，清风感重闱。遗书发怀袖，彷佛见容辉。古欢匪自今，游子当何依。千秋一高唱，岂独知音稀。莫言苦行役，极宴不如归。努力两黄鹂，为尔故乡飞。
1	0	0	0	0	0	0	0	0	0	0	1	次郑葭湄夜窗旅兴,空庭寥阒夜无哗，冰雪凄寒落月斜。底是羁禽偏绕树，叵教游子不思家。朱弦寂寞琴双锁，素鲤浮沉海一涯。客有吴吟正愁绝，白云千里寄情赊。
0	1	0	0	0	0	0	0	0	0	0	1	题桃花画扇,碧桃树底醉流霞，记得当年翠袖遮。今日漂零歌扇在，令人肠断故园花。
0	1	0	0	0	0	0	0	0	0	0	1	秋日二首 其一,玉露零清夜，金风戒早秋。不堪人北去，已是火西流。月皎如迎扇，星低似犯舟。乡心轸兹序，起坐为悠悠。
0	0	0	0	0	1	0	0	0	0	0	1	游虎丘寺诗,官舟转城隅，十里虎丘路。招提占山顶，像设俨廊庑。池深归宝剑，石老化蹲虎。晋时生法师，谈辩阿佛祖。至今讲经地，往往拾花雨。我行及摇落，秋色侵杖屦。衲僧施净供，汲井荐牛乳。平台俯旷野，?稏莽四顾。累累多新冢，不见真娘墓。
1	0	0	0	0	0	0	0	0	0	0	1	送刘慎虚归取宏词解,太清闻海鹤，游子引乡眄。声随羽仪远，势与归云便。青桂春再荣，白云暮来变。迁飞在礼仪，岂复泪如霰。
0	1	0	0	0	0	1	0	0	0	0	0	余客沧洲之上对月有怀路川何先生伯善寄此用代手简云,峨峨华盖山，下有隐者流。餐松养性灵，筑室事藏修。岂曰薄轩冕，世异还归休。闭门恒著述，拄杖或夷犹。宇宙慨千古，烟霞娱一丘。相思对明月，羁思满沧洲。
0	0	0	0	1	0	0	0	0	0	0	1	自述,弱子承家志未酬，无辜遽作楚人囚。莱衣漫有思乡泪，羌笛真成出塞愁。白发临风悲远道，绿蓑耕雨忆荒丘。放农销甲知何日，更倚柴门望不休。
1	1	0	0	0	0	1	0	0	0	0	1	其七,闻道维摩面欲焦，他乡相忆客魂消。亦知松柏苍苍色，纵使经霜未肯凋。
0	0	0	0	1	0	0	0	0	0	0	1	其十六,越客游燕赵，岁久若故乡。被服多毡裘，挟弹戎马行。颦眉忧国难，挥涕悲民殃。有酒非不饮，所适非豆觞。展书自低回，抚剑多慨慷。终焉奋羽翼，六合为鹰扬。
0	0	1	0	0	0	0	0	0	0	0	1	其二,百年寄圃冶城旁，旧德犹存绿野堂。祖父艰难留树石，弟兄奔走隔壶觞。极知饱啄宜山泽，又恐鸣号望稻粱。空忆故园春色返，半千阁下又青杨。
1	1	0	0	1	0	0	0	0	0	0	1	登师姑岩怀古十韵,郭中爱青山，推窗纳青碧。不见山中人，白云自堆积。登睇廓悠悠，此眼亦已窄。但见寰中尘，不见尘中客。相去讵几许，恍若万里隔。日暮攀崔嵬，泫然感畴昔。蜀道无人行，嵩山绝蹄迹。岂无九回肠，安得双飞翮。倾我百壶酒，抚此千丈石。不知蜡屐翁，著得几量屐。
0	0	0	0	1	0	0	0	0	0	0	1	汉关 其一,汉关南望泪痕滋，大小琵琶拨尽时。天子何须降黄鹄，单于只解爱阏氏。心同青草千年在，梦与香溪万里期。长使山川少颜色，明妃生处有馀悲。
0	0	1	1	1	0	0	0	0	0	0	1	月下,此夕天边月，寒光逼寝帏。可怜欲谁照，空自赏清辉。只益吴牛喘，能惊魏鹊飞。故园南望里，老泪强沾衣。
0	0	1	0	0	0	0	0	0	0	0	1	登梧州郡城奉和管慕云太史管时分守苍梧,南交十月早霜微，云物苍苍拂曙晖。地险戍楼依郭转，时平烽火近郊稀。海门蜃散千艘集，铜柱烟和独鹤归。百队貔貅閒战斗，空多营马入秋肥。
1	0	0	0	0	0	0	1	0	0	0	0	游云岗寺,释氛理时服，顿辔西郊阴。荒陬非乐邦，得友谐所钦。猛志惜暇日，独居多伤心。选徒越农圃，敷席荫飞岑。欢宴不知疲，昃景招鸣禽。反顾丹甍高，诸天布黄金。凿石象祇园，双树垂清森。宁意甲马场，黯黯孤壑深。奔湍吹白沙，迫冬仍浸淫。徐悟区中隘，率性惟幽寻。行帐因风翻，长笛和哀吟。三复河清篇，覆爵还自斟。
0	0	1	0	1	0	0	0	0	0	0	0	次韵寄兴祖广德,南归不获却东迁，险阻艰难遍大千。母老三年难见止，途穷一恸忽潸然。愁同暴虎冯河悔，灾甚求鱼用木缘。行府相将释老马，故人赠策助腾骞。
1	1	0	0	0	0	0	0	0	0	0	1	里闬吟 其一,里闬闲过从，太平之盛事。吾乡多吉人，况与他乡异。
1	1	0	0	0	0	0	0	0	0	0	1	闻蝉,凄切空庭外，新蝉作意吟。数声残雨后，一树碧烟深。物候他乡得，羁愁薄暮侵。柴门高柳下，几日许披襟。
1	1	0	0	1	0	0	1	0	0	0	1	刘公秉望云思亲六韵,极目云飞处，伤心汉水阳。氤氲迷陇树，杳霭护祠堂。渐逐悲风起，低随落日黄。梦魂怀屺岵，涕泪满羹墙。寥落经秦岭，凄凉忆太行。家山死别处，不及在他乡。
1	1	0	0	0	0	0	0	0	0	0	1	雁,远客思乡未得归，征鸿又见度斜晖。黄芦洲渚霜前至，红叶关河画里飞。别后望君消息久，乱来哀我弟兄稀。凭高此日堪肠断，那复江城捣暮衣。
0	0	1	1	0	0	0	0	0	0	0	0	早发禽胡山,六师严号令，车骑肃前征。塞月云中暗，胡尘雨后清。沙鸡随箭落，野马近人惊。咫尺闻天语，常依御辇行。
0	1	0	0	0	0	1	1	0	0	0	0	江上晚兴有怀金海住先生,落日秋江清，潮寒散空碧。江水去悠悠，此夕孤舟客。遥遥湖上山，粼粼沙中石。余霞敛复晴，昏烟淡将夕。天末怀夫君，相思千里隔。秋雁啼凉风，凄凄苇花白。
0	0	0	0	1	0	0	0	0	0	0	1	秋日酬王昭仪,愁到浓时酒自斟，挑灯看剑泪痕深。黄金台隗少知己，碧玉调湘空好音。万叶秋风孤馆梦，一灯夜雨故乡心。庭前昨夜梧桐语，劲气萧萧入短襟。
0	0	0	0	0	0	1	0	0	0	0	1	直庐中同说岩先生读阮亭南海诗即用其见赠原韵寄阮亭,风雪山城别，天涯复几时。梅花江北路，荔子岭南诗。不觉清吟久，重闻禁漏迟。直庐相忆处，应遣故人知。
1	1	0	0	0	0	0	0	0	0	0	1	生日书怀,一朝纶命出彤墀，襁褓随亲徙北陲。有识但悲风土异，无才甘弃盛明时。白头堂上思乡切，彩服阶前怯岁迟。惭愧贤书空蚤窃，桑弧蓬矢怅虚施。
0	1	0	0	0	0	0	0	0	0	0	1	其二,吠厖不警乐年丰，圣主恩深万物同。九译梯航来海外，二陵风雨护天东。悠悠黑水无沈羽，渺渺扶桑有挂弓。塞上百年烽火息，健儿吹笛戍楼中。
1	0	0	0	0	0	0	1	0	0	0	1	月夕得友偶集文选古诗句赋感怀一首,人生寄一世，但伤知音稀。明月何皎皎，游子寒无衣。客从远方来，携手同车归。愁多知夜长，各在天一涯。生平不满百，岁暮一何速。冠带自相索，何不策高足。还顾望故乡，冉冉孤生竹。含意俱未申，谁能为此曲。
0	1	0	0	0	1	0	0	0	1	0	0	咏史（上） 张骞,风沙霜雪十三年，城郭山川万二千。汉马死亡宛马到，万人怨怒一人怜。
1	0	0	0	0	0	0	1	0	0	0	1	西风飒然至,西风飒然至，瑟瑟入长林。木落水流处，孤舟明月心。美人敛颜色，游子罢瑶琴。珍重平生意，前溪霜雪深。
0	0	0	0	0	0	1	0	0	0	0	1	五月十五夕望月寄妹,凉籁出庭筱，微月浸华云。吾意在万里，相思唯有君。清连书幔悄，静欲盎花闻。寂寞成伧父，飞声付左芬。
1	0	0	0	0	0	0	0	0	0	0	1	其二,谒帝恩华倍陆离，若为游子怆临岐。名高鼎吕熊驰后，诏赐彤弓虎拜时。狂客家风蓑笠在，壮夫心事宝刀知。同人但进千秋镜，不用牢愁拟楚词。
0	0	0	0	0	0	0	0	0	0	1	1	江城怀古,城阙芙蓉入望遥，江流依旧事尘销。弩台夜雨迷金簇，石筏秋风激怒潮。荷锸有人留废宅，采香无径趁归樵。芒鞋踏遍春申路，闲取军持柱杖挑。
1	1	0	0	0	0	0	0	0	0	0	1	星源逢仲（原缺，据诸本补）共兄弟别后道中奉寄二首 其一,晓色凄迷客梦长，贾胡留滞更他乡。自随匹马家千里，眼见故人天一方。霜落驼裘朝着帽，雨来山驿夜分床。与君相别无多日，已听鸣鸿欲断肠。
0	0	0	1	0	0	0	1	0	0	0	0	游宜兴海会寺作,径路缘溪不知远，忽然身已入峰腰。深山怪石如怀宝，暗谷悬泉讶听潮。僧比封君千顷竹，人稀农亩万家樵。远公不厌疏狂客，试结茅庐共寂寥。
1	0	0	0	1	0	0	0	0	0	0	0	哭黎惟敬二首 其一,南北销魂已黯然，谁知掩泪向江天。伤心别路三千里，回首浮云五十年。粤隐独先持海钓，楚游曾约问泷船。他时纵听邻人笛，只在山阳竹树边。
1	0	0	0	0	0	0	0	0	0	0	1	发鱼台（十二日）,晨炊发鱼台，碎雨飞击面。团团四野周，冥冥万象变。疑是江南山，烟雾昏不见。岂知此中原，今古经百战。英雄化为土，飞雾洒郊甸。天寒日欲短，游子泪如霰。
1	0	0	0	0	1	0	0	0	0	0	1	寄蕲州高郎中,贾傅栖迟楚泽东，兰皋三度换秋风。纷纷世事来无尽，黯黯离魂去不通。直道未能胜社鼠，孤飞徒自叹冥鸿。知君多少思乡恨，并在山城一笛中。
1	1	0	0	0	0	0	0	0	0	0	1	其四,不尽青山带落晖，美人何处送将归。城边渑水寒如酒，马首浮云曳作衣。春到他乡还健食，时危薄宦岂雄飞。自从二子中原别，回首风尘万事违。
0	0	0	0	0	0	0	1	0	0	0	1	寄钱水部,多情钱水部，别后有哀吟。万里秋风兴，孤舟日暮心。白沙宫舍迥，沧海故园深。怅望佳期隔，殷勤数寄音。
1	0	0	0	0	0	0	0	0	0	0	1	定陶道中并谢魏文学兄弟,奔走未宁息，幡然济上行。陶朱游子姓，毛遂野人名。风落杨桥暮，烟笼麦坂晴。望门堪止宿，孔氏弟兄情。
0	0	1	1	0	0	0	0	0	0	0	0	宿村,野畦新雨过，蛙杂水溅溅。风扫竹前地，月明柳外天。人过惊犬吠，妇绩趁蚕眠。舍北数声橹，夜归何处船。
0	1	0	0	0	0	0	1	0	0	0	0	将西上未远海外寄王山人,离离相望隔沧溟，海外搴裳赋隰苓。闭户秋深高士卧，吹箫人去酒徒醒。仙盘寂寞辞茎露，帝座飘遥远客星。惭愧故人向西笑，麻鞋今始过零丁。
1	1	0	0	0	0	0	0	0	0	0	1	冬日杂咏，集杜,老去亲知见面稀，不堪游子芰荷衣。何人却忆穷愁日，寄谢悠悠世上儿。
0	0	1	0	0	0	0	0	0	0	0	1	赠袁御医芳洲,家本东南海上村，翻因避世向金门。熊经自信窥真诀，鸿宝还将献至尊。鸣佩偶随供奉侣，下帘长对道家言。山人不厌少生事，种橘年来满故园。
1	0	0	0	0	0	0	0	0	0	0	1	其四,游子思亲无奈何，青山回首白云多。虽云学问瞻淇澳，终念劬劳废蓼莪。
1	1	0	0	0	0	0	0	0	0	0	1	道中,墟抱孤烟远，村含薄暝迟。马危临水路，鹊定飐风枝。浊酒他乡味，残春故国思。风尘淹岁月，十载负茅茨。
0	1	0	0	0	1	0	0	0	0	0	1	其二,无用文章岂疗饥，劳生筋骨巳支离。穷愁杜甫家何在，落魄陈平计未奇。草泽狐狸三窟固，江湖波浪一帆危。故园春色年年到，绿叶红花好为谁。
0	1	0	0	0	0	0	1	0	0	0	0	访雍门村,落日彭城上，秋原多古人。有怀孟尝客，言访雍门村。飒飒风动树，悠悠樵负薪。焉知墓中骨，气压东西秦。无弦发哀弹，千载声如闻。寄谢弹铗子，三窟徒纷纭。
1	0	0	0	0	0	0	0	0	0	0	1	其五 徐干,翩翩游子涉江湘，似为兵家说短长。莫怪樽前留一顾，知音原自有周郎。
0	1	0	0	0	0	0	1	0	0	0	0	临淄道中怀古,秋骑羸马营邱道，千里齐风入旧闻。鸡狗有雄还自许，淄渑无味底须分。原头寒意离离草，海上朝光叠叠云。几度爽鸠增太息，牛山长傍景公坟。
0	0	0	0	0	0	1	0	0	0	0	1	寄送周司马赴云中 其一,平城司马诏初颁，万里南天引旆还。星使蚤辞牛斗郡，云州高入雁门关。王程供帐三春后，客路沧波一棹间。徒寄相思当饮軷，虔阳花树望中斑。
0	0	0	0	1	0	0	0	0	0	0	1	乍归呈许君公度（楫，号蒙泉）,东南天地早闻名，三载吾邦沸颂声。山好更饶诗句好，江清未抵使君清。涓涓流水秧田足，细细吹风麦陇晴。客子归来问耕穫，故园似可养残生。
0	0	0	0	0	0	0	1	0	0	0	1	题容静止诗集,先师功业烂卿云，燕许常杨接世芬。万里天山新乐府，三年人海故将军。惭余西笑重投迹，喜子南归得论文。终是丹青图画客，管城休策腐儒勋。
0	0	0	0	0	1	0	0	0	0	0	1	吴北川许海味不至讯以诗,我本东海人，旅食越两载。缅怀故乡味，厌说天庖宰。故人吴季子，殷勤许分待。腆意未拜嘉，初约忽中改。得非多遗忘，无乃甚欺绐。笑予太早计，停箸想风采。小诗当催逋，还胜百钱买。会当入吾餐，腹中有东海。
0	0	0	0	0	1	0	0	0	0	0	1	元正书怀,甲子循环六十年，手披新历意茫然。了知自性觉玄妙，宁与世间寒暑迁。寡过得如蘧瑗化，诺惺要了瑞岩禅。故园未卜西归日，遇好溪山且数椽。
0	1	0	0	0	1	0	0	0	0	0	0	雨过（贾谊作旱云赋）,倚杖河城暮，林园雨过清。断丝犹舞燕，入叶巳沾莺。无惜声连夜，何妨坐到明。旱云吾欲赋，怆恻为苍生。
1	1	0	0	0	0	0	0	0	0	0	1	都门逢湛如和尚,金陵留偈别，燕市忽相逢。不托侯门钵，閒闻禁苑钟。经文翻北藏，禅理悟南宗。行脚他乡久，空房偃旧松。
0	0	0	1	0	0	0	1	0	0	0	1	吴桥,一川百折似蛇枉，越舸吴艑日来往。轻帆片片白云飞，小市嘈嘈语声响。正是乡心暮更朝，客程无那说吴桥。非无系棹双枫树，亦有当窗万柳条。风景虽然似吾土，祇共平头作乡语。一种怀人去国情，可堪愁水愁风苦。沙鹭惊人扑渌飞，溅来凉雪满征衣。少年江海贪为客，何日风尘竟息机。眼看邻舟挂帆去，未识今宵泊何处。
0	0	0	0	0	0	0	1	0	1	0	1	其二,昔时送客每怀归，千里乡心日夜飞。回首三年几离别，只应今度不沾衣。
1	0	0	0	0	0	0	0	0	0	0	1	和龚同叔春日即事五首 其一,苦雨不肯霁，花愁都落红。老农欣岁兆，游子恨途穷。寒尚衣难褪，春侵酒易中。城头喧角弄，轻度一帘风。
1	0	0	0	0	0	0	1	0	0	0	1	其二,刘安遥想是前身，落落东山复几人。青汉月明鸿闪烁，碧松云冷鹤精神。稚孙晓课呈时喜，游子春衫拜处亲。寿酒未央家庆在，秖应从此更千旬。
0	1	0	0	0	1	0	0	0	0	0	1	旅思二首 其一,前路风忽忽，征车寂不发。一出故乡来，回头望城阙。不见乡中人，但见乡中月。
0	1	0	0	0	1	0	0	0	0	0	0	寄沐参将崧,故人忆自滇南别，忽忽已是十年馀。雁飞亦是限南北，不道十年无尺书。将军勇锐富韬略，有才偃屈空居诸。吁嗟壮志岂终歇，对酒犹自谈穰苴。公家老骥适弃野，臂韝苍鹰常待呼。丈夫功业各有时，幸今南夷宴无虞。应知静处学不废，好客还似当时无。春来秋去花满户，尚想棋局临方壶。
1	1	0	0	0	0	0	0	0	0	0	1	玉楼春 甲戌清明,閒愁钻入诗心缝。压得双肩寒未耸。清明终是异乡春，风雨莫温游子梦。羁魂不到先人冢。阙处松楸谁补种。潮音有意助新吟，泉路无人知隐痛。
1	1	0	0	0	0	0	0	0	0	0	1	逢太原故人,浮生易飘转，忽如车毂尘。与子十年别，念君如旧贫。感慨奏诗篇，况复届阳春。为问城中景，一一及交亲。白璧犹待价，巨鱼多戢鳞。昔时富游子，忽为寒乞身。荒芜积水处，时见红楼新。贱子负干戈，依然羁旅人。遭逢太平年，幸免罹苦辛。感此人事变，对谈忽忘真。
1	0	0	0	0	0	0	0	0	0	0	1	思家五首竹枝体 其一,六旬馀父身长健，九十重亲发不华。高堂无人供滫瀡，如何游子不思家。
0	0	0	0	1	0	1	0	0	0	0	0	忆远曲,送别上鸳湖，湖水清于泪。再拜祝平安，牵衣湿行袂。扁舟过语溪，语溪乌夜啼。客愁正不寐，展转傍乌栖。行人去应远，望望金阊晚。涕泗下吴山，浮云行不返。功名若柳花，荡水作浮萍。东西不相见，非是为无情。白门云树绿，大江天一曲。纵有梦相寻，关山断难续。关山梦未成，风雨待愁生。偏是河梁月，今宵可惜明。
0	1	1	1	0	0	0	0	0	0	0	0	其四,悲风动中夜，边马嘶且惊。壮士匣中刀，犹作风雨鸣。飞将不见期，萧条阻北征。关河空杳霭，烟草转纵横。披衣视良夜，河汉已西倾。国忧今未释，何用慰平生。
1	0	0	0	0	0	0	0	0	0	0	1	胡则大归自京都仲章有诗见贻次韵,扊扅歌罢客归来，昨夜灯花信可猜。草色几牵游子恨，柴扉重与故人开。九霄云路南鹏举，万里乡心蜀鸟催。莫学并州穷贾岛，杖藜湖上暂徘徊。
0	1	0	0	0	0	0	0	0	0	0	1	珠矶怀古,珠玑遗迹动凄其，厌说前朝有徙移。旧路人非芳草在，故园春尽落花知。梅关峰峭那堪挹，浈水渊深祇自悲。恨少贞珉传往事，满途燕雀语参差。
0	0	0	0	0	0	0	1	0	0	0	1	幽人,幽人客京洛，不异在山林。夜雨长春草，东风啼曙禽。烟轻寒食近，花落故园深。回首清川曲，还怜此日心。
1	0	0	0	0	0	0	0	0	0	0	1	其二,喜极夫何恨不禁，五更霜角夜声沈。滴残塞北征夫泪，点碎江南游子心。久客情怀愁似织，休官时候梦非簪。宝陀老子相怜否，苦海应援绠万寻。
0	0	0	0	0	1	0	0	0	0	0	1	寿春晚眺,从征淮右身何远，怅望江南眼欲穿。天入故乡山几点，云低旅帐路三千。紫金草木连森戟，清镜波涛渺画舡。只恐剑锋虚用尽，平芜落日思茫然。
1	0	0	0	0	0	0	1	0	0	0	1	其二,帘幕萧萧竹院深，客怀孤寂伴灯吟。无端一夜空阶雨，滴破思乡万里心。
1	1	0	0	0	0	1	0	0	0	0	1	绿鹦鹉,解语能言巧擅长，美人何事滞他乡？风翻瀛草新音变，雨况窗蕉片羽光。记曲啄馀红豆粒，听经间伴紫檀香。雕栏配与英哥伴，笑看于飞作嫁娘。
1	0	0	0	0	0	0	0	0	0	0	1	冬至留未央诸君小饮余时有亡友之痛未央亦久客思归故末及之,病馀节序几相忘，坐到情生漫举觞。虽在醒中关醉趣，每临欢处动愁肠。忧天自觉心逾短，测影谁知日渐长。梦苦劳人常畏睡，不分感旧与思乡。
1	0	0	0	0	0	0	0	0	0	0	1	题湖口上钟岩寺,上方风景最清幽，驻却双旌试一游。绝壁有岩皆起阁，归僧无路只乘舟。天垂庐岳擎孤柱，湖落湘江界合流。翘首不堪东北望，思乡又感庙堂忧。
1	0	0	0	0	1	0	0	0	0	0	1	荅严跂堂和韵见赠之作 其一,黔南蓟北马蹄忙，踏雪飞鸿意未忘。暮节无聊惟索句，才人不遇例思乡。诙嘲顾我真如朔，傥?怜君略似汤。一盏酌来相慰藉，毛锥那得久藏囊。
0	0	0	0	0	1	0	0	0	0	0	1	和癯翁见贻,会面殊稀各一方，真成笑语隔炎凉。不知九月露华白，但见一庭花蕊黄。客路倦怀常落莫，故园归梦几微茫。何时到得嬉堂上，剩看黄山烟水乡。
0	1	0	0	0	0	0	0	0	0	0	1	马草行,沧洲烽火彻夜红，援师奉调来南中。援师五千马万匹，所过军营吹筚篥。县官索草修经临，朱票纷纭远所出。家家并日办马槽，办豆事办莝草刀。草船满满连百艘，马草积如山岳高。援师驱马江干过，馀草零星弃道左。老农束取负担归，然草煮豆聊充饿。吏胥首告盗官货，哀哉愚民家顿破。
0	0	0	0	0	0	1	0	0	0	0	1	九日集楚雄楼怀书,沱水燕关忆壮游，短衣孤剑老荆州。天涯纵酒逢青眼，马上看枫掉白头。日暮饥乌还绕树，烟寒古堞自深秋。江空鸿雁无消息，千里相思月满楼。
1	1	0	0	0	0	0	1	0	0	0	1	其二,令节他乡酒，关山独夜情。看花秋露下，望月海云生。碧汉通槎近，朱楼隔水明。南飞有鸿雁，作意向人鸣。
0	0	0	0	0	1	0	0	0	1	0	1	问柳,为问故园柳，春光几许深。未忘攀折处，犹带别离心。疏雨一川暝，轻烟两岸沉。主人归未得，惆怅五株吟。
1	0	0	0	0	0	0	1	0	0	0	1	游智者寺,四围松是祇园树，三面山开舍卫城。游子心随仙境化，老禅诗似石泉清。几人邂逅有今日，半载趑趄成此行。安得尽抛身外事，长年来此学无生。
1	1	0	0	0	0	0	0	0	0	0	1	黄思贤母氏挽词（思贤兄弟皆升朝） 其一,哀响震重闱，伤心薤露晞。玉颜遗宝镜，仙驭想霞衣。恨满风中树，恩深草上晖。空傅御史孝，泣血故乡归。
1	1	0	0	0	0	0	0	0	0	0	1	长命缕,他乡处处堪悲事，残照依依惜别天。此去知名长命缕，殷勤为我唱花前。
1	1	0	0	0	0	0	0	0	0	0	1	和楚倅怀归,雨断他乡梦，风沉故国音。山城黄叶落，兰畹白云深。寄食衣裘敝，凭鞍岁月侵。流尘昏斗剑，万里愧初心。
1	1	0	0	0	0	0	0	0	0	0	1	诸公于石氏东斋宴郑工部分韵得愁秋浮,楚客登临处，离怀重隐忧。二毛初入鬓，一叶早惊秋。旅雁他乡思，悲笳绝塞愁。凭何遣羁绪，菊蕊满杯浮。
0	0	0	0	0	0	1	0	0	1	0	1	送李君还秦兼寄怀其舅孔德太史 其一,白头知己尽，而舅最相思。万里空魂梦，平生此别离。自矜辞爵早，人恨著书迟。针药凭谁进，萧条卧疾时。
0	1	0	0	0	0	0	0	0	0	0	1	答刘美之见寄次韵,休疑迁客迹全贫，犹有沙鸥日见亲。勋业已辞沧海梦，烟花多负故园春。百年长恐终无补，万里宁期尚得身。念我不劳伤鬓雪，知君亦欲拂衣尘。
1	1	0	0	0	0	0	0	0	0	0	1	门外菜花大放,日倚閒门对野塘，爱看十顷菜花黄。柳因烟让分明色，麦向风偷散漫香。夜半霏微经好雨，溪头平远放斜阳。春来每载兼旬酒，拟换他乡作醉乡。
1	1	0	1	0	0	0	0	0	0	0	1	泊燕子矶,一片蒲帆雨后归，枯槎重系旧渔矶。八千馀里江声绕，二十九年时事非。故国几人惊白发，他乡何处稳乌衣。祇疑王谢贞魂在，长恋斜阳不肯飞。
0	0	1	0	0	0	0	0	0	1	0	0	游小孤山,彭郎渡头浪拍拍，小孤江心势仡仡。龙口吞天骑二妃，飙轮电驰喧河伯。洪涛怒溅彩霞湿，洄流倒捲琉璃碧。妆台落影夹长镜，鸬鹚拖鱼上岩石。腥风忽起呜呜声，一片江云如泻墨。欲泊扁舟不可前，庵僧引缆度危级。青林迂径曲朱阑，魂绕断崖疑兜率。肃然敛虑万情忘，怪杀征帆名利客。
0	0	0	0	1	1	0	0	0	0	0	1	其六,丹青一束写幽峦，中有吾家旧考槃。潦倒乡心无寄处，镫前时展画图看。
0	1	0	0	0	0	0	0	0	0	0	1	宿沁州怀吴铜川通政,凌晨涉野流，?岈入涧口。林深长木魈，堠古立土偶。霜叶得红梨，风条惜黄柳。岁物森怆怀，关山郁回首。地闻叔向贤，村云徐绩后。旧迹渺犹存，遗风啬而厚。悬崖人散居，营窟老相守。华榱及鼎肉，萧然此安有。仁里铜川子，洁清吾所友。夙欢结同心，离居念分手。重为京雒游，然诺应无负。独觉感异方，乡心乱已久。
0	0	1	1	0	0	0	0	0	0	0	0	次韵苏养直破虏谣,旌旗千里照江红，学语小儿争挽弓。春风江岸草无际，马蹄踏遍青茸茸。将军面作石棱紫，百万胡群阵前死。游魂假息度长江，京观应惭望西浒。苏侯笔力壮三军，破虏长谣入眼惊。何当更献中兴颂，坐看万国朝神京。
1	1	0	0	0	0	0	0	0	0	0	1	大报恩寺别张南村,垂柳丝丝挂夕阳，百花春映绕回塘。他乡杯酒临岐酌，一曲相看各断肠。
0	0	0	0	0	0	0	1	0	1	0	1	青山峡口泊舟怀狄侍御,峡口秋水壮，沙边且停桡。奔涛振石壁，峰势如动摇。九月芦花新，弥令客心焦。谁念在江岛，故人满天朝。无处豁心胸，忧来醉能销。往来巴山道，三见秋草彫。狄生新相知，才调凌云霄。赋诗析造化，入幕生风飙。把笔判甲兵，战士不敢骄。皆云梁公后，遇鼎还能调。离别倏经时，音尘殊寂寥。何当见夫子，不叹乡关遥。
0	1	1	1	0	0	0	0	0	0	0	0	书玉田行馆,老去年华暗自惊，殊方节序倍关情。萧条旅馆孤灯宿，迢递归涂白发生。海甸星河分岁色，山楼鼓角动春声。柳盘柏径谁相识，怅望乡原北斗横。
0	0	0	0	0	0	0	0	1	0	0	1	中秋桂庭对月与徐韩奕马衎斋及儿孙辈小饮,桂树影娑婆，飘香散月波。中秋晴日少，乐事故园多。邂逅成良会，团圞好放歌。儿孙齐在眼，不醉更如何。
1	1	0	0	0	1	0	0	0	0	0	1	客中作,异乡岁晚怅离怀，游子驱驰愧不才。夜夜砧声催客去，年年雁影带寒来。半林残叶迎霜落，三径黄花近节开。几度无聊倍惆怅，临风搔首独兴哀。
0	0	0	0	1	0	0	0	1	0	0	0	题兰,援琴不成弹，纳佩可以服。江上思美人，盈盈秋水绿。
1	0	0	0	0	0	0	0	0	0	0	1	故园,将诗寻古意，呼酒散幽情。日逐黄尘远，风吹绿水明。地偏堪独坐，人老慎多营。好在故园里，行耽野鸟声。
1	0	1	0	0	0	0	0	0	0	0	1	其三,白云荐岁盼家山，游子惊心碾铁环。到此江南为接壤，宿迁关去便扬关。
0	0	1	1	0	0	0	0	0	0	0	0	胜槩楼,楼下寒泉雪浪惊，楼前山色翠屏横。登临何必须吾土，啸傲聊因得此生。檐外白云来托宿，梁间紫燕语开情。济南胜槩天下少，试倚阑干眼自明。
1	1	0	0	0	0	0	0	0	0	0	1	夜听邓孺孝说山水,终日他乡作游子，到处不曾离屋底。邓生尔时何许来，罢酒弹灯说山水。君家最近三茅君，我家贯看垆峰云。山水眼前人不住，遥山远水复何云。
0	0	0	0	0	0	0	1	1	0	0	0	其二,云气蓬莱咫尺间，太平盛观喜开颜。象犀南贡踰银海，骐骥西来度玉关。多士曾承前席问，将军正奏凯歌还。才华独羡瀛洲客，不数淮南大小山。
1	0	0	0	0	0	0	1	0	0	0	1	大通镇,繁华廛市水西东，凭眺江头叹转篷。客老孤舟忘岁月，人经浩劫悟穷通。一身出入干戈里，千里稽迟道路中。遥识高堂念游子，岭云千叠盼征鸿。
0	0	0	0	0	0	0	1	0	0	0	1	是夕泊垄坪镇舟眺,广汉初方忽仲秋，生涯到处祇孤舟。露从葭满归遥水，风自蘋吹入近洲。十日黄蕲无胜览，深更独苇愧东流。乡心漫有丹砂梦，怀古终输赤壁游。
0	0	0	0	0	0	1	0	0	0	0	1	寄任子忠,老去怀人鬓已秋，江山犹带别时愁。碧云不隔相思梦，几度吟魂到客舟。
1	0	0	0	0	1	0	0	0	0	0	1	题曕云轩,南山一何高，孤云何珊珊。朝看云出林，暮云复归山。云归已复出，游子何时还。迢迢云舍远，可望不可攀。持杯不能酌，怅然起凭阑。
0	1	0	0	0	0	0	0	0	0	0	1	次韵挽瞿稼轩归葬,砥柱乾坤赖老谋，那堪宰相尽风流。横江已断千寻锁，筹国谁开万里楼？南粤兵戈行殿恨，东皋花木故园愁。渡河只有宗留守，恸哭相从地下游。
0	0	1	1	0	0	0	1	0	0	0	0	立春夜对月怀李时芳,门掩琴书静，怀君对月明。烟云开暝色，鸿雁落春声。独夜多愁思，清尊少客情。燕歌吟望处，空复旅魂惊。
0	0	0	1	0	1	0	0	0	0	0	0	雪,雪飞当梦蝶，风度几惊人。半夜一窗晓，平明千树春。花园应失路，白屋忽为邻。散入仙厨里，还如云母尘。
0	1	0	0	1	0	0	0	0	0	0	1	其二,旧德推当代，新悲入故乡。直当冠獬豸，清可濯沧浪。美研精煤色，文瓯昼茗香。生平无复见，流涕送幽堂。
1	1	0	0	0	0	0	0	0	0	0	1	古意寄德甫 其一,悠悠我行役，往路殊未央。春华不须臾，奄忽践严霜。安知疑与喻，风波起褰裳。浮云邈无所，游子依故乡。长当远别离，何必复彷徨。鸳鸯自踟蹰，黄鹄已翱翔。
0	1	0	0	0	0	0	0	0	0	0	1	哭季长二首 其一,岷山剡曲各天涯，死籍前时偶脱遗。三径就荒俱已老，一樽相属永无期。寝门哀恸今何及，泉壤从游后不疑。邂逅子孙能记此，交情应似两翁时。
1	0	0	0	0	0	0	0	0	0	0	1	其二十六 ①稻田,侬家世业本耕农，远客思乡却自侬。柳外平畴夜来梦，万行新绿舞薰风。
1	0	1	1	0	0	0	0	0	0	0	1	春怨,闻道郊原绿正肥，小窗帘捲思依依。莺啼树底惊残梦，鹊噪檐前送夕晖。芳草雨馀三月暮，海棠花落一春违。柔肠百结真堪断，薄倖江南归未归。
0	0	0	0	1	1	0	0	0	0	0	1	其二,西来爽气净寥天，金粟飘香集绮筵。青女踏残燕市草，紫箫吹散蓟门烟。壮怀潦倒惟杯酒，往事凄凉自岁年。迢递故乡临桂水，愁看两地共婵娟。
0	0	0	0	0	0	0	1	0	0	0	1	山村道中思蜀,当年万里客西南，药市题诗倚半酣。偶为三游群玉府，遂妨重到百花潭。剡溪谩说思安道，函谷谁能识老聃。空乞丹青作横幅，半堤寒日策羸骖。
1	1	0	0	0	0	0	0	0	0	0	1	登岐州城楼,岐雍三秦地，登临实壮哉！客心关外断，秋气陇头来。归目浮云蔽，寒衣早雁催。他乡有时菊，留赏故人杯。
1	1	0	0	0	0	0	0	0	0	0	0	婕妤春怨（一本无春字）,花枝出建章，凤管发昭阳。借问承恩者，双蛾几许长。
1	0	0	0	0	0	0	0	0	0	0	1	山居三十韵 其二十六,非关岩壑解淹留，静喜闲身渐早抽。半岭人归游子地，一帘秋老读书楼。逃禅酒力应千日，作赋文心起四愁。咫尺风尘看岂得，请君回首乱峰头。
0	0	0	0	0	0	0	0	0	1	0	1	送客归振武,骏马事轻车，军行万里沙。胡山通嗢落，汉节绕浑邪。桂满天西月，芦吹塞北笳。别离俱报主，路极不为赊。
1	0	0	0	0	0	0	0	0	0	0	1	老牛陂,吴牛行欲老，汉马焉得肥。筋力不可恃，游子当念归。
1	0	0	0	0	0	0	0	0	0	0	1	清明,飘残细雨清明日，游子天涯渺白云。零落桃花向山路，何人携酒滴荒坟。
1	0	0	0	0	0	0	0	0	0	0	1	清明,淡烟疏雨清明日，飞絮落花游子心。燕话春愁初睡起，一帘草色暮池深。
1	0	0	0	0	0	0	0	0	0	0	1	其二,晴山见历历，远水听飕飕。宇宙不知大，关河空复愁。孤云游子梦，滞穗野翁讴。我与鸦俱息，烟林晚共投。
0	0	0	0	0	0	1	0	0	0	0	1	雪夜寄潜楼,相思徒抱千回意，契阔曾无一纸书。深语恐妨忧国病，漫言还苦致情疏。颠风挟海为呼啸，密雪穿帷废扫除。此际忍寒愁不寐，知君北望更踌躇。
1	0	0	0	0	0	1	0	0	0	0	0	长门怨二首 其二,叶落长门静，苔生永巷幽。相思对明月，独坐向空楼。銮驾迷终转，蛾眉老自愁。昭阳歌舞伴，此夕未知秋。
1	0	0	0	0	0	0	0	0	0	0	1	侯大之中牟,汝去中牟县，秋风正寂寥。梦留鹦鹉谷，人在骆驼桥。岳色悲游子，江声怨大招。明年春草长，为报海门潮。
1	0	0	0	0	0	0	0	0	1	0	1	江上落花五首 其一,风吹万点树头稀，日日危楼送夕晖。解道幽怀伴月冷，忽惊离恨共云飞。烟开古岸翻残雪，燕落空庭溅舞衣。为报故园新雨后，隔溪啼鸟唤人归。
0	0	0	0	0	0	0	1	0	0	0	1	五日云阳午泊,长河风起散微暄，野屋榴花出短垣。梅雨欲晴江涨减，山城过午水云昏。愁中客路宽衣带，醉里天涯忆故园。谁向烟波重吊屈，孤舟客子正销魂。
1	0	0	0	0	0	0	0	0	0	0	1	虔中九日,江空木落岭猿哀，游子凭高首独回。归思自流章贡水，家山偏对郁孤台。堂前白发愁应断，篱下黄花晚未开。遥望茱萸今日会，西风小阁弟兄杯。
0	1	0	0	0	0	0	0	0	0	1	0	寄李梅庵道士,沧桑一道士，矮屋坐萧爽。得食有童心，黄冠仍大颡。有时得名迹，阿弟共欣赏。醉学石涛颠，洒墨大如掌。人间果何世，破笔入苍莽。昨闻阿弟病，日日趁车往。车往复车来，的的关痛痒。观君蓄弟心，触我救时想。出世莫出家，酸辛告吾党。吁嗟解人难，思君徒怏怏。
0	1	1	1	0	0	0	0	0	0	0	1	其五 边笛,吹笛上高城，城秋月正明。胡儿双泪下，汉塞一龙鸣。沙柳愁中折，梅花梦里惊。徘徊三五弄，肠断忆南征。
1	1	0	0	0	0	0	0	0	0	0	1	其九,汶阳临大道，喜近赵东曹。窜地传书数，他乡念我劳。名高连泰岳，心远折江涛。拟共观周礼，无因接誉髦。
1	0	1	0	1	0	0	0	0	0	0	1	近苦多故坐病乏药,江郊雪冱莫知津，客泪双垂怅此身。魔障在前无妄想，饥寒随处肯言贫。畏途日有风波恐，病骨时需药石频。屏息支吾心已扰，眼前谋绝故乡亲。
1	0	0	0	0	1	0	1	0	0	0	1	七夕,江南游子辽东客，元夕辞家今七夕。塞中烽火几回看，园里嘉蔬三度折。今夜月色天下同，牵牛织女精灵通。乌鹊桥成夜光湿，黄姑渚落秋机空。再拜持觞问牛女，乞取河流化甘雨。净洗天兵归内府，万岁千秋奉明主。
0	1	0	0	0	0	0	0	0	1	0	0	寄高彬四首 其一,宦游三载黄河北，长忆蟾溪好隐居。火齐明珠攀荔子，银丝玉版脍鲥鱼。枇杷结实暄风里，橘柚垂花细雨馀。溪上故人今在否，来鸿不寄一封书。
1	0	0	0	0	0	0	0	0	0	0	1	其二,游子从来悲故乡，归来襟袖芷兰芳。梦魂飞去云涛远，杖策闲行秋水光。可是梦中曾到此，安知身后却馀香。紫阳弟子有贤子，卜筑新亭真肯堂。
1	1	0	0	0	0	0	0	0	0	0	1	春感次许蕴伯大令韵 其一,一夜东风满凤城，春愁黯黯共愁生。新年莺燕他乡感，落日鲸鲵故国情。款局有人通秀吉，残疆无计守延平。天涯何限哀时泪，洒向花前月不明。
1	1	0	0	0	0	0	0	0	0	0	1	题瞻云轩,慈乌哑哑度南枝，游子惊寒泪满衣。自愧一身淹岁月，难将寸草报春晖。关山远望情何极，菽水承欢事已违。肠断几回空送目，孤云欲傍大行飞。
0	0	0	0	1	1	0	0	0	0	0	1	过建昌陈虚谷明府留酌,天涯树色似河阳，永夜逢君话故乡。性僻向怜多感慨，时危还许共劻勷。檐低珠斗催霜月，缸剪银花促客觞。潦倒不知归梦远，醒来仍是傍官杨。
0	1	0	0	0	1	0	0	0	0	0	0	君山怀古和曹秉生,三千年事一伤神，难问前因与后因。黄土何心理季子，青山无泪哭春申。带横绝壁天为堑，斗大孤城地有垠。我为陈思一惆怅，等閒飘泊苦吟身。
0	0	0	0	0	0	0	1	0	0	0	1	至日,又见葭灰动一阳，岂堪卧病客殊方。老怀不似少年好，短景始从今日长。黄犬既难遥附信，玄龟何用苦支床。恨无羽翼高飞去，六六峰前望故乡。
1	0	0	0	0	0	0	0	0	0	0	1	其四 总,五叶花开后，山长水更深。乱云横谷口，游子谩追寻。
0	1	0	0	1	1	0	0	0	0	0	0	读贾谊传 其一,服鸟长鸣遇合难，洛阳年少兴阑珊。平生心事堪流涕，何用区区策治安。
0	1	0	0	0	0	0	0	0	0	0	1	螺川八月十八日旅思二首 其一,三千里外思家客，十八滩头上水舟。料得海塘今夜月，故园丝管一时秋。
1	1	0	0	0	0	0	0	0	0	0	1	陆子还晋陵口母,东风上河津，万里无流澌。游子倦行役，逝将去天涯。执手出芳甸，言别更□□。白云度南山，绿草含西晖。不有感物意，眷言怀母慈。寿域日以启，游子日巳迩。母颜欢北堂，客星烂珠履。有鸟巢高林，将母违素心。翙翙空文翎，哀鸣无好音。羡兹反哺乌，孝养酬中湛。
1	0	0	0	0	0	0	0	0	0	0	1	其二,西州行路日萧条，执手伤怀不自聊。游子故乡终念返，岂能无意冶城潮。
1	1	0	0	0	0	0	0	0	0	0	1	春日道中,贱买鱼虾换酒尝，溧阳风物似丹阳。疏林细雨开精舍，古岸惊飙迟短航。满饤盘餐逢野老，久张衾枕住他乡。搴帷远忆西溪叟，愁见春鸿有断行。
0	0	0	1	0	0	1	0	1	0	0	0	寄刘远夫,曾陪丹陛持霜简，共谪穷荒叹晚途。江外相思前夜梦，河壖归到几封书。行藏自分青山好，勋业番惊白发疏。君在濠梁多乐事，人情观尽最知鱼。
0	0	0	0	1	1	0	0	0	0	0	1	忆故园,惆怅多山人复稀，杜鹃啼处泪沾衣。故园此去千馀里，春梦犹能夜夜归。
1	0	0	0	0	0	0	0	0	0	0	1	其二,无奈乡愁只强忘，龙山唤起再思乡。故乡依旧千山外，却被龙山断杀肠。
0	1	0	0	0	0	0	0	0	0	0	1	哭子相 其一,故园秋色广陵间，闽海悠悠自不还。纵使芜城愁易老，那能长客武夷山。
0	0	0	0	1	0	0	0	0	0	0	1	哭故鸿胪卿王公楠 其一,十年符节令，一拜鸿胪卿。拙宦元君事，辞官岂众情。吾方要坐隐，天忽忌归耕。未有延陵剑，秋风涕泪横。
1	0	0	0	0	0	0	0	0	0	0	1	秋感,霜露变群物，游子难为情。吾亲隔重泉，奈此风叶声。
0	1	0	0	0	0	0	0	0	0	0	1	雪,一时群籁寂，天地入鸿濛。万里瑶华落，寒光望欲穷。春传梅信早，夜入月明空。有客当楼坐，凄清洞壑中。
0	0	0	0	0	0	0	0	0	1	0	1	闺怨二首 其一,妾自当年远嫁君，相随万里莫离分。那能割断东南水，化作同飞西北云。
1	0	0	0	0	0	0	0	0	0	0	1	深夜,思乡深夜正愁生，六扇西窗忽半明。独有天衢无梗塞，又看一月在空行。
0	0	0	0	0	1	0	0	0	0	0	1	次韵冯伯田秋兴 其一,摇落故园秋，溪山处处幽。无钱频贳酒，多病倦登楼。文采陶彭泽，丹青顾虎头。谁能混流俗，浩荡一浮沤。
0	0	0	1	0	0	0	0	0	0	1	1	哭定西侯墓（丙申）,牙琴碎后不胜愁，絮酒新浇土一抔。冢上麒麟那入画，江前鸿雁已分俦！知君遗恨犹瞠目，似我孤忠敢掉头！来岁东风寒食节，可能重到剪青楸？
1	1	0	0	0	0	0	0	0	0	0	1	守岁 其一,何处怀家苦，他乡守岁时。长将一夜坐，并作两年思。
0	0	0	0	1	0	0	0	0	0	0	1	明妃,奉命和戎主，甘心朔漠来。望乡时洒泪，不上李陵台。
0	0	0	0	0	1	0	1	0	0	0	1	济上作,两年为客逢秋节，千里孤舟济水傍。忽见黄花倍惆怅，故园明日又重阳。
1	0	0	1	0	0	1	0	0	0	0	1	岁暮怀妹,锦瑟年华似水流，惊人青鬓判成愁。枉教别梦依芳草，多半相思对玉钩。见说天涯原有路，不应沧海竟无舟。伤心莫把瑶琴抚，手撚秋棠独倚楼。
0	1	0	0	0	0	0	0	0	0	0	1	清明,魂断清明雨又风，天涯作客苦飘蓬。空阶点滴愁都碎，歧路奔忙遇转穷。五处乡心同白傅，一宵春梦感苏公。杏花节里归耕未，落尽村边几树红。
1	0	0	0	0	0	0	0	0	0	0	1	时在京邸雨夜感怀,独坐幽斋夜寂寥，满阶黄叶响萧萧。三更风雨孤檠暗，万里关河一梦遥。雁信祇今沉客路，乡心况复系深宵。窗前多少增愁处，点点声声滴绿蕉。
1	0	0	0	1	0	0	0	0	0	0	1	其五,三五楼上女，徙倚当双扉。红妆妙一世，谁不揽容辉。弦歌入青云，新声亮所稀。千载为一弹，含意有馀哀。知音难再得，且复立徘徊。终日不成曲，零涕沾裳衣。三叹令人老，游子何时归。
0	1	0	0	0	0	0	0	0	0	0	1	登真定大悲阁,关山千馀里，平分南与北。临路两悠悠，客子情何极。青山地北横，白日天南落。欲缓故园思，聊凭最高阁。
0	0	0	0	0	1	0	0	0	0	0	1	得欧子建书寄答,一卧乡园僻，思君又岁寒。别来仍落魄，书到慰加餐。日月虚鸿宝，乾坤负钓竿。清江秋事好，谁与采芳兰。
0	0	0	0	1	1	0	0	0	0	0	0	夜坐书怀简仲美,弱龄志问学，屏虑息众营。道远力驽下，潦倒终无成。摛辞希往哲，谈经对诸生。谷空灵籁应，候至悲虫鸣。感物成内省，俯仰惭愧并。故人适远至，使我怀抱倾。薰风起脩竹，微雨洒疏棂。悠然领斯趣，新暑随时清。步屧颓檐下，笑谈到深更。岂徒今夕乐，庶得千古情。
0	1	0	0	0	0	0	0	0	0	0	1	李符台宅暑夜,广庭堪避暑，槐幕正当轩。凉吹梢头发，疏星叶罅翻。忽惊羁思杳，转觉市声烦。此夕行窗梦，遥应入故园。
0	0	0	0	0	0	0	1	0	0	0	1	钱塘怀古 其一,青丘西郭水连天，庆忌孤坟落照偏。夜夜海潮飞白马，年年江月度乌鸢。越王台榭愁荒草，吴苑笙歌泣断烟。七十二峰零乱后，只今依旧采莲船。
0	0	0	0	0	0	0	1	1	0	0	1	题灵台县东山村主人,处处征胡人渐稀，山村寥落暮烟微。门临莽苍经年闭，身逐嫖姚几日归。贫妻白发输残税，馀寇黄河未解围。天子如今能用武，祗应岁晚息兵机。
0	1	0	0	0	0	0	0	0	0	0	1	怀沈从先,与君未倾盖，吴门费相寻。十日不能得，嗟哉谁知音。故人不我弃，题书贻空林。感此岁月异，伤兹年鬓侵。寥寥千古意，悠悠万里心。花残吴苑暮，月落枫桥阴。望君不可见，思君空自深。
0	0	1	1	1	0	0	0	0	1	0	0	哭刘公秉八韵,与君兄弟最多情，谁道中年两变更。闻病只疑吟太苦，讣传浑似梦频惊。心灰冷对寒灯烬，泪血潜随夜雨声。人远北山孤鸐侣，天荒东海哭鸥盟。青衫老我疏良会，白首怜君误此生。望断夕阳云影散，魂迷池草月华明。苍天竟负仁人寿，白石空题处士名。吊罢灵帏见孤子，不胜清怨重沾膺。
1	0	0	0	0	0	0	0	0	0	0	1	怀人,海外孤臣不赐环，梦中平地换周班。从兹蜗角生兵气，竞附龙鳞化野蛮。今日故人悲杞国，伤心乐府念家山。知公夜枕江声里，熟计铙歌入汉关。
0	0	0	0	1	0	0	0	0	0	0	1	闲居,谢事返丘壑，退耕理田园。兹心获遂初，稍得洒中悁。振策升崇巘，扬舲溯长川。惊湍信汨汨，清溜自涓涓。新兰艳迟日，密竹曳丛烟。东馆朝燕坐，西林暮独还。朋旧固云旷，山水聊夤缘。居諠暂云遣，习静久乃便。已幸驻灵药，复能讽瑶编。既无羡鱼志，外物非所迁。
1	0	0	0	0	1	0	0	0	0	0	1	其三,喔喔鸡初鸣，骊驹己在门。临发检行囊，囊空无一钱。慈帏日倚闾，注望游子还。游子不得意，何以慰朝昏。执手一歔欷，泪落秋风前。秋风飒然至，吹尔衣裳单。踟蹰不能判，悽怆摧心肝。
1	0	0	0	0	0	0	0	0	0	0	1	题蔡得路司马北堂承欢图,孝弟皆天性，披图自有真。荆田欣爱日，萱国庆长春。燕喜诗歌鲁，乌私表欲陈。触予游子恨，风木倍思亲！
1	0	0	0	0	0	0	0	0	0	0	1	其五,花枝自倚青春笑，客恨须凭浊酒迷。望断夕阳无问处，只今应照故园西。
1	1	0	0	0	0	0	0	0	0	0	1	满城风雨近重阳,满城风雨近重阳，旅客他乡是故乡。遍插茱萸犹有恨，独看鸿雁不成行。悲秋自古诗多好，败兴从今事正长。羡杀孤高篱下菊，保持晚节傲新霜。
1	1	0	0	0	0	0	0	0	0	0	1	张家湾,扁舟带晚色，小泊张家湾。寒光荡虚碧，缥渺冲瀜间。北风吹黄芦，惨戚游子颜。区区短篷卧，十梦尝九还。须臾桃花溪，咫尺石井山。隔枕忽惊觉，水鸟鸣关关。
0	1	0	0	1	1	0	0	0	0	0	0	绿珠楼怀古,惆怅佳人不再生，小楼千古藉留名。佩环空忆春风面，歌舞谁怜月夜情。效节应教花溅泪，怆怀无复笛传声。而今策马过金谷，废苑荒凉鸟自鸣。
0	0	0	0	0	0	0	1	0	0	0	1	怀翁宏,独夜思君切，无人知此情。沧州归未得，华发别来生。孤馆木初落，高空月正明。远书多隔岁，独念没前程。
1	0	0	0	0	0	0	0	0	0	0	1	秋日怀吾子行,秋高天阔雁南翔，游子愀然思故乡。重阳正当风雨近，三径故应松菊荒。酒酣耳热狂无益，江空目短愁何长。青山在望有晴日，我欲振衣千仞冈。
0	0	0	0	0	0	0	1	0	0	0	1	同安道中见红叶，时冬深矣，有怀今度,望望苍山登复登，梅村桕坞一层层。如春天气忘归客，忽乱乡心到孝陵。
0	0	1	0	0	0	0	0	0	0	0	1	寒夜寄秦给事顺甫,岁华冉冉频弹铗，秋色冥冥独倚阑。倦客吟成山月堕，征鸿过尽海天寒。燕关寄迹还东下，烽戍惊心几北看。闻道故园青琐客，忧时双鬓坐凋残。
0	1	0	0	0	0	1	0	0	0	0	0	元夜怀午园,烧残香篆夜何其，帘月凄清浊酒卮。灯火旧游初别后，笙歌旅宿独眠时。锁门池馆应通客，绕屋莺花可付谁。凭寄北山猿与鹤，相思更不用文移。
1	0	0	0	0	0	0	0	0	0	0	1	其二,江东游子问归期，之子何心去鲁迟。临汝雪晴宵剪烛，武陵花落昼哦诗。百年士论归名节，十载交情倚梦思。明日重来寻旧约，春风携酒看灵芝。
0	0	0	0	0	1	0	0	0	0	0	1	书感再次幼春韵六首 其一,迢迢赤县在天涯，祸结兵连事可嗟。易水无人收战骨，蓟门到处建军牙。关开幽谷迎仙仗，冰合河源滞使槎。惆怅瀛台西苑里，胡儿碧眼坐吹笳。
0	1	0	0	1	0	0	0	0	1	0	1	李老峪闻杜鹃呈应奉冯昂霄,三月十九日，客行桑乾坂。杜鹃啼一声，清泪悽以潸。故园渺何处，万里隔云巘。燕子三见归，我车犹未返。杜鹃尔何来，吊我万里远。同行二三子，相顾一笑莞。问我此何鸟，怪我苦悲惋。掉头不复言，日落千山晚。
0	0	0	0	0	0	1	0	0	0	0	1	挽邹都御史,丹梯早蹑到云端，粉署三回陟地官。东长行台边镇肃，南持宪节海波寒。鬓因勤事年来白，心为输忠老去丹。莫道淮南悲逝水，丰碑行见故乡刊。
0	0	0	0	0	0	1	0	0	0	0	1	冬景 聊寄一枝春,故知花可惜，聊以赠相思。与子别多日，先春有一枝。荒凉逢雁过，辛苦折琼贻。北客遥簪雪，东风早驿诗。吾衰如雪白，到日是年时。若待青青子，寻芳计已迟。
1	1	0	0	0	0	0	0	0	0	0	1	除夕全州少司徒梅轩蒋公邀集少傅敬所公之兄也致政宫傅张公泾川在座有诗次韵二首 其一,除日他乡倍忆家，聚星高会转宜誇。能堪黄阁留宾席，正赖清尊遣岁华。青蕙色淩阶下雪，玉梅香破腊前花。烟霜旅棹催晨发，已报春风动水涯。
0	1	0	0	0	0	0	0	0	0	0	1	韧叟顽山以壬子仲秋偕渊静游长堤山望秋澜行宫和壁间黄叶村人原韵见示同作,萧萧黄叶下，故国剩离宫。古木樵人径，斜阳牧笛风。纵横秋潦浊，莽苍乱山童。往事空回首，含悲问朔鸿。
1	0	0	0	0	0	0	0	0	0	0	1	白杨河看月,白杨河上看明月，昔人曾见今人别。茅屋数家河上村，化作三山白银阙。波平风静棹歌来，万顷冲融镜面开。今夜江南忆游子，空瞻云汉上昭回。茫茫万里燕齐路，北斗从横泰阶曙。黄河东逝月西流，明日南风过洪去。
0	1	0	0	0	0	0	0	0	0	0	1	哭迭漳州,九原何茫茫，哭声回彼苍。含悲复含喜，身死名不死。夷哉清漳途，可驾睢阳轨。永激后来人，千秋作臣纪。
1	0	0	0	0	1	0	0	0	0	0	1	寄沧洲狂客,三年憔悴得君怜，君上青云益惘然。客里思乡何日到，天涯见月几回圆。未期岁晚同携手，预恐新正对别筵。贫贱独惭无可赠，临岐空忆绕朝鞭。
0	0	0	0	0	1	0	0	0	0	0	1	寄张郎中,常愧无才动有权，十年乡里但留连。养成答飒人应笑，学得支离自谓贤。三馆旧游层汉上，一麾今守乱峰前。幸逢别驾如张轨，免对苏章说二天。
0	0	0	0	0	0	0	0	1	0	0	1	游安乐寺陈妙音载酒,绕郭寻春未见花，不知春在梵王家。林间新翠张裙幄，席上残红当脸霞。兴逸持杯睨云汉，饮酣挥翰走龙蛇。主人不是陈惊座，投辖归时日已斜。
1	0	0	0	0	0	0	0	0	0	0	1	清明寓火州次易念堂大令韵,雪泥鸿爪共天涯，为遣离愁酒量加。佳节清明逢客路，故园儿女卜灯花。囊中诗满收风景，镜里颜凋感岁华。济世诸君终有策，治安应胜贾长沙。
1	0	0	0	0	0	0	0	0	0	0	1	其十一,游子方迢递，归期未敢论。天清风捲幔，楼静月侵门。渐惜容颜老，何须花烬繁。更深不假烛，伏枕泪双痕。
1	0	0	0	0	0	0	0	0	0	0	1	永州道中,南岳南来五岭连，黄茅望断瘴云边。未知游子归何日，又见梅花送一年。行路雨晴多负笠，居人冬晚不衣绵。异蛇见说无人捕，官政于今可胜前。
1	0	0	0	0	0	0	0	0	0	0	1	陪粹翁举酒于君子亭（须溪本叠亭字）下海棠方开,世故驱人殊未央，聊从地主借绳床。春风浩浩吹游子，暮雨霏霏湿海棠。去国衣冠无态度，隔帘花叶有辉光。使君礼数能宽否，酒味撩人我欲狂。
0	0	1	0	0	1	0	1	0	1	0	0	去雁,无数春鸿向北征，相呼相唤恐违程。来时流落悲俦侣，归路仓皇顾弟兄。晓度戍楼声渐杳，夜移渔浦梦犹惊。十年离别关山远，月黑云寒何处鸣。
1	0	0	0	0	0	0	0	0	0	0	1	其八,浮云何冉冉，亦在南山阿。千里远徘徊，游子苦无家。昔我同门友，策马驱高车。两宫属眄睐，冠带日逶迤。致身及盛时，结附一何多。极宴累长夜，重闱发弦歌。白露忽以零，迫此蕙兰花。芳草随飙尘，谁能顾女萝。
0	1	0	0	0	0	0	0	0	0	0	1	离家,离家已五日，不尽故乡愁。驿树一行直，空山两岸秋。暮云依鸟没，寒角咽江流。独立一相望，苍茫何所求。
1	1	0	0	0	0	0	0	0	0	0	1	闻梁景达讣音哭之以诗,少年同事业，中岁各相悬。为国心偏远，营家子独先。一天分楚粤，千里断风烟。老病他乡恨，因君泪雨涟。
0	0	0	1	0	0	0	0	0	0	0	1	挽太仆沈少卿（宝）,宦路怜腾踏，都来十四年。有亲惊白发，无子负青毡。客梦成蕉鹿，乡心逐纸鸢。淮阴旧游处，门巷总依然。
0	0	0	0	0	1	0	1	0	0	0	0	哭林杰,才高未及贾生年，何事孤魂逐逝川。萤聚帐中人已去，鹤离台上月空圆。
0	0	0	0	0	0	0	0	1	0	0	1	刘太学兄弟自闽来访答和二首 其一,上客皆金友，名家自玉人。登龙难并拟，命驾喜相亲。设类穆生醴，交逾公瑾醇。乡心且莫切，作伴待青春。
0	0	0	0	0	0	0	1	0	1	0	1	和王正之寄远二首 其一,人生会合少知音，一榻高悬肯重寻。后日相逢应老大，何时一笑共登临。三年京国尘埃梦，千里故人离别心。想见诗来愁擘纸，倚栏清快北风襟。
1	0	0	0	0	0	0	0	0	0	0	1	禽名诗,游子归心切，提壶看落红。告天天不语，愁杀白头翁。
0	1	0	0	0	0	0	0	0	0	1	0	渡易水怀古,黯黯日欲暮，萧萧风正寒。策马渡此水，荒荒路行难。虎狼肆其虐，发怒上指冠。吾志纵不遂，吾事则已完。剑术亦小技，负义非所安。悠悠论成败，千载空波澜。
0	1	0	0	0	0	0	1	0	0	0	1	其二,烽火关山驻翠华，月明宫树有啼鸦。海神连弩邀秦辇，天女支机落汉槎。环卫千牛归素仗，窥边万马蹴黄沙。行人莫问前朝事，秋草离离御路斜。
0	0	0	0	1	0	0	0	0	0	0	1	其二,寒食家家祭埽忙，不禁客泪欲沾裳。故园邱陇千山隔，不得随亲奠一觞。
0	0	0	0	0	0	0	1	0	0	0	1	萧闲堂读书用樊榭城西读书杂兴韵寄示立斋二弟 其一,解嘲谁计腹便便，自爱巾瓶结净缘。入世无心同叔宝，故人耽读有盈川。烛奴寂寂东西屋，月子湾湾上下弦。憔悴天涯乌帽客，晚芦寒荻北来船。
0	0	0	0	1	1	0	0	0	0	0	1	寿王君明,去年中秋月色高，吴山痛饮推文豪。今年依旧故乡月，纷纷青紫誇儿曹。世间儿曹何足数，芙蓉仙人在江浦。握荃怀瑾遗世纷，黄卷日与圣贤伍。曾攀月桂臼边枝，素娥夜半睡不知。觉来薄怒赪自持，与仙重约三秋期。一朝功成九霄去，小黠肯顾偷桃儿。城东白发龙钟叟，瓣香来祝仙人寿。长生辟谷未要学，千载与君期不朽。
0	1	0	0	0	1	0	1	0	0	0	1	夜宿宝石精舍,出郭随稚子，薄暮投山扉。叶落故园树，危柯风更悲。劳生各已息，不知夜何其。上人池阁中，灯火深相依。盈樽岂无酒，多病久不持。啖我园中果，饱我以豆糜。出户见明月，踏月褰裳衣。悠悠故意长，落落新知稀。冉冉岁云暮，百尔慎所归。
1	0	0	0	0	0	0	0	0	0	0	1	灵鹫道中（原按：此诗二首，其一见五言律。）,霜林落衰草，游子叹道途。岂不念急景，冉冉尘务俱。闲写僧寺幽，髣髴摩诘图。风前鸿雁来，日下鸧鸹呼。
0	1	0	0	0	0	0	0	0	0	0	1	其八,戚戚去故里，辛苦从军行。黄沙翳白骨，麟阁垂功名。西北秋风至，日暮愁云生。火烧白草冈，水断黄河声。天寒马屯缩，仰天为悲鸣。男儿贵死难，义重鸿毛轻。南登雕阴坂，北望骠骑营。驻马千丈坡，射雕万里程。
0	1	0	0	0	1	0	0	0	0	0	1	远怀诗,织锦经营短，从军道路长。怀人伤晚岁，思伯怨朝阳。地隔新烽火，天低古战场。閒房收镜冷，渫井堕钗凉。有字排鸿雁，无书致鲤鲂。寒风催捣素，落月射流黄。苍水稽秦使，青陵谢宋王。城南秋草断，陇首暮云翔。绝塞依玄菟，空村徙白狼。深闺徒有梦，只解渡江湘。
0	0	1	1	0	1	0	0	0	0	0	1	夜宿郑州,昔骑官马来管城，关夫走报将军迎。牛车今夜民家宿，落莫何曾问姓名。姓名碌碌何足问，要知蛮貊行忠信。橐底宁须陆贾金，腰间不必苏秦印。我惭二子人所荣，谁于宠辱能不惊。万里得归贫亦足，只消妻子事蚕耕。
0	1	0	1	0	0	0	0	0	0	0	1	七哀诗,问客何方来，四月发回中。繁霜陨百草，树木如寒冬。客行一何遥，客颜一何憔。举目望关山，关山郁萧条。少壮尽乘边，崖谷何寥寥。战马不解鞍，弓矢常在腰。硕鼠走空仓，城上狐狸跳。咄咄勿复陈，更问北来人。六月天雨霜，哀哉生不辰。
1	1	0	0	1	1	0	0	0	0	0	1	题秋塘鹡鸰图,秋风淅沥秋塘净，菰米沈波荷折柄。翻藻鱼跳水气腥，采菱人散歌声定。莲茎袅袅缀枯房，上有雍渠立晚凉。翠盖裂残浑改色，红衣落尽尚馀香。图中颇得周诗义，未论工拙先观意。不写和鸣写急难，人间谁独无兄弟。嗟我龙钟命弗齐，今年同气委黄泥。白头徒重鸰原感，展卷他乡忍泪题。
1	1	0	0	0	0	0	0	0	0	0	1	和祈主事春日韵,怪得阳春有脚忙，小园桃李已争芳。人生风月惟真性，谁遇莺花不倒觞。休把功名嗟老鬓，且供人事笑他乡。我知塞上翁心事，得失无关心自凉。
0	0	1	0	0	1	0	0	0	0	0	0	春闺杂咏① 梅,寻春不遇欲空归，竹外横斜拾一枝。且喜东君有消息，隔香应不怕疏篱。
1	1	0	0	1	0	0	0	0	0	0	1	深秋,深秋白露垂，凉风砭余肌。布袍缝旋绽，游子待授衣。侧闻茅檐下，夜窗理残机。痴梦归乡郡，单身投柴扉。饥寒呼父母，涕洟如婴儿。悲声惊梦觉，依稀有乌啼。
0	0	0	0	1	0	0	0	0	0	0	1	蒲亭续咏二首 其一 望夫山,风雨苔莓尽日闲，苍藤白石舞烟鬟。独留明月空相照，不见浮云去复还。无主野花春色老，窥人苦竹泪痕斑。故园昨夜还家梦，小妇应占山上山。
1	1	0	0	0	0	0	0	0	0	0	1	秋夜忆家,一夕秋风至，天空雁忽来。露漙阶下草，月落掌中杯。故国书难到，他乡客未回。坐怜砧杵急，寒柝又相催。
1	0	0	0	0	0	0	0	0	0	0	1	思亲堂,乌鸟啼北林，白云度东岭。慨慷游子怀，感物清夜永。双亲七十馀，黄发飒盈顶。一从走东西，三年暌定省。纤纤寸草心，遥遥万里迥。宦游岂不嘉，衷情安可屏。陟屺复陟岵，跂足且延颈。眄睐目生花，泪下急如绠。高堂扁思亲，著此情耿耿。何时奉周旋，允言遂深幸。
0	1	0	0	0	0	0	1	0	0	0	1	感遇,孤鸟失其林，日暮鸣且飞。风枝栖未定，摇摇将安归。中洲有芳草，惨澹少光辉。舟楫荡流波，根株苦无依。悲此远征人，三代故乡违。万里长涂间，安知身是非。东海有钓纶，西山可采薇。悠悠迷方子，谁能识其几。
1	1	0	0	0	0	0	0	0	0	0	0	建中癸亥岁奉天除夜宿武当山北茅平村,岁除日又暮，山险路仍新。驱传迷深谷，瞻星记北辰。古亭聊假寐，中夜忽逢人。相问皆呜咽，伤心不待春。
1	0	0	0	1	0	1	0	0	0	0	1	其五,犹记君别时，携手河梁侧。白马系朱英，綵辔连金轭。征夫念长途，游子恋故宅。迟迟不能行，泪下沾衣赤。
1	1	0	0	0	0	0	0	0	0	0	1	浣溪纱 初度日，和夔笙,帘角飘灯雨未休。料量多半酒中愁。迟年五十欲平头。海色拗晴来汐社，楼高何处见吾州。他乡能老况温柔。
1	0	0	0	0	1	0	1	0	0	0	1	赠友人归九江,冷月晴窗客下帷，孟轲贤母乐羊机。当年独解观兴废，惆怅堂前游子归。
0	0	1	1	0	0	0	0	0	0	0	1	大将军西伐诗,万里绝尘埃，将军天上来。声名惊外域，节钺授中台。司阃三军命，分符七校才。熊旗收敕勒，猿臂射轮台。日暗刀如雪，沙空鼓似雷。巡山宵击斗，度陇昼衔枚。战急前军集，行迟后命催。霜高兵气肃，风落阵云开。紫塞秦城远，黄河汉使回。西征看略马，定为取龙媒。
0	1	0	0	0	1	0	0	0	0	0	1	闻客生昆仲入粤，予子法祖随焉。鉴在、蕴修、坤丞应相携同去，予独留滞闽乡，诗以写怀 其一,乱去交亲少昔欢，天涯羁旅足盘桓。故乡竹马存三子，海内求羊有二难。绝岭驾风秋雁远，空山叫月夜猿单。南雄路断音书隔，惆怅梅花不忍看！
1	0	0	0	0	0	0	0	0	0	0	1	其二十一,白云山上白云飞，腾达年来与愿违。鹤发慈亲应记忆，岭南游子几时归。
1	1	0	0	0	0	0	0	0	0	0	1	丙戌仲春感赋,迎养欣儿志，他乡岁月赊。老年常感旧，春梦不离家。归思三江水，诗情五岭花。两孙宜努力，珍重在年华。
0	1	0	0	0	0	0	1	0	0	0	0	西村劳农,川云散尽十分晴，缭出溪头信意行。片片飞花随步远，离离芳草上墙生。村深日暖单衣爽，路转沙平两履轻。膰肉芬香坊酒酽，因来聊得饷春耕。
1	0	1	1	0	0	0	0	0	0	0	1	游灵石山寺,西湖富清丽，城府尘事并。我独数能来，不负双眼明。骚骚残絮罢，飐飐新荷成。岁华日夜好，游子能无情。午阴酿初暑，稍喜巾袂轻。小风吹鬓毛，将我入松声。崖寺金碧暗，石泉肝胆清。寿藟万蛟舞，灵峰双髻撑。仙人昔来游，笔墨上朱甍。举臂寻丈高，聊得儿童惊。老矣谢狡狯，题诗记吾曾。
1	0	0	0	0	0	1	0	0	0	0	1	浣溪沙 杨花（见《昭代词选》）,昨夜东风透露台。无端柳絮遍苍苔。一春心事又成灰。无力自随流水去，有情还伴落花来。天涯游子几时回。
1	1	0	0	0	0	0	0	0	0	0	1	其二,识尔趋庭际，芳年玉树高。谦和自天性，文雅出时髦。旧好过从断，深情梦寐劳。他乡新冢在，松柏晚萧骚。
1	0	0	0	0	0	1	0	0	0	0	1	过姑熟怀陈行之教授,经过姑熟多佳趣，卜筑黄花老亦佳。白发故人田负郭，青骢游子客为家。郡斋檐雨閒棋子，官路山风过楝花。自笑欲归归未得，裁诗相忆墨翻鸦。
1	0	0	0	0	0	0	0	0	0	0	1	青山白云图,游子殊方清梦远，慈亲瘗玉白云深。它年陇上松千尺，高节应同孝感心。
1	1	0	0	0	0	0	0	0	0	0	1	题终慕堂 其一,旧隐金鳌下，榕蕉间橘林。他乡频引睇，先垄镇萦心。世泽溪流远，哀情海水深。楹间悬钜榜，一顾一沾襟。
0	0	0	1	0	0	0	0	1	0	0	0	题竹,削玉森森幽思清，院家高兴尚分明。捲帘阴薄漏山色，欹枕韵寒宜雨声。斜对酒缸偏觉好，静笼棋局最多情。却惊九陌轮蹄外，独有溪烟数十茎。
1	0	0	0	0	0	0	0	0	1	0	0	春早寄华下同人①,正是花时节，思君寝复兴。市沽终不醉，春梦亦无凭。岳面悬青雨，河心走浊冰。东门一条路，离恨镇相仍。
1	0	0	0	0	0	0	0	0	0	0	1	晚济龙门渡因访高慢士,向夕龙门渡，风潮半落霞。暂停游子棹，得访故人家。浦口鱼罾近，津头酒幔斜。踟蹰那忍去，乘月涉江沙。
0	0	0	0	0	0	0	0	0	1	0	1	仿昭代诸家体三十八首 二十四 朱九江曰藩 其二十四 闺怨,章台垂柳叶凋秋，孤怨孤栖荡妇楼。六朝香粉丁都护，万里戎韬霍小侯。明月机中双纽缕，黄云城上千金钩。此生不拟长相忆，犹梦落花逐上流。
0	1	0	0	0	0	1	1	0	0	0	1	思家,京华薄宦已沾巾，寥落三年济水滨。冷雨青灯吟客梦，东风蓬鬓异乡人。云涛渺渺沧江暮，榆柳依依旅邸春。朋旧别来多野兴，故园应已赏芳辰。
1	0	0	0	0	1	0	0	0	0	0	1	慰于子冲内艰用可大韵,闾门此日欲何依，岩桂庭萱事事非。千里空悬游子梦，一寒谁念故人衣。春风四壁馀长铗，夜雨空堂有断机。莫向乾坤悲落魄，三斋年少似君稀。
1	1	0	0	0	0	0	1	0	0	0	1	闻鸡,落落复如此，漫漫夜复长。一鸡惊客梦，十载滞他乡。齐井三更月，秦关万里霜。不知谁待旦，愁老入清狂。
1	0	0	0	0	0	0	0	0	0	0	1	将至佛山念二贤怀冼少汾,吾念九曲好，似我九回肠。怀人隔九曲，念之非他乡。有时正远念，神游遍八荒。中思如中天，美人在中央。嗟哉乎美人，美人安可忘。
1	0	0	0	0	0	0	0	0	0	0	1	再觐回宿龙潭驿,谁向归舟唱一声，玉兰花尽牡丹荣。似怜游子春三月，才换江南第一程。
0	1	1	1	0	1	0	0	0	0	0	0	哭少铉谭兵宪,左江绣斧出师时，霜落遥闻失故知。却忆丛兰成独恨，还惊宿草动深悲。声灵异域犹能到，杖履名山不可期。泪洒椒浆聊一奠，断肠空复四愁诗。
1	1	0	0	0	0	0	1	0	0	0	1	长至,长至长留樊水滨，三阳又见琯灰新。登台谁似书云客，旧馆曾携添线人。道远屡违江下信，律穷终度斗边春。他乡风物年年改，欲折梅花泪满巾。
1	0	0	0	0	0	0	0	0	0	0	1	初至封丘作,可怜薄暮宦游子，独卧虚斋思无已。去家百里不得归，到官数日秋风起。
1	0	0	0	0	0	0	0	0	1	0	1	其十七,孟冬风已厉，揽衣有馀叹。独宿知夜长，远客知天寒。河汉直双阙，皎若素与纨。黄鹄从西南，孤飞正漫漫。一鸣缓中带，再鸣沾玉颜。游子不可听，令君中道还。所以生别离，慷慨亮为难。
1	1	0	0	0	0	0	1	0	0	0	1	嘲杜鹃 其一,去国千年万事非，蜀山回首梦依稀。自家惯作他乡客，犹自朝朝劝客归。
0	1	0	0	0	0	0	0	0	0	0	1	春日途中作,干禄趋名者，迢迢别故林。春风短亭路，芳草异乡心。雨过江山出，莺啼村落深。未知将雅道，何处谢知音。
0	0	1	1	0	0	0	1	0	0	0	1	击剑篇（馆课）,古剑寒锋青槭槭，昔年得之丰城客。阴阳为炭天地炉，谁锻钝钩金跳踯。琉璃匣里莲花色，明月环端秋水碧。自是荆轲一片心，佩将燕市频磨拭。传闻西陲烽火惊，龙泉夜吼如有神。拔剑起舞抉星辰，旋风烁电光燐?。决尽胡云一万里，血溅胡天净虏尘。
0	1	0	0	0	0	0	0	0	0	0	1	江岭杂诗自豫章上虔南十首 其一,南上千盘路，东风半月程。浮云邬子驿，残日灌婴城。江色连吴楚，溪阴变晦明。兵戈漫回首，总是故园情。
0	0	0	0	0	1	0	0	0	0	0	1	其三十一,归来魂些元蜂塞，若有人兮白马河。半笑半啼分咫尺，八寒八热一蹉跎。从无猎者嫌猩骂，除是周南伏鼠魔。摘出心肝人不买，摇槌徒唱望乡歌。
1	0	0	0	0	0	0	0	0	0	0	1	又借韵自赋一首用呈诸公,才到炎方便忆还，空歌游子剑前颜。穷秋阳鸟遵遥渚，短景浮云出故山。开被放衙星未没，推窗观海日将攀。诸公总是蓝田璧，不弃他山老石顽。
0	0	0	0	0	0	0	1	0	0	0	1	漫兴,不干荣禄息危机，茅屋三间老布衣。多少长安骑马客，故乡深院锁重扉。
0	0	0	0	1	1	0	0	0	0	0	1	七夕闺意戏范济美三首 其一,衡阳新雁几时归，惆怅佳人万事非。蓬首西风还拜月，夜凉赢得露沾衣。
0	0	0	0	1	0	0	0	0	0	0	1	竹西怀古,淮南昔繁丽，富庶天下称。管弦十万户，夜夜闻喧腾。不徒竹西寺，歌吹相豪矜。一朝烽火急，廛市为沟塍。风月无欢场，睥睨皆射堋。荒荒野月白，照地如寒冰。自从画江守，岁岁输金缯。萧条闾井间，水旱又频仍。我来经故里，日暮此一登。隋唐倏己往，遗迹几废兴。江山极苍莽，望之涕沾膺。
1	0	1	0	0	0	0	0	0	0	0	1	其二,江皋迢递风景莫，游子仓皇怅无遇。壮心激烈期轩昂，人困日长囚筦库。久坐应教靖节嗤，拚归又怯长安路。何当著脚簿书丛，刀笔犹能削奸蠹。
0	1	0	0	0	0	0	1	0	0	0	1	其三,故园梅蕊依时发，异县归人见却悲。花自别来难独立，人今老去复何之。未能荷锸除丛棘，且可随方著短篱。等待薰风暄暖后，枝间看取实离离。
1	0	0	0	0	0	0	0	0	0	0	1	古意,百年苦瞬息，人事复乖违。园中桃与李，安能久芳菲。天风扫枯叶，北雁忽南归。嗟我行役人，年年戍金微。觱栗自西来，游子未授衣。严霜堕关塞，明月照孤帏。两地共摇落，两情共歔欷。
1	1	0	0	0	0	0	0	0	0	0	1	写怀,捧檄三时经万里，随身一剑与孤琴。沧溟笔墨鱼龙气，汗漫行藏鸿鹄心。日没云流天地断，山穷水弱岁时深。自今老去应无恨，阅尽他乡耐苦吟。
1	0	1	1	0	0	0	1	0	0	0	1	海船口夜泊,灏渺东风折柳条，涛声天半别魂销。苍茫野色迷津岸，明灭鱼灯趁晚潮。半枕易惊三峡梦，孤舟谁念一身遥？思乡滴尽千行泪，愁听哀猿倍寂寥。
0	1	0	0	0	0	1	0	0	0	0	1	九日登署楼看雨,高楼岌嶪耸云端，独倚危栏眼界宽。四面峰峦相拥抱，连朝诗酒寄悲欢。关山雁杳书难寄，客邸衾孤梦亦寒。烟雨迷离休纵目，故乡何处路漫漫。
0	0	0	0	0	0	0	0	1	0	0	1	九日与敬处士左学士同赋采菊上东山便为首句,采菊上东山，山高路非远。江湖乍辽夐，城郭亦在眼。昼日市井喧，闰年禾稼晚。开尊会佳客，长啸临绝巘。戏鹤唳且闲，断云轻不卷。乡心各万里，醉话时一展。乔木列遥天，残阳贯平坂。徒忧征车重，自笑谋虑浅。却顾郡斋中，寄傲与君同。
0	1	0	0	0	0	0	1	0	0	0	0	决绝词,我生胡不辰，遭乱为妇女。出门路不识，见人羞不语。孤城遭寇侵，寇去来军旅。玉石全未分，杀人血漂杵。夫死虏其妻，仳离失居处。被虏强从军，哀哀泪成渚。
0	0	0	0	0	0	0	0	0	1	0	1	梅花歌与崔子玉诸公饮花下作,江南气候足妍和，燕地风沙本自多。惟有梅花解人意，乡关客舍共芬华。当年花里故人别，今日花前为谁折。玉碗银缸赏已新，毡毹锦帐香未歇。醉把瑶华揽子裾，莫教羌笛怨离居。上苑花枝犹若此，故园春色定何如。
1	0	0	0	0	0	0	0	0	0	0	1	九月十八日山中见杜鹃花复开,山中泉壑暖，幽木寒更华。春鸟各噤口，游子未还家。云谁未及还，对此重兴嗟。何必因啼血，颜色胜曙霞。
0	0	0	0	1	0	0	0	0	0	0	1	旅夜,百卉巳萧索，哀蛩胡未休。寒天清渭树，落月故乡楼。古人犹涕泪，吾意岂公侯。雍雍南去雁，漂泊向何州。
0	0	0	0	0	0	0	1	1	0	0	1	法喜寺,门前白道自萦回，门下青莎间绿苔。杂树绕花莺引去，坏檐无幕雁归来。寂寥谁共樽前酒，牢落空留案上杯。我忆故乡诚不浅，可怜鶗鴂重相催。
0	0	0	0	0	0	1	0	0	0	0	1	寄海上韩杲,一纸相思托便鳞，客乡人寄故乡人。看花深忆山中乐，只恐归迟不见春。
0	1	0	0	0	0	0	0	0	0	0	1	粤中除夕,南中逢此夕，酒罢转凄其。不寐憎衾枕，多愁历岁时。帷灯摇夜色，邻树引朝曦。已觉乡心切，春风莫漫吹。
0	0	0	0	1	0	0	0	0	0	0	1	边马有归心,应瑞来宛国，衔恩入汉家。边兵犯燕塞，骠骑出龙沙。为报千金顾，宁辞万里赊。蹄穿朝踏雪，声断夜嘶笳。逐北名空在，征南赏未加。讵随班定远，生作玉门嗟。
0	0	0	0	0	0	0	1	0	1	0	0	送菊潭王明府,业成洙泗客，皓发著儒衣。一与游人别，仍闻带印归。林多宛地古，云尽汉山稀。莫爱浔阳隐，嫌官计亦非。
0	0	1	1	0	0	0	0	0	0	0	0	楼中阅清管,山阳遗韵在，林端横吹惊。响迥凭高阁，曲怨绕秋城。淅沥危叶振，萧瑟凉气生。始遇兹管赏，已怀故园情。
0	0	1	0	0	0	0	0	0	0	0	1	戊辰八月梅泉招同彊村病山伯夔公渚放舟至吴淞观海,局蹐空悬一往心，无山选胜废登临。得飘咳唾浮秋水，对压波涛倚茗斟。片月埋痕云叠叠，远帆敛暝海淫淫。流人万恨凭湔洗，潮打楼船恨益深。
1	1	0	0	0	0	0	0	0	0	0	1	衡阳写怀简王景大赵俊卿,梦觉他乡枕，寒生半夜衾。客程湖外远，秋意雨中深。老马寻归路，羁鸦忆故林。家书连数纸，难写此时心。
0	1	0	0	0	0	0	0	0	0	0	1	其四,回生空袖手，送死谩题诗。肠断南城外，舟催闸鼓时。乡心飞野马，身计绊残棋。知汝英灵在，能无念父慈。
0	1	0	0	0	0	0	0	0	0	0	1	题王高翰单于昭君夜坐图,天如穹庐塞云黑，胡地寒多胡草白。阴山积雪不曾消，马潼驼峰作常食。一身不幸颜如花，一朝飘泊在天涯。宫中不识天子面，哪知世有呼韩邪。银烛煌煌照清夜，咫尺腥膻杂兰麝。强含娇笑对毡裘，啼痕暗裛秋云帕。单于未醉酒频倾，琵琶不弹肠断声。谁知万里多情月，祇与昭阳一样明。
1	1	0	0	0	0	0	0	0	0	0	1	月夜书怀,月色如湖水，幽光冷竹床。怀人双泪湿，作客五更长。烛影摇空壁，砧声碎晓霜。不须怨飘泊，今夕始他乡。
1	1	0	0	0	0	0	0	0	0	0	1	七夕,目切云垂望，心驰枕扇凉。两年违色养，七夕又他乡。坐想斑衣戏，胡为捧檄忙。何人翟方进，将母冠岩廊。
1	1	0	0	0	0	0	0	0	0	0	1	其五,遍参尊宿走诸方，老去才能返故乡。涨水飞云前辈语，他乡莫更久徜徉。
0	0	0	0	1	1	0	0	0	0	0	0	松,曾于西晋封中散，又向东吴作大夫。浓翠自知千古在，清声谁道四时无。枝柯偃后龙蛇老，根脚盘来爪距粗。直待素秋摇落日，始将凡木斗荣枯。
0	1	0	0	0	0	0	0	0	0	0	1	宦邸寒食,细细催花雨若丝，异乡寒食故乡思。采蘋士女榆烟暮，斗草儿童杏酪迟。两岸绿杨当古道，一群白鹭点晴漪。东风昨夜还家梦，泣向仙姑酌酒卮。
1	1	0	0	0	0	0	0	0	0	0	1	重阳日西兴寄临安亲旧,我来西兴口，君在龙山旁。如何阻一水，不共作重阳。别浦潮犹白，深秋菊未黄。遥知对杯酌，不记是他乡。
1	0	0	0	0	0	0	0	0	0	0	1	郊行二首柬张遂逸亲家 其二,芒鞋随意踏青莎，一日溪头几度过。高树夕阳人影乱，断桥幽涧水声多。思乡拟作东都赋，远俗犹闻隔院歌。不向晚凉移席坐，好怀佳赏奈君何。
0	0	0	0	1	1	0	0	0	0	0	0	村居漫兴三首 其一,草堂时睡醒，一卷太玄经。道任衣冠旧，文祈笔砚灵。雨阶添嫩碧，山牖纳遥青。衰老容吾饮，还应问酒星。
1	0	0	0	0	0	0	1	0	1	0	0	访屈宗岷村居,火烟官路近，村舍故人存。喜尔儿童大，惭予称谓尊。山川一隔绝，离别几寒暄。爱客情何甚，饛然载簋飧。
1	0	0	0	0	0	0	0	0	0	0	1	其二,短薄楼供选佛场，寺门犹葬古真娘。笙歌夜沸三更月，锦绣风飘七里香。游子不醒芳草梦，山僧多占白云乡。画桥一径通何处，红袖当垆笑夕阳。
1	1	0	0	0	1	0	0	0	0	0	1	感怀 其一,憔悴已如此，何堪丛百忧。对愁犹有影，多病不宜秋。骨肉他乡梦，年华逝水流。诗书且自遣，世法等浮沤。
0	0	0	0	0	1	0	0	0	0	0	1	访霍勉斋于旅寓午睡未起书壁,东风红紫一番新，同作天涯沦落人。君向梦中行万里，故园花发几枝春。
0	0	0	0	0	0	0	0	1	0	0	1	云云,休将閒耳听云云，只作深居耳不闻。素志肯随时节改，清贫难许利名分。忘情茅屋无非燕，著脚春山独是云。试问急流谁勇退，故园同看木欣欣。
0	0	0	0	0	0	0	1	0	1	0	1	关山月,胡天云净无纤瑕，一轮明月关山赊。青海城边笼白骨，黄龙塞上照寒沙。举头处处看圆缺，低头默默伤离别。铁骑宵征岭雾深，毡房野宿边风烈。一回见月一思归，故乡迢递音书违。家人见月亦思我，道我归期定几时。
0	0	0	0	0	0	0	1	0	0	0	1	搂山坡,上下此坡难，石多荆棘殷。几经来往客，真是利名关。风俗非吾土，莺花似故山。山灵休我叹，王事未应闲。
0	0	0	0	0	0	0	1	0	0	0	1	过内黄县,相州吹角欲斜阳，匹马摇鞭宿内黄。僻县不容投刺客，野陂时遇射雕郎。云中粉堞新城垒，店后荒郊旧战场。犹指去程千万里，秣陵烟树在何乡。
0	0	1	0	0	0	1	1	0	0	0	1	苦雨忆皇甫冉,凉雨门巷深，穷居成习静。独吟愁霖雨，更使秋思永。疲痾苦昏垫，日夕开轩屏。草木森已悲，衾帱清且冷。如何游宦客，江海随泛梗。延首长相思，忧襟孰能整。
0	0	0	0	1	0	0	0	0	0	0	1	江南曲,采采白蘋洲，兰桡忆远游。日悬云梦阔，天隔洞庭秋。风物三湘道，烟波万里愁。离居逢岁宴，掩涕倚重楼。
1	0	0	1	0	0	0	0	0	0	0	1	即席次徐正郎庭实韵,思君咄咄困愁城，笑语重逢仆欲更。岁月有痕惟短鬓，乾坤无用是虚名。故园水竹三生梦，上国烟花万里情。自是同心堪细酌，坐沉槐月听鸦鸣。
0	0	0	0	0	0	1	0	0	0	0	1	玉钩斜怀古（隋炀帝葬宫人处。） 其一,娥眉遗冢草毵毵，尽日啼鹃亦太憨。怪底东京归未得，君王曾唱望江南。
1	0	0	0	0	0	1	0	0	0	0	0	偶作因怀山中道侣,是是非非竟不真，桃花流水送青春。姓刘姓项今何在，争利争名愁杀人。必竟输他常寂默，只应赢得苦沈沦。深云道者相思否，归去来兮湘水滨。
1	1	0	0	0	0	0	1	0	0	0	1	其二十九 ①善谑驿,皆因盂酒与豚蹄，致使他乡笑滑稽。无限驿亭来往客，独言齐赘不归齐。
1	0	0	0	0	0	0	0	0	0	0	1	霜夜,酒薄才堪助断魂，灯清犹自伴微温。窗前天共边愁阔，莫伴星河望故园。
1	1	0	0	0	0	0	0	0	0	0	1	秋夜旅中,旅食思乡味，砧声起客愁。夜凉风动竹，人静月当楼。浮世百年梦，他乡几度秋。店翁新酒熟，一醉更何求。
0	1	0	0	0	0	0	0	0	0	0	1	述怀,□角离家欲断肠，丹功莫挽两亲亡。白云片片留人住，未许尘寰认故乡。
0	0	0	0	0	0	1	0	0	1	0	0	谢壁间李学士和予藤蓑诗偶成奉寄 其一,西涯一曲我藤蓑，对此相思可奈何。今日玉台应说我，海门何处扣弦歌。
0	1	0	0	0	0	0	0	0	0	0	1	其二,故园初入望，嘉客且同盟。倚槛观秋稼，吟诗对晚晴。浦寒鸿雁起，天暝水云横。急管休催发，悲歌正有情。
1	1	0	0	0	0	0	0	0	0	0	1	客中重九,楚老相逢泪满衣，片名薄宦已知非。他乡不似人间路，应共东流更不归。
0	0	0	0	0	1	1	0	0	0	0	0	其六 契元鲁应奉溪居卧病寄此怀之,笑捧天香出禁林，归来闽峤岁华侵。春晖报母心逾苦，甘旨娱亲意独深。隔岸园林江濯锦，临风阑槛竹鸣琴。长卿多病无由见，咫尺相思隔海岑。
1	1	0	0	0	0	0	0	0	0	0	1	呈庆伯,顾藉微官无一分，强能从俗亦徒纷。他乡骤喜逢诗伯，故里浑疑对竹君。莫为饥寒常道路，要留精力事耕耘。如君少壮端宜勉，老我衰摧直漫勤。
1	1	0	0	0	0	0	0	0	0	0	1	忆庾岭,岭头一步他乡路，夹路梅花送马蹄。却恨当年轻踏过，如何不信鹧鸪啼。
0	1	0	0	0	0	0	0	0	1	0	1	九月七日同远士饮菘塍斋,定酒招强户，烹鸡破小斋。因为豪士饮，笑脱隐居钗。冒雨移亭菊，寻山贮蜡鞋。故乡重节近，吹帽好相偕。
0	1	0	0	0	1	0	0	0	0	0	0	登襄阳岘山（一本岘山上有恨字）,昔年亟攀践，征马复来过。信若山川旧，谁如岁月何。蜀相吟安在，羊公碣已磨。令图犹寂寞，嘉会亦蹉跎。宛宛樊城岸，悠悠汉水波。逶迤春日远，感寄客情多。地本原林秀，朝来烟景和。同心不同赏，留叹此岩阿。
1	0	0	0	0	0	0	0	0	0	0	1	思君去时行,织素不成匹，含颦步中庭。春风自来去，碧草当阶生。思君欲去时，腰间宝剑鸣。君言世所欲，中心为不宁。恐淹百里才，强作游子行。执手不忍别，相顾泪如倾。岂期一去后，三载无回旌。君身若云汉，何由达我情。愿化双飞翼，翩翩傍去程。
0	0	0	0	0	0	1	0	0	0	0	1	寄乡友陈宗盛,客况乡情正不禁，远劳一价送佳音。开缄快睹龙蛇字，念旧深知铁石心。万里海天春渺渺，半窗风雨夜沉沉。相思苦被浮名绊，尊酒何时更盍簪。
1	0	0	0	0	1	0	0	0	0	0	1	其二,清夜梦慈闱，适临初度期。桃从瑶圃献，身逐彩云飞。无复慈乌哺，尚怜游子衣。平生爱少子，多病负春晖。
0	1	0	0	1	0	0	0	0	0	0	0	哭菊庐舅氏,舅甥三十年，生别且潸然。书落雁来处，病深秋到边。故人伤远道，孤子伴归船。定有焚黄日，西山松树阡。
0	1	0	0	0	0	0	0	0	1	0	0	秋暮寄山中人,水国催寒早，霜风几夜砧。怀君隐居处，落叶乱山深。野鸟无遗迹，孤云不系心。悬知灯火夕，闲坐听猿吟。
0	0	0	0	0	0	0	0	0	1	0	1	玉津晚归马上（丁卯清明京师赋）,落日南城陌，东风禁火时。醉醒皆自得，单袷正相宜。绿树侵高阁，繁花泪曲池。未应判节物，可奈故园思。
1	1	0	0	0	0	0	0	0	0	0	1	漫题三首 其一,乱后他乡节，烧残故国春。自怜垂白首，犹伴踏青人。
1	1	0	0	0	0	0	1	0	0	0	1	大小莲花峰,大莲花峰房欲披，小莲花发蕊离离。莫轻游子无仙骨，我解栽花发火池。
0	0	0	0	0	0	1	1	0	0	0	1	寄同社诸友,迢迢千里路，落落一王生。北地怜秋冷，客怀怪雁征。素盟空自抱，绿酒共谁倾。入梦家山暮，相思对月明。
0	1	0	0	0	0	0	1	0	0	0	0	游闽中玄妙寺晚归偶成奉同行徐沈二公,清时作宦得閒游，更喜祗园景物幽。山色连云迷晓径，松声绕涧杂寒流。层台回首诸天近，半日凭栏百念休。薄暮归来心更乐，离离禾黍万家秋。
0	0	0	0	0	0	1	0	0	0	0	1	怀刘德清,远别诚何易，重期信觉难。相思万里外，兀坐一灯残。梁苑梅空老，官河雁独寒。间关头渐白，犹自恋儒冠。
0	1	0	0	0	0	0	0	0	0	0	1	故上海令黄子律哀诗（并序）,葛溪有臞儒，冰雪莹怀抱。世事澹无营，经史日稽考。謇余素相知，同年复同道。谊重比金兰，才高擅词藻。前年赴公车，异县得国宝。廉勤恒自守，始终竟莫保。赐归荷皇恩，抱病因热恼。望乡无百里，沦没殡江岛。呜呼哲人萎，寂寞青山老。痛哭悲风来，愁云翳穹昊。
0	1	1	0	0	1	0	0	0	0	0	0	闻病树近甚憔悴鬓发皆白沪寓为居停所逼行将北迁寄此奉问,无地托鲲鹏，何时徙北溟。少陵头易白，阮籍眼谁青。多病且相待，不期能合并。思君话秋夜，风露坐微馨。
1	0	0	0	0	1	0	0	0	0	0	1	舟过庾楼,得名元自庾西阳，秋夜何关旧踞床。坐上参差雉横堞，槛前来往燕归樯。骚人雪月撩新句，游子风云忆故乡。何日君恩粗能报，苔矶从此濯沧浪。
0	0	0	0	0	0	1	0	1	0	0	0	登书云台怀韩寅仲兼赠禹宝,维舟在秋浦，策杖凌寒崖。峰峦互回薄，水石相因依。言寻蒋生径，遂扣扬子扉。修篁罗高馆，芙蓉发山篱。噭噭清猿啸，习习西风吹。美人游不还，毋由敦佳期。幸有琼枝树，可以慰相思。扪萝陟丹磴，听泉坐翠微。飞鸟既投林，白云亦知归。况乃秋易老，白露沾人衣。挥手布心腹，相期浮山陲。好为谢尘鞅，毋令赏心违。
1	1	0	0	0	0	0	0	0	0	0	1	次韵抱朴君问病求閒（卧病两月，丐祠未许）,清都谁不愿居官，且是西湖最好山。此地固难常养病，他乡只可便求閒。苦无筋力追王贡，那有心机衒孔颜。秋入两峰明碧落，几多鹓鹭簇天关。
1	0	0	0	0	0	0	0	0	0	0	1	春怨,柳花扑帘春欲尽，绿阴障林莺乱啼。秖愁明日送春去，落日满园啼竹鸡。
1	0	0	0	0	0	0	0	0	0	0	1	过歌风台,台下残碑手重摩，腐儒千载此经过。诸生未识叔孙礼，游子还从父老歌。日落五陵无旧树，风来泗水有馀波。神骓不逝空成泣，走狗犹存奈尔何。
0	0	0	0	0	1	0	1	0	0	0	1	寄黎惟敬,故人家傍青山曲，千树梅花数亩池。愧我昔为三径客，忆君今赋四愁诗。旅窗月照焚香处，水阁风清染翰时。两地幽怀不同赏，朝簪空自负归期。
1	1	0	0	0	0	0	0	0	0	0	1	谒祖垄,三年樵径别，此日更跻攀。祖德思逾厚，山灵笑复还。心悬碧落外，身在翠微间。来岁逢寒食，他乡忆故山。
0	0	1	1	0	0	0	0	0	0	0	1	读疏咏之安阳对竹二诗怀家山次韵见意,短发新霜及未侵，几年和月买泉林。偶然行李对寒碧，忆得故园惊岁阴。枕上秋岚吹醉梦，门前沙鸟立清深。个中须著翛翛玉，落日微风伴我吟。
0	0	0	0	0	0	0	1	0	0	0	1	立春有感,杀运正当三十载，东风暂送一年春。寒梅卧雪山中老，弱柳蒙尘路畔新。对酒依稀当日事，吟诗寥落故园人。阳和早入桃源去，我欲寻花急避秦。
0	0	0	0	1	1	0	0	0	1	1	0	咏史二十一首 其十八,荜门翳蓬蒿，穷巷绝马迹。中有抱膝人，疏粝不充食。荣华过浮埃，敝服无愠色。献玉鄙卞和，扣角羞宁戚。天潢不垂云，中夜起叹息。
1	0	0	0	1	0	0	0	0	0	0	1	吴承远讥登山,胸中无滞是神仙，行止由来各有天。洞里道人心快快，云间游子自翩翩。尘怀已逐山风扫，好意都从梅蕊传。回首七香车上客，大家归去莫流连。
1	1	0	0	0	0	0	0	0	0	0	1	九日会客面岳亭以采菊东篱下悠然见南山分韵得采字诗,四运相摧斥，秋容忽而改。英英晚节花，含霜发鲜彩。游子感萧辰，命侣登爽垲。湘山俨横陈，秀色如有待。独怜祝融峰，尽日埋叆叇。安得诛云师，吾将罪真宰。悠悠元亮心，千载宛如在。遥知把不盈，搔首终朝采。胜达不可追，迷涂谁堪悔。弃置勿复谈，且复浇磊磈。
1	0	0	0	0	0	0	0	0	0	0	1	题岳麓道乡台,山外江水黄，江外满城绿。城外杳无际，天低到平陆。长烟贯楚尾，远势带吴蜀。故园东北望，游子阑干曲。
1	1	0	0	0	1	1	0	0	0	0	1	杂诗 其一,白雪何飘飘，游子多离忧。美人娇如花，娥娥临青楼。佳期竟寂寞，蹉跎若河流。河流漫浩浩，相思令人老。时物有如期，秉烛苦不早。
0	1	0	0	1	0	0	0	0	0	0	1	其二十四,霜日明霄水蘸空。鸣鞘声里绣旗红。澹烟衰草有无中。万里中原烽火北，一尊浊酒戍楼东。酒阑挥泪向悲风。
0	0	0	0	0	0	0	1	0	0	0	1	代北州老翁荅,负薪老翁往北州，北望乡关生客愁。自言老翁有三子，两人已向黄沙死。如今小儿新长成，明年闻道又徵兵。定知此别必零落，不及相随同死生。尽将田宅借邻伍，且复伶俜去乡士。在生本求多子孙，及有谁知更辛苦。近传天子尊武臣，强兵直欲静胡尘。安边自合有长策，何必流离中国人。
0	0	1	0	0	0	0	1	0	0	0	1	述感,渚清沙白偶登台，城阙秋生夕照催。醉里高歌双鬓在，愁边画角数声来。侧身天地长为客，抱病风尘孰爱才。却忆故园三径好，扁舟须趁早春回。
1	1	1	0	0	0	0	0	0	0	0	1	其五,古人重去国，越俗轻远游。读书甫及冠，遽为衣食谋。饥驱出门去，不惮道路修。所营无他业，刀笔多依刘。非不供甘旨，莫慰父母忧。欲归不得归，白云空悠悠。他乡作羁客，何如田间叟。终身在乡里，不知行旅愁。团圞聚一室，至乐天伦求。
0	0	0	0	1	0	0	0	0	1	0	1	送王参军之横州,中原落日怨离群，万里关山路又分。乱后谁为骠骑使，征南吾忆伏波军。湘妃班竹行秋雨，帝者苍梧起暮云。铜柱高标犹在眼，好将勋业荅明君。
0	1	0	0	0	0	0	0	0	0	0	1	长安秋兴寄伯兄 其一,一枕西风梦不成，乡心横似乱云生。天涯总为伤贫贱，陌路谁堪托死生。小院夜阑闻落叶，破窗凉紧逼长檠。自怜作客曾非惯，凄绝中宵络纬声。
0	1	0	0	0	0	0	1	0	1	0	0	与陈百一押韵儗作闺怨,孤房独夜冷凄凄，睡起眉纤偃月低。数过佳期憎报鹊，唤回好梦怪邻鸡。红颜独压娇娥伴，薄命翻为荡子妻。憔悴捣衣君莫念，砧声应不到辽西。
0	1	0	0	0	0	0	0	0	0	0	1	归程阻风,凄风起西北，日夕满川坻。寒云结重阴，曜灵隐高晖。惊涛浩纵横，零雨何霏霏。行人念往路，怫郁多悲怀。延领望故乡，誓将赴东归。临津不能济，伫立以徘徊。安得凌风翰，奋绝起高飞。
0	1	0	0	0	0	1	0	0	0	0	0	寄张源,咫尺西江路，悲欢暂莫闻。青年俱未达，白社独离群。曲径荒秋草，衡茅掩夕曛。相思不相见，愁绝赋停云。
1	0	0	0	0	0	0	0	0	0	1	0	中丞宋公以吴兵三千赴河南军次寻阳脱余之囚参谋幕府因赠之,独坐清天下，专征出海隅。九江皆渡虎，三郡尽还珠。组练明秋浦，楼船入郢都。风高初选将，月满欲平胡。杀气横千里，军声动九区。白猿惭剑术，黄石借兵符。戎虏行当剪，鲸鲵立可诛。自怜非剧孟，何以佐良图。
0	1	0	0	0	0	0	1	0	0	0	1	京居感兴（丁卯正月赋，时领将作属）,为问长安客，何人识要津。长持一马箠，浪走六街尘。城阙烟中晓，关河雪后春。故园桃李在，樽酒愿相亲。
0	0	1	1	0	0	0	0	0	0	0	0	送李骑曹灵州归觐,翩翩出上京，几日到边城。渐觉风沙起，还将弓箭行。席箕侵路暗，野马见人惊。军府知归庆，应教数骑迎。
1	0	0	0	0	0	0	1	0	0	0	1	十五夜对月独坐有怀里中旧游,独酌一樽酒，含情上小楼。故人难会面，明月却当头。只影长廊入，清辉满镜收。谁云天上好，今夜不胜愁。
0	0	0	0	0	0	0	1	0	0	0	1	柳絮,近日柔丝可着鸦，又分晴絮落天涯。绝无气力元非雪，空费形容不是花。便解与春遮去路，也添为客重思家。雨馀留得閒踪迹，绿染浮萍夜听蛙。
0	1	0	0	0	0	0	0	0	0	0	1	其三,壶中日月洞中天，紫府官曹许接联。爽垲已辞齐相宅，衰庸休问绛人年。故园一别难回首，何日三军得晏眠。各有萧条羁客感，白门烟树总凄然。
0	0	0	0	1	0	0	0	0	0	0	1	寄衣曲,征夫去时著纻葛，征夫未回天雨雪。夜呵刀尺制寒衣，儿小却倩人封题。上有泪痕不教洗，征夫见时认针指。殷勤著向边城里，莫遣寒风吹腠理。江南江北一水间，古人万里戍玉关。
1	0	0	0	0	0	0	0	0	0	0	1	题书堂二小画其一,收却吴蚕八茧丝，草虫连夜促鸣机。内家见此谁能解，游子江南正忆归。
0	0	0	0	0	1	0	0	1	0	0	0	和归田园居六首幽居鲜人事日涉舍后池上有作（录三首） 其一,士方不遇时，意气常鞅鞅。野鹤在鸡栖，能无云际想。羽毛正离披，九霄安得往。君看园中蔬，亦因膏雨长。人生何不为，达者贵道广。衡门且栖迟，世人正卤莽。
0	1	0	0	1	0	0	0	0	0	0	1	过台城感旧①,六代旧山川，兴亡几百年。繁华今寂寞，朝市昔諠阗。夜月琉璃水，春风卵色天。伤时与怀古，垂泪国门前。
1	1	0	0	0	0	0	0	0	0	0	1	其十四,他乡无此好湖山，安得相携竟不还。诗样人生诗境老，死犹同穴翠微间。
1	0	0	0	0	0	0	0	0	0	0	1	游玉真观,道人门内四立壁，道人门外三朵花。门前即是北归路，何因游子不思家。
1	0	0	0	0	0	0	0	0	0	0	1	赋得昭烈宅,涿水东流草树荒，千秋已比沛中阳。依然桑盖垂篱落，谁种芜菁负晓霜。高卧登楼豪自许，入山披发意非狂。平生髀肉销鞍马，游子何任悲故乡。
0	1	0	0	0	0	0	0	0	0	0	1	十月二日宝应舟中夜梦先君手赐一狐裘仰视慈颜似怜其远行者梦回伤感悲不自胜,故园归梦夜初寒，恍若平生语笑驩。膝下狐裘亲手赐，似怜风雪上长安。
0	0	0	0	0	0	1	0	0	0	0	1	哭童大章庶子,万里归来不见君，老怀拍塞向谁论。素车白马违心约，黑树青林感梦魂。契谊半生情最厚，相思几度泪潜吞。死生一盏论交酒，忍痛来浇宿草根。
1	0	0	0	0	0	0	0	0	0	0	1	闻八弟朝议二十一弟朝奉二十弟迪功与安郎仓部谢郎比部诸人集于葆①真宫戏作绝句,葆真宫是何年有，游子相将便得真。闻道流霞醒不醉，只应人世恨还新。
0	0	0	0	0	1	0	0	0	0	0	1	春日怀赵超然,万里故乡梦，五更残月钟。去鸿书断绝，归燕语朦胧。流水艳春态，好山呈晓容。是谁将怨笛，吹断绿杨踪。
1	1	0	0	0	0	0	0	0	0	0	1	其二十三 夏口,江驿行初尽，今晨到武昌。宦情如昨日，春色是他乡。乌鹊知人喜，驽骀怯路长。家童应念我，戴月候舟傍。
0	0	0	0	0	0	0	1	0	0	0	1	梨花,中原节物正，梨花配寒食。黄昏一雨过，满地嗟狼籍。塞垣春巳深，花事犹寂寂。朝来三月半，初见一枝白。烂漫雪有香，珑松玉仍刻。芳心点深紫，嫩叶裁轻碧。懒慢不出门，双瓶贮春色。殷勤遮老眼，邂逅慰愁夕。一尊对花饮，况有风流客。酒阑思故乡，相顾空叹息。
0	1	0	0	0	0	0	0	0	0	0	1	其十一 望乡台,少卿望乡台，筑城乡不见。赖是不见乡，见来肠寸断。
1	1	0	0	0	0	0	0	0	0	0	1	杂诗四首 其一,结璘耀东方，摇辉散庭戺。褰帷视玉衡，何为倏东指。汎爱惜流光，合旨抚逝水。鶗鴂天涯鸣，繁英怨游子。东园积落芳，安问桃与李。悲歌无与听，拊琴复中止。
1	1	0	0	0	0	0	0	0	0	0	1	高邮书事,飘然去国到他乡，昼晷难移夜漏长。自恨旅怀多偪仄，谁教春梦远颠狂。舒虹荡月明珠过，积雪迷云小稻香。双绝兹焉甘作客，只惭不得去勤王。
1	1	0	0	0	0	0	0	0	0	0	1	次李荥泽韵,已罢仍侨寓，虽贫强客羞。閒居非素隐，高卧得清秋。故国今何在，他乡未免忧。为儒生用拙，老去更宜休。
0	0	1	0	0	0	1	0	0	0	0	0	寄参寥,春风入楚乡，与子别经岁。有客过我门，携君尺书至。昔我出京师，仓皇省家事。遂令千里别，不一执君袂。又闻子亦行，杖履若飘驶。虽成相思诗，欲写不可寄。飘飘山水梦，时与飞锡值。乃能以书来，知子犹我记。浮云随高风，聚散未可计。迟君冰雪诗，濯我尘埃思。
1	0	0	0	0	1	0	0	0	0	0	0	相和歌辞 宫怨（一作宫怨）,妾家望江口，少年家财厚。临江起珠楼，不卖文君酒。当年乐贞独，巢燕时为友。父兄未许人，畏妾事姑舅。西墙邻宋玉，窥见妾眉宇。一旦及天聪，恩光生户牖。谓言入汉宫，富贵可长久。君王纵有情，不奈陈皇后。谁怜颊似桃，孰知腰胜柳。今日在长门，从来不如丑。
1	1	0	0	0	1	0	0	0	0	0	1	送蔡君知入蜀二首 其一,金陵已去国，铜梁忽背飞。失路远相送，他乡何日归。
0	1	0	0	0	0	0	1	0	0	0	1	与郑锡游春（一作李嘉祐诗）,东门垂柳长，回首独心伤。日煖临芳草，天晴忆故乡。映花莺上下，过水蝶飞扬。借问同行客，今朝泪几行。
0	0	0	0	0	0	1	0	0	0	0	1	寄同年陈行人因彼人来卖茶问及故云,昨来试问卖茶人，为说君家是远邻。欲折梅花寄相忆，一枝老尽故园春。
0	0	0	0	0	0	0	0	1	0	0	1	北望台,台端夹双柳，冉冉为成阴。佳月能无碍，閒轩时独临。冠裳明主意，枹鼓故园心。俛仰堪天地，谁知此夜深。
0	1	0	0	0	0	1	0	0	0	0	0	泥雪忆志康公度元老,正月二日多雪寒，京师道路无日乾。巷南巷北一望隔，出门但见泥漫漫。归来危坐官屋底，日饱太仓半升米。相思更觉行路难，蒙垢何当为一洗。
1	1	0	0	0	0	0	0	0	0	0	1	其二,碧云红树晚相间，伫立不堪游子情。划破秋空一行雁，断肠南去两三声。
0	1	0	0	0	0	1	0	0	0	0	0	丙申除夕冠石怀彭躬庵在岘 其一,古有难衣食，于今复见君。稚圭无不可，原宪自多贫。岁晏寒能雨，山孤石更云。相思频徙倚，凄绝此东屯。
0	0	0	0	0	0	0	0	1	0	0	1	偶成,故乡才别转思归，无奈东风恋客衣。岁月忽惊愁鬓改，湖山翻觉赏心非。春残小院啼黄鸟，雨过閒阶长绿薇。图画可占栖隐志，迩来常挂子陵矶。
0	1	0	0	0	0	0	0	0	0	0	1	闻江上兵退挈家稍出村至三坳岭适从弟懋和亦自蓝田陂归同门久离喜遂复聚,即返非吾计，相逢幸汝归。山中茅屋在，江上故园非。泪应啼猿落，心随断雁飞。十年伤骨肉，飘散复相依。
1	0	0	0	0	0	0	0	0	0	0	1	夜雨铜湾舟次,霜柿深红枫叶殷，乱山凝碧水潺潺。乡心暮雨鸿飞急，暝色荒烟虎渡还。苗女竹枝江上曲，羸兵栗子岭头关。皇华自古怀将母，况复羁愁过百蛮。
0	0	0	0	0	0	0	0	0	1	1	0	其三 ①胥歌村,父雠固当复，臣道不可无。处宫复鞭墓，千载议子胥。夷考楚弃疾，弑兄夺其居。新台丑莫掩，杀贤信谄谀。天伦既澌减，日君实愧诸。衡以顺逆义，孝子刃独夫。间关出虎口，愤激生穷途。所惜属镂死，前智何后愚。胡不早引退，伏剑明区区。我来胥歌村，荒烟吊平芜。漂女今安在，芦中人亦殊。但听社公鼓，幸未讹髭须。
0	0	0	0	0	0	0	1	0	0	0	1	伤思次韵,江上双鸳鸯，双飞复双起。如何南来雁，只影沈湘水。芦花似朝霜，漫漫逐风起。欲寄故乡书，悲哉远游子。
0	0	0	0	0	0	0	1	0	0	0	1	十月一日二首 其一,今日孟冬朔，轻烟澹晓暾。北风飘一雁，寒气入千门。消息断行客，关河迷故园。浮生元不定，俯仰任乾坤。
0	1	0	0	0	1	0	1	0	0	0	0	哭周所谐 其四,生来长咏四愁诗，死后凄凉更可悲。二顷久无尘满甑，一家虽在命如丝。人亡正及黄花节，客吊空违宿草期。未抚灵床先哽咽，难将遗嘱问孤儿。
0	1	0	0	0	1	0	0	0	0	0	1	清明感兴,身似浮萍逐水飘，故园回首辄魂销。忽逢佳节增惆怅，赖有童蒙伴寂寥。忍见桥头沽酒幔，怕闻市上卖饧箫。重来崔护偏多感，门巷依然人面遥。
1	0	0	0	0	0	0	0	0	0	0	1	其五,邂逅天涯一破颜，缁尘染素客途艰。休将俗眼轻游子，无数珠玑咳唾间。
1	0	0	0	0	0	0	0	0	0	0	1	怨歌行,高台风萧萧，下泽波湛湛。春草绿已萎，游子岁月深。驾言御松舟，写我繁忧襟。昔来睢鸠鸣，今已蟋蟀吟。遨游将安归，弭棹回塘阴。胡马嘶陇首，塞鸿翔汉南。我欲往从之，江永思难任。伫立睇川涂，一寄瑶华音。行行采兰苕，聊以纾我心。
1	1	0	0	1	0	0	0	0	0	0	1	其二,孤坐念平昔，悽然垂涕洟。他乡二十游，故里四十归。父老略已尽，后来异襟期。卑躬揖我进，反顾问我谁。譬彼古器物，形模漫瑰奇。尧冠落战国，不贵理亦宜。嘿塞习蹇吃，迟徊避横飞。秋风吹我须，萧飒近素丝。多感属暮齿，难交困新知。
1	1	0	0	0	1	0	1	0	0	0	1	其三,已归仍是客，不遇却难留。更作异乡别，倍添游子愁。风霜违北土，兵甲阻西州。一雁低飞急，关河万里秋。
1	0	0	0	0	0	0	0	0	0	1	1	悲秋,良辰去何速，秋草绿已萎。北风动地起，吹我单裳衣。贾用既不售，曷久绁尘羁。游鱼亦有渊，栖鸟亦有枝。我母不我恃，游子寒无依。食口日嗷嗷，冻馁气惨悽。三岁乳下孙，日莫向母啼。其母怒嗔喝，告母腹中饥。哀声刺我耳，使我心酸悲。人生如朝露，岁月能几时。亲柩不能返，骨肉危天涯。回身叫孙抱，泪下不可支。
0	0	0	0	0	0	0	1	0	1	0	0	代书寄吉十一,一雁雪上飞，值我衡阳道。口衔离别字，远寄当归草。目想春来迟，心惊寒去早。忆乡乘羽翮，慕侣盈怀抱。零落答故人，将随江树老。
0	0	0	0	0	0	1	0	0	0	0	1	赠南溪方伯致仕旋里 其一,投老恩沾下建章，黄冠已改旧时装。尘埃无复侵蓬鬓，岁月从今属草堂。遂见云中归白鹤，便从烟末听沧浪。故园莫放梅花发，留待先生进一觞。
0	0	1	1	0	0	0	0	0	0	0	1	远游,海水照髯影，天风吹角巾。早年负奇好，五岳散閒身。日观倚高寒，车箱梦犹真。一笑谢尘世，采药青涧滨。偶来不解事，长句惊四垠。几年闻格斗，中原白骨新。山鬼夜啼血，层云愁高旻。青凤叫孤月，茫茫鼎湖春。攀髯不可得，终岁泣遗臣。
0	1	0	0	0	1	0	0	0	0	0	1	独寐,春风惠然来，照此素帷光。欲寐不成寐，如有深徬徨。虎豹虽已远，风波在故乡。骨肉屡轗轲，生死能不伤。欲归难为归，欲济河无梁。红颜谁可保，遭遇亦何尝。江皋花渐开，灵鸟鸣西墙。远游竟何事，祇以搅我肠。耿耿天为曙，缄泪拥衣裳。
0	0	0	0	1	0	0	0	0	0	0	1	哭族祖壁翁（二首寓居景陵） 其一,故园乔木碧森森，新贯经营几岁阴。空有尺书频问候，何由尊酒一论心。湖田绕屋秋仍熟，纱帽笼霜病稍侵。不道生涯今奄尽，计来清泪满衣襟。
0	0	0	0	1	0	1	0	0	0	0	0	寄周克之侍御谪居南海,君从岭海驾轻舟，余亦潇湘溯碧流。怅望云天俱堕泪，相思月夜一登楼。鱼龙巨浪春应适，瘴疠深山雨更愁。饱食殊方各努力，南中佳丽足遨游。
1	0	0	0	0	0	0	0	0	0	0	1	拟古三章留别果山同官 其一,边马思北依，晨风思北飞。役役会有还，之子胡不归。欲归又北征，适与风马期。忧端来无方，人则莫之知。不伤道里远，所惜光景移。肯以兰桂心，化作秋草萎。行道各努力，吾亦从此辞。
0	0	0	0	0	0	1	0	0	0	0	1	初秋寄清江林崇高先辈,十年沧海寄萍踪，迢递乡山思万重。鸟外明河秋一叶，天涯凉月夜千峰。心知久别魂应断，生事中年梦亦慵。无限相思何处著，越山仙岛树蒙茸。
0	1	0	0	0	0	0	0	0	0	0	1	哭侯生文中十首 其一,吴苑别来花萼背，章门望处白云屯。可怜乡党凄其日，正是天涯语笑辰。
1	0	0	0	0	0	0	0	0	0	0	1	残腊途中冰阻,岁时催游子，风雪滞关河。舟行五里遥，时经十日多。焦思莫疗渴，汲泉煮行窝。百击不开杵，手指僵欲呵。泾绝采樵迹，渔无蓑笠过。黄棉出当户，日暴不融和。纵使开凌阴，江流奈澌何。
1	1	0	0	0	0	0	0	0	0	0	1	和友人闻报生孙,天畔祥光炫晓霞，旅中新咏庆年华。蓝田秀出阶前玉，彩笔欣增梦里花。此日桑蓬初应瑞，他乡萍梗总为家。开颜会见飞腾翼，万里扶摇自海涯。
1	1	0	0	0	0	0	1	0	0	0	1	客中九日,九日去年篱底醉，今年九日是他乡。深秋万里孤舟远，心事无端白发长。老雁自随洲渚去，黄花不减故园香。孟嘉虽老乌纱在，留舞东归旧草堂。
0	0	0	0	0	0	0	1	0	0	0	1	江村即事,远霞如绮织疏林，霜劲松萝减夕阴。几处人家烟水里，无端笛吹暮楼深。秋风莼菜三年客，落日江湖万里心。一酌已看花砌月，尚扶残醉续幽吟。
0	0	1	1	0	0	0	0	0	0	0	1	怀清旷兄弟,残腊迎除夕，新春接上元。常时陪内集，排日醉芳樽。岁月惊殊俗，关山隔故园。谈边应记我，频嚏怪黄昏。
1	0	0	0	0	0	0	0	0	0	0	1	何日,杨叶落尽桑叶稀，乌鹊夜啼风掩扉。长年塞北风霜早，何日江南游子归。
1	0	0	0	0	0	0	0	0	0	0	1	芙蓉花歌,东邻槛外芙蓉花，初开粲粲如朝霞。今朝花谢枝空在，绕树千回只叹嗟。花谢明年还复开，红颜已去终难回。人生不及花枝耐，况有流光白发催。游子对花心尽醉，老翁见之如梦寐。解把浮生比梦中，肯计荣华与憔悴。
0	0	1	0	0	0	0	0	0	0	0	1	代州,万里无征戍，三关却晏然。河来非汉境，雪积自尧年。将老空屯卧，僧高绝漠还。中原偏战斗，此地不为边。
0	0	0	0	0	0	1	1	0	1	0	0	初秋对月,今夜新秋月，三江复故乡。龙归行雨后，蛩助捣衣长。梧叶三分变，莼丝十尺强。人间自离别，天上亦河梁。
0	1	0	0	0	0	0	1	0	0	0	0	游慈相寺,乾沙细雨不成泥，春水初生试小溪。得得山围松径合，离离人坐石桥低。阴碑出火牛磨角，壤壁生香麝脱脐。最是客游难久往，杜鹃花落杜鹃啼。
0	0	0	0	0	0	0	1	0	1	0	1	秋夕寄诸侄,每到秋残夜，灯前忆故乡。园林红橘柚，窗户碧潇湘。离别身垂老，艰难路去长。弟兄应健在，兵火里耕桑。
1	0	0	0	0	0	0	0	0	0	0	1	春日写怀,蝶闹蜂狂万象新，焚香把卷亦精神。一杯有酒拼教醉，二月无花不算春。荇带远牵游子恨，柳条偏惹美人身。会须跳出红尘里，相与闲云话旧因。
0	0	0	0	1	0	0	1	0	0	0	1	门有万里客 其一,门有万里客，鬓髭结冰霜。入闻南土音，讯知来故乡。果得旧里闾，共井复同裳。戒庖烹伏雌，延客叙温凉。借问邦族间，今昔几存亡。客起诉主人，闾里非故常。吴越盛兵戈，征输剧吾疆。畴日富旧谷，今者但空箱。空箱仍水盗，屋庐半荆荒。辞端未即竟，揽衣涕淋浪。收涕且劝客，强饮豁中肠。
0	0	1	1	0	0	0	0	0	0	0	1	寄题天台临海白鹤庙康济泉为颜鲁子少卿作,将军射虎不射石，石作于菟能没镝。翻然再控弓不力，俊鹘豪鹰眼前失。两泉后先今抗行，何物使之令人惊。泉出在山流在地，却似只从方寸生。沉沉玉甃碧双峙，旱为甘霖渴为醴。白鹤千年归不归，半夜空山泣神鬼。令君为政无近名，天以斯泉印其清。泉边有树仍蔽芾，他日思君于此地。
0	0	0	0	0	0	0	0	0	0	1	1	从军行二首 其一,汩汩河流水，行行万馀里。万里随所之，从军还何时。生还不足顾，誓死从军路。旗麾壮士勇，鼓重将军怒。饮马不解鞍，嚼雪不知寒。阵前杀气热，战后星芒阑。前驱若飞鸟，兵行多号少。一战尘头散，再战军声小。败走与夜亡，行伍各冲当。转斗不容已，踏烂左贤王。
0	0	0	0	0	0	0	1	0	1	0	0	杂曲歌辞 古别离（一作古离别）,下阶欲离别，相对映兰丛。含辞未及吐，泪落兰丛中。高堂静秋日，罗衣飘暮风。谁能待明月，回首见床空。
0	1	0	0	0	0	0	0	0	0	0	1	京江杂诗,杰阁俯城阴，阑干每一临。曲阿秦郡县，北府宋园林。山色分吴楚，江流自古今。春风满天地，无限望乡心。
0	0	0	0	0	1	0	1	0	0	0	0	壬癸岁书情,故园招隐客，应便笑无成。谒帝逢移国，投文值用兵。孤松怜鹤在，疏柳恶蝉鸣。匹马迷归处，青云失曩情。江头寒夜宿，垄上歉年耕。冠盖新人物，渔樵旧弟兄。易生唯白发，难立是浮名。惆怅灞桥路，秋风谁入行。
1	0	0	0	0	0	0	0	0	0	0	1	阅武堂,凉风却炎暑，飞雨除氛埃。旅行得兴会，珍馆为我开。主人平生旧，上客自远来。何异东序贤，共此中山杯。留连恨落日，披写仍高台。山川怆兴废，歌舞寄欢哀。徐方多贤牧，天禄继英才。游子悲故乡，为君更徘徊。
1	0	0	0	0	0	0	0	0	0	0	1	长沙见严亲,游子方春至，严亲尽日怜。别来忧道路，喜定问山川。百粤元过岭，三湘总入天。归朝诫努力，江上莫留连。
1	1	0	0	0	0	0	0	0	0	0	1	其二,胡雁依朔风，群飞逐南翔。游子方北征，朔风吹我裳。揽辔望云间，夜色正苍苍。空羡南归翼，幽怀增感伤。
0	0	0	0	0	0	0	1	0	0	0	1	雨渡永嘉江夜入楠溪,落日下崦嵫，飞雨自崇墉。驾言出北郭，汎舟横东江。近岫既凌缅，遥岑亦濛笼。葱青水竹交，乃有樵径通。潜虬寒载蛰，海鸥夕来双。顾望云叶开，张星昏已中。荒冈响哀狖，枉渚遵轻鸿。故乡日以远，川路靡克终。寄言薜萝客，岁宴期来同。
1	0	0	0	0	0	0	0	0	0	0	1	静春堂,游子如蜂蝶，纷纷讵识春。先生静中观，物物寓吾仁。
1	0	0	0	0	0	0	0	0	0	0	1	其五,小窗已减数分炎，的是今朝雨一帘。立志光阴须寸竞，养生滋味戒多甜。思乡远望频回首，得句长吟一奋髯。莫讶蓍龟成亹亹，从来谋事贵先占。
0	1	0	0	0	0	0	1	0	1	0	1	次韵王司户梅花五绝不得用古人意及比妇人玉雪并洁白等字 其一,牢落天涯邂逅逢，清愁幽恨与谁同。故园肠断三千里，客里看花岁又穷。
0	1	0	0	0	0	0	1	0	0	0	0	江行寄远,刳木出吴楚，危槎百馀尺。疾风吹片帆，日暮千里隔。别时酒犹在，已为异乡客。思君不可得，愁见江水碧。
0	0	1	1	0	0	0	1	0	0	0	0	月,狡兔顽蟾死复生，度云经汉澹还明。夜长虽耐对君坐，年少不禁随尔行。玉桂影摇乌鹊动，金波寒注鬼神惊。人间半被虚抛掷，唯向孤吟客有情。
0	0	0	0	0	0	1	1	0	0	0	0	寄修嫣,莫卷珠帘对碧山，山边孤鸟日飞还。如何百里相思路，惟有随人月影閒。
1	0	0	0	0	0	0	0	0	0	0	1	其三,蒲叶何短短，潮来江水满。岂无金错刀，割水水不断。山下蘼芜草，江边杜若花。采芳思寄远，游子隔天涯。
0	1	0	0	0	0	0	0	0	0	0	1	使交发云间,赫赫奉王命，迢递绝域行。兹当别故国，促装戒晨征。时维八月秋，云物肃以清。舟人理桂楫，天风引长旌。丈夫四方志，意气冲冠缨。腰间双镆干，虹霓吐晶荧。姻戚罗祖饯，亦复勤友生。天书照玉节，顾瞻羡光荣。岂知远游子，莫释内顾情。高堂有慈闱，素领霜雪明。忠孝不自谋，百年负深诚。仰天嘿无言，拊心但茕清。
0	0	1	1	0	0	0	0	0	0	0	1	天霄大雪寄诸旧好,天时人事日相并，鳌炬光从雪里明。节序不殊乡国异，雁鸿迢递梦魂惊。倚楼偏切思家泪，弹铗谁怜游客情。中夜凄凉心欲折，故人何以解愁情。
1	0	0	0	0	0	0	0	0	0	0	1	书昌国忆母诗后 其一,音容杳渺梦中尘，游子空吟寸草春。莫怪掩篇双泪落，就中吾是有心人。
0	1	0	0	0	0	0	0	0	0	0	1	和林见素次苏子卿见寄之韵四首 其一,向晚心不怡，中庭立徘徊。群雅竞鸣噪，孤鸿独无依。无依亦何恨，禀气与时乖。物情逐时好，志士多苦怀。咄哉贾太傅，厝薪胡独悲。黄竹有遗歌，至今令人哀。笼鸟望云端，自伤翅翎摧。海滨有大老，何时当来归。知音苟不存，五弦徒自挥。怅望武夷云，我身安得飞。
1	1	0	0	0	0	0	0	0	0	0	1	其二,乱后门庭无觅处，空闻猿鸟叫斜阳。近池橘叶迎风绿，占石苔花染雪黄。昔日琴书分异地，频年衣食寄他乡。只今惟有寒村月，偏照愁人行处光。
1	0	0	0	0	0	0	0	0	0	0	1	折杨柳,垂柳挂江头，朝朝上绮楼。折来无远使，游子在边州。雨送参差泪，花飞历乱愁。蛾眉空怅望，翠叶易逢秋。
0	0	0	0	0	0	1	0	0	1	0	0	喜半公归自新都柬寄索画,病起看山山更奇，溪桥酒醒一题诗。相思白岳人归处，正是苍崖雪霁时。路转层云峰出没，水澌古涧石逶迤。心闲好景供图画，肯寄荒斋慰别离。
0	1	0	0	0	0	0	0	0	0	0	1	雨行马上纵目山川怆然追念余祖九龄公至宋世杰公皆孤忠表表凛然万古,处处汹汹苦战征，炎方烽火几时平。雨声遍洒孤臣泪，风景空怜异代情。国破匈奴千古恨，心悬明主一身轻。唐朝宋室家声在，肯使吾曹落后名。
0	0	0	0	0	0	0	0	1	0	0	1	闰五月二十七日发金陵简同舟者,半年尘土满征衣，怅望关河赋式微。杨柳矶头悲昔日，凤凰台下送斜晖。潮来城阙鲈何在，火裂秋云雁不飞。幸自故园松菊美，还家莫遣赏心违。
1	0	0	0	1	1	0	0	0	0	0	1	经禁城,日没路且长，游子欲涕零。荒城无人路，秋草飞寒萤。东南古丘墟，莽苍驰郊坰。黄云晦断岸，枯井临崩亭。昔人竟何之，穷泉独冥冥。苍苔没碑版，朽骨无精灵。俛仰寄世间，忽如流波萍。金石非汝寿，浮生等臊腥。不如学神仙，服食求丹经。
0	0	0	0	0	0	0	1	0	0	0	1	其三,此身岂复系西东，流浪江湖伴塞鸿。曲突非图三爵客，直钩何羡六鳌翁。千年陈迹祇今日，万里故园犹个中。冗散偶逃人指数，未应吟啸坐妨公。
0	0	0	0	1	0	0	0	0	0	0	1	望夫石,江上见危矶，人形立翠微。妾来终日望，夫去几时归。明月空悬镜，苍苔漫补衣。可怜双泪眼，千古断斜晖。
0	1	0	0	1	0	0	0	0	0	0	0	洛阳,洛阳昔陷没，胡马犯潼关。天子初愁思，都人惨别颜。清笳去宫阙，翠盖出关山。故老仍流涕，龙髯幸再攀。
1	1	0	0	0	0	0	0	0	0	0	1	其二,一自仙即去，何时续胜游。鹏图息天末，鸡骨卧林丘。对此他乡月，悲君故国秋。支床无已过，圣主或遗忧。
1	1	0	0	0	0	0	0	0	0	0	1	襄城七夕,万里劳三月，他乡七夕天。几声茅店雨，一带晚村烟。兴到酒难觅，愁来夜不眠。鼓盆余已久，乌鹊亦空填。
1	0	0	0	0	0	0	0	0	0	0	1	次韵寄题万顷寒光奉呈休斋先生,闲将岁月老烟汀，更遣诗情到杳冥。游子故应悲旧国，壮怀那肯泣新亭。一官避世今头白，万卷收功久汗青。但见潮生与潮落，不知沉醉又还醒。
1	0	0	0	0	0	0	0	0	0	0	1	次韵徐子礼提举莺花亭 其一,滩长石出水鸣堤，城郭西头旧小溪。游子断魂招不得，秋来春草更萋萋。
1	0	0	0	0	0	0	0	0	0	0	1	其二,贾客金多梦不成，窗前叶落自心惊。可怜游子囊羞涩，夜半长歌看月明。
0	0	1	1	0	0	0	0	0	0	0	1	其四,星星华发镜中惊，好赋归欤接淅行。重位宁贪高一品，故园无惮远千程。晴天花络春山色，落日松和秋水声。无恙闾峰三百寺，遨游吟啸老馀生。
0	0	0	0	0	0	0	1	0	0	0	1	过赵家庄,老子方孤闷，西山忽在旁。回头邬子砦，明眼赵家庄。试饮章江味，中涵吉水香。望乡侬已喜，而况到吾乡。
0	0	1	0	0	0	0	0	0	0	0	1	其三,桃源何处独伥伥，咫尺烽烟隔故乡。恶梦每疑逢黑劫，微官也似熟黄粱。饥寒我愧陈无已，忧乐谁知杜季良。身世那堪追子美，咏诗独立太苍茫。
1	1	0	0	0	1	0	0	0	0	0	1	怀归,久客怀归思惘然，松间茆屋女萝牵。三杯桃李春风酒，一榻菰蒲夜雨船。鸿迹偶曾留雪渚，鹤情原只在芝田。他乡未若还家乐，绿树年年叫杜鹃。
0	1	0	0	0	0	0	1	0	0	0	1	怀社中诸子,风尘世路悲青眼，长啸悠然有所思。故国云山劳梦想，天涯兄弟忆参差。春风几度平原酒，白雪诸君梁苑词。摇落故人羁旅客，南来双鲤信偏迟。
0	0	0	0	0	0	0	1	0	0	0	1	宿丹阳闻笛,烟冷江空孤月明，夜深人静浪初平。故园才隔二百里，短笛不禁三四声。树远丹阳临古驿，山围铁瓮望高城。相逢尽是离家客，只向蓬窗说旅情。
0	0	0	0	0	0	0	1	0	0	0	1	浦口城南晚望,浦城南畔万峰层，出郭全消百感兴。长笑呼风杨子客，伛偻携钵定山僧。清秋自爱乘游兴，暇日谁能坐曲肱。极目已窥吴楚遍，故乡云树最无凭。
0	0	1	1	0	0	0	0	0	0	0	1	又和漫成四首 其一,谈麈顿销夷檄变，思莼忽动故园心。南人引领惊相问，为爱甘棠一片阴。
1	0	0	0	0	0	0	0	0	0	0	1	其五,景到红稀绿暗边，天涯游子故依然。閒拈彩笔供吟弄，不愧青绫任独眠。开口细谈齐物论，清心潜玩谷神篇。鸣鸠乳燕郡斋午，一榻松阴正渴贤。
0	0	0	0	1	0	0	0	0	0	0	1	荅寄子与时自芦台移瑞州按察山东,北风飞雪拥南奔，苦向绨袍掩泪痕。病客世疑中散傲，故人官起外台尊。尺书万里存交谊，一岁三迁见主恩。月出登楼如匹练，每依吴观望吴门。
0	0	0	0	0	0	0	1	0	0	0	1	怀董缶堂,爱尔篇章好，临风见古人。讵无千载目，日益故乡贫。白发惭滫厚，青镫拭蠹频。嗟余亦寥落，执手倍伤神。
1	0	0	1	0	0	0	0	0	0	0	1	重阳即席呈诸兄叔,淅淅西风作晚凉，惊人节物又重阳。频年此会成千里，环坐如今共一觞。且把黄花开笑口，莫因白发搅愁肠。人生聚散浑无定，来岁那知在故乡。
1	1	0	0	1	0	0	0	0	0	0	1	客中秋社,社日伤心在客中，凄然涕泪落秋风。故乡田土荒芜尽，枉向他州说岁丰。
0	0	0	0	0	0	1	0	0	0	0	1	寄余司理明复,安石榴花栀子齐，秣陵城下听莺啼。相思只隔长江水，人倚高楼震泽西。
1	0	0	0	0	0	0	0	0	0	0	1	夏文甫周稚尊张康叔薛世和冯伯延吴允兆汪象初黄说仲张汝弦九子见过得长字,群公敦夙好，携手问潜郎。落日青萍在，秋风白发长。马卿虽玩世，张翰已思乡。禅理閒差胜，词锋老渐藏。秫花犹未酿，菰米但堪粮。将客聊开径，呼儿稍进觞。苑连凉竹密，溪近野莼香。招隐还题馆，钟山傍草堂。
0	0	0	0	1	1	0	1	0	0	0	0	归田园,田园二载别，重到理蒿莱。虽然吾年老，尚堪历陇崖。比舍旧农侣，斗酒来追陪。及时播嘉谷，引水灌新栽。乘凉就茂树，踞地席青苔。昼永眠深洞，朗吟荡胸怀。童子为治食，搴蔬向篱隈。两盂腹已果，千钟安用哉。最喜延三益，妙道相取裁。善言踰琼璧，良士杞梓才。不藉好修士，谁与奠埏埃。
1	0	0	0	0	0	0	0	0	0	0	1	其二,赫赫京内史，炎炎中书郎。昨传徵拜日，恩赐颇殊常。貂冠水苍玉，紫绶黄金章。佩服身未暖，已闻窜遐荒。亲戚不得别，吞声泣路旁。宾客亦已散，门前雀罗张。富贵来不久，倏如瓦沟霜。权势去尤速，瞥若石火光。不如守贫贱，贫贱可久长。传语宦游子，且来归故乡。
1	1	0	0	0	1	0	0	0	0	0	1	汪侨孙酒间道故灯下有作依韵口号,生死论交二十年，他乡消息总茫然。新诗刻烛还成泪，老兴将灰未灭烟。今夕樽前拌玉倒，别时衣上有珠悬。衙斋天与闲人作，好办饥餐和困眠。
0	0	0	0	0	0	1	0	0	1	0	1	辛丑九日,几年重九愁中过，不似今年思转愁。南浦云迷鸿雁字，故园霜冷菊花秋。纶音已喜覃恩泽，涸鲋谁怜久滞留。破帽不禁风色紧，却嫌蓬鬓日飕飕。
1	1	0	0	0	0	0	0	0	0	0	1	其二,旅席何曾暖，严程不暂遑。窗间蝴蝶梦，天上鹭鹓行。晓曙疏星白，风沙大陆黄。主人粱正熟，驱马复他乡。
0	1	1	1	0	0	0	0	0	0	0	1	团墩秋月,庾亮楼前月正明，谢公墩上雨初晴。清光照我双吟鬓，此夜怀人万里情。隔竹流萤看不见，绕枝羁鸟宿还惊。天涯一望乡心切，肠断秋山笛里声。
0	0	1	0	1	0	0	0	0	0	0	1	其二,江干裘马鬓容凋，往事惊心涕泪遥。渐近故乡闻战伐，那堪物态见萧条。菊荒陶令归来径，帆趁鸱夷去后潮。近日世情君莫问，巾车宜逐北山樵。
1	1	0	0	0	0	0	0	0	0	0	1	入蜀行 其一,荆门西上即瞿塘，一路猿声莫断肠。应有巫云化神女，朝朝暮暮慰思乡。
0	0	0	0	1	0	0	0	0	0	0	1	哭黄平之,平湖城上弄珠楼，浩浩烟波日夜愁。一自乱离成死别，不堪风月忆同游。孤城何处烟云断，远浦依然白雁秋。他日挂帆过角里，祗应挥涕吊荒邱。
1	0	0	0	0	0	0	0	0	0	0	1	其二,灿灿中林月，迢迢夜向徂。游子不能别，忼忾悲以呼。行役无远近，出门尽畏途。况值严冬日，身上无完襦。非无室家好，其奈饥所驱。
1	1	0	0	0	0	0	0	0	0	0	1	和曹职方至日,宦游将老愧蓬飘，逢节他乡倍寂寥。世网萦身难自解，鬓霜凝鉴不重消。随阳鸣雁闻初急，向日丹枫惜半凋。饱暖全家尽君赐，忍看编户独无聊。
1	1	0	0	0	0	0	1	0	1	0	1	春第相从有年，去岁复间关渡海随予来粤，今乃请携家归台，并以绢乞诗为永念，怆然赋此（丘春第字金杏，台湾台中人。）,此去成乖隔，相从十载馀。病劳调药物，閒仗护琴书。离别他乡苦，交情患难疏。将诗与吟诵，天末傥怀余。
0	1	0	0	0	0	0	0	0	1	0	0	闲居书事,园林绿叶一番新，桃李吹成陌上尘。玩易焚香消永日，听琴煮茗送残春。隐居正欲求吾志，大患元因有此身。堪笑痴人营富贵，百年赢得冢前麟。
0	0	1	0	0	0	0	1	0	0	0	1	聊城怀古,赐履封疆锦绣联，诸姜无土是何年。元功落落老居赵，故国拳拳独有燕。苍呐口濡更黑白，黄金台址未尘烟。鲁连亦似奇男子，只说东游恐未然。
1	0	0	0	0	1	0	0	0	0	0	0	寄吴方之,江树云连碧水隈，离群怀抱郁难开。风尘渐老潘生鬓，痛哭谁收贾傅才。二月閒愁芳草乱，十年清梦故人来。亲交是处同沦落，短笛凄凄怨落梅。
0	0	0	0	0	0	0	1	0	0	0	1	江上送客,江花已萎绝，江草已消歇。远客何处归，孤舟今日发。杜鹃声似哭，湘竹斑如血。共是多感人，仍为此中别。
0	0	0	0	0	1	0	0	0	0	0	1	寒食雨,孤城细雨中，惆怅度佳节。禁火食犹寒，思乡心转热。花兼春共老，世与人相阅。何事不归来，官闲好藏拙。
1	1	0	0	1	0	0	0	0	0	0	1	汶阳道中（东平路汶阳县，十四日）,积雨不肯霁，行陆如涉川。青毡纩我后，白毡覆我前。我欲正衣冠，两手如纠缠。飞沫流被面，代我泣涕涟。鸿雁纷南翔，游子北入燕。平楚渺四极，雪风迷远天。昔闻济上军，又说汶阳田。我今履其地，吊古怆苍烟。男儿欲了事，长虹射寒泉。
1	1	0	0	0	1	0	1	0	0	0	1	示故人,在家同匏系，游子似箨飞。昔分参与商，今作埙与篪。感子意气殊，顾我齿发非。茅屋正萧萧，野花亦离离。无酒水可饮，无饭黍可炊。杲杲看朝阳，连连弄夕晖。男儿重交好，雪霜以为期。
0	0	1	1	0	0	0	0	0	0	0	0	其三,遥传塞上又征兵，使者飞书入汉京。边马不归青海戌，朔云常断玉关缨。七陵松柏今开府，三辅河山夜勒营。自是群公能策虏，即看赤羽莫深惊。
0	0	0	0	0	0	1	0	0	0	0	1	寄王七礼吉时在十一司李署中,蓟北门下斜街宅，天寒岁暮霜风坼。对床清夜语不休，往往东方曙烟白。余既栖栖吴越间，君亦归耕长白山。山川迢递二千里，极目天涯见云水。五载相思道路难，故人何处讯眠餐。时向扬州问历下，还因历下忆长安。今来一眺春江碧，再得相逢话畴昔。郡斋吊古定题诗，一裂齐纨寄吴客。
0	0	1	1	0	0	0	0	0	0	0	1	自湘赴广道间杂咏 飞燕,瞥见谁家燕，才惊社日临。洛花移种否，唤起故园心。
1	1	0	0	0	0	1	0	0	0	0	1	重阳前五日买菊数本招苏进士张中翰张户部小饮,溟濛烟雨自清娱，木榻苍然客梦孤。人我是非云栩栩，古今消息月瞿瞿。他乡声气杯无恙，此日寒暄菊与俱。秋耐逶迤春树老，相思滏水问莼鲈。
1	0	0	0	0	0	0	0	0	0	0	1	其二,空明秋水浸红霞，一带横塘十里花。落日回桡游子去，个边杨柳是侬家。
1	1	0	0	0	0	0	0	0	0	0	1	章频得解后之陜府谒严洪二从事（是年闰十二月）,春闱犹隔闰，逆旅苦栖遑。忽尔游分陜，飘然出大梁。食贫忧桂玉，策蹇冒风霜。杏苑归期近，棠郊去路长。幕中逢旧友，岁晚在他乡。鸡黍且相对，休嗟鬓发苍。
0	1	0	0	0	0	0	0	0	0	0	1	别李十一后重寄（自此后诗江州路上作）,秋日正萧条，驱车出蓬荜。回望青门道，目极心郁郁。岂独恋乡土，非关慕簪绂。所怆别李君，平生同道术。俱承金马诏，联秉谏臣笔。共上青云梯，中途一相失。江湖我方往，朝廷君不出。蕙带与华簪，相逢是何日。
1	0	0	0	0	0	0	0	0	0	0	1	立夏日汎舟游青山憩杨氏庵示诸生,岁序忽云夏，青春去安归。天清风气朗，游子怀芳菲。碧湖泛我舟，轻云湛晴晖。入谷山寂寂，缘溪水围围。翛然得幽憩，丹葩耀岩扉。鸟声自歌呼，竹色相因依。举觞伫遥念，日月如梭飞。平生静中愿，岁晚无相违。
0	0	0	0	0	1	0	0	0	0	0	1	六月望夜忆家,萍浮蓬转菊江边，儿女无知尚少年。地远曾劳书再寄，天清已见月三圆。苦无蒲鸽能消暑，非忆莼鲈也吐涎。斗米千钱柴四百，故乡回首益茫然。
0	0	0	0	0	0	0	0	0	1	0	1	闺怨① 其一,六七鸳鸯戏一溪，愁人二十四桥西。半天书断三秋雁，万里心悬五夜鸡。蚕作百千丝已尽，乌生八九子初齐。丈人何处听鸣瑟，尺寸长垂双玉啼。
1	0	0	0	0	0	0	0	0	0	0	1	其六十,月情荒尽酒魂癫，欲睡惊啼梦不延。提起远山愁更聚，祇因游子住眉边。
0	0	0	0	0	0	0	1	0	0	0	1	镇江秋夜感怀,青灯独夜倚江城，愁听樵楼报五更。去日渐多怜白发，知音谅少叹晨星。梵云山色孤鸿度，秋水天光一棹横。遥想故园兄弟乐，新醅佳酿待同倾。
1	0	0	0	0	0	0	0	0	0	0	1	题陈惟允画东野游子吟图 其一,谁云寸草报春晖，苦费慈亲手制衣。愿拓此图千万本，唤将游子一时归。
0	0	0	0	0	1	0	0	0	0	0	1	寄刘世亨兼简诸故旧,别后逢人每寄声，自怜多病托群英。经纶有策怀先达，科第无才愧后生。淡月疏钟京阙梦，白鸥烟水故园情。雍容礼乐三千辈，日近清光仰太平。
0	0	1	1	0	0	0	0	0	0	0	1	逢一载酒夜过燕邸,不是扬雄宅，谁人载酒来。鸣驺惊犬吠，掩户命童开。客计怜同调，乡心共一杯。帝城今少禁，车骑任迟回。
1	1	0	0	0	0	0	0	0	0	0	1	答吴少修见寄,郧中君昨住，念我蓟门行。落日他乡梦，浮云薄宦情。山通秦虢略，驿过楚方城。欲问沉酣事，唯应乞步兵。
1	1	0	0	0	0	0	1	0	0	0	1	经冯氏先茔,音容别后远悠悠，寥落他乡土一抔。野水寒禽空对客，夕阳红树更关愁。手披荒草孤坟在，泪洒残梅一笛秋。淮海十年多少恨，几人归葬故山头。
0	0	1	0	0	0	0	0	0	0	0	1	敬美弟杜门信州移文乞休赋此寄之 其一,寒霜日夜零，廓落成晏岁。羁羽坐空条，畴能不愁思。愁思望故乡，安为久留滞。故乡足稻粱，处者甘其惠。伏罗更以详，忽来诚可畏。不睹双飞凤，摩空适其志。晦显何足陈，无营乃为贵。
0	1	0	0	0	0	0	0	0	0	0	1	汉南送张二庆余归吴门,黄山骊岭起嵯峨，万里征车此再过。愁里关河劳远望，客中风物易悲歌。烟残古戍行人少，日落边城战马多。归去吴门秋雁候，音书应寄到岷嶓。
0	0	0	0	0	0	0	0	1	0	0	1	游惠山二首 其一,结轸西神践胜游，禅房花木占清幽。山如有约年年好，泉本无心日日流。故宅几经时世换，空门不管古今愁。登临未快尘凡目，更上龙峰最上头。
0	0	0	0	0	0	0	0	0	0	1	1	绥德城下作,白日何萧条，边声吹枯桑。浮云终不归，随风四飞扬。言登赫连台，万里望西羌。匈奴多种落，纷纷如牛羊。白骨委蓬蒿，谁知是国殇。向夕闻芦笳，泪沾铁裲裆。立发而虎视，何当吞八荒。大刀搏白虹，长箭指天狼。月照戍楼中，不寐空徬徨。男儿有气节，安得思故乡。
0	0	0	0	0	1	0	0	0	0	0	1	其四,飞雪透疏棂，隆寒袭重被。乡心触景生，惆怅难成寐。
0	0	0	0	0	0	1	0	0	0	0	1	仪真寄同年潘明府,闻君作宰临光泽，花发公庭映赐袍。燕阙北瞻红日近，越乡南去白云高。江天鸿雁违千里，宦海风尘欲二毛。忆昔同游今数载，相思中夜梦魂劳。
1	0	0	0	0	0	0	0	0	0	0	1	挽诗,八十年高雪满簪，一生泉石半清吟。开轩爱种篱边菊，适兴时弹膝上琴。辽海鹤归春梦远，楚山猿断暮云深。昨来游子闻哀讣，泣对斜阳戻湿襟。
0	0	0	0	0	0	0	0	0	1	0	1	其三,吴地方千里，齐民总荷戈。人生无可奈，天运竟如何。米市黄金贱，沙场白骨多。故山时一望，老眼泪悬河。
0	0	0	0	0	0	0	1	1	0	0	0	江村暮雪,落落渔樵家，苍苍起烟雾。岸滑移钓舟，沙平失归路。似有凌波人，盈盈月中去。
0	0	0	0	0	1	0	0	0	0	0	1	宿戈阳山家将明怅然兼忆李少卿二首 其一,远路倦行迈，山家宿渐明。催衣勤漏鼓，聒枕乱鸡声。树杪摇风向，檐头溜雨鸣。故乡在何处，展转不胜情。
0	0	1	1	0	0	0	0	0	0	0	1	鸣蜩,雨馀云漏日，虫思已喧喧。时节惊初夏，声音似故园。为谁吟绿野，相共送黄昏。便是秋来信，霜髯更几根。
1	1	0	0	0	0	0	0	0	0	0	1	其二,海滨留滞日，分袂况斯时。远道无由息，他乡有所思。世情憎宦达，吾意虑归迟。事业将看汝，东篱早咏诗。
0	1	0	0	0	0	1	0	0	0	0	0	閒居有怀王廷评全吾,澄海城东海水流，相思心共水悠悠。身居瀛岛八千里，梦入神京十二楼。日暮碧云空合散，天长青鸟漫沉浮。多情只有别时月，长挂莲峰照白头。
0	0	1	1	0	0	0	0	0	0	0	0	菊,东篱摇落后，密艳被寒催。夹雨惊新拆，经霜忽尽开。野香盈客袖，禁蕊泛天杯。不共春兰并，悠扬远蝶来。
1	1	0	0	0	0	0	0	0	0	0	1	其五,一室他乡远，四檐寒雨声。主人怜夜永，添火坐深更。
1	1	0	0	0	0	0	0	0	0	0	1	九日言怀,二九即重阳，天清野菊黄。近来逢此日，多是在他乡。晚色霞千片，秋声雁一行。不能高处望，恐断老人肠。
0	0	0	0	0	1	0	0	0	0	0	1	翁村思归,一年归计又蹉跎，落尽梨花春不多。昨夜翠微深处宿，月明无奈子规何。
1	1	0	0	0	0	0	0	0	0	0	1	其二,他乡半是故乡人，佳节同游日未曛。荒冢纸灰忽飞起，归心谁得似归云。
0	0	0	0	0	1	0	0	0	0	0	1	渡黄河和大司农韵,秋水轻帆忆此过，故园一卧任蹉跎。江山乱后重为客，蒲柳新时又渡河。柔屋几家晨爨少，桃花三月晚潮多。十年筑舍空民力，忍听劳劳鸿雁歌。
1	1	0	0	0	0	0	1	0	0	0	1	壬戌重午于潜李氏作,我来于潜县，知有老聃族。王气歇唐家，孙支散幽谷。居然多仕版，壁列登科录。生儿皆可爱，大小芝兰馥。大者初试归，两眼如明烛。小者才读书，应对机锋速。他乡客重午，菖蒲随饮俗。老去卧家山，如梦开诗牍。
1	0	0	0	0	0	0	0	0	0	0	1	奇见①,红牙催拍燕飞忙，一片行云绕画堂。眉黛蹙成游子恨，脸红烧断故人肠。榆钱不买千金笑，柳带何须百宝妆。舞罢隔帘偷送目，不知谁是楚襄王。
0	0	0	0	0	0	0	0	0	1	0	1	再和,区区邑落四逢秋，敢诧归期占上游。似得葵丘瓜代信，如销都护玉关愁。琴弹夜月声还变，诗写溪山兴未休。幸有台池且同醉，别离到后更何由。
0	0	0	0	0	0	0	0	1	0	0	1	颍州道中谢野人献菊有作,晨发颍州路，朝光启城闉。修涂接林端，遥见菊蕊新。微霜抽寒馥，宿露滋清神。驻马一回盼，驾言踰前津。野人折相赠，顿使幽意亲。菉苞含紫贝，琢玉规芳鳞。佳色满辔繘，流芬藉衣巾。故园有遗侣，高兴发上辰。东篱坐相待，西苑归何因。餐英解颔顑，酿酒酬苦辛。眷言谢修涂，雅意长相伸。
1	1	0	0	0	0	0	0	0	0	0	1	秋夜闻砧,万遍千回捣未休，疏星凉月夜悠悠。酒醒空馆闻偏苦，老厌他乡听更愁。绡帐银屏霜气早，黄云白草塞垣秋。妾心已逐寒声碎，凭仗风吹到海头。
0	0	0	0	0	1	0	0	0	0	0	1	登丁家山康氏别墅访主人不遇,移舸依山根，履级凌缈缥。湖阴匿奥区，悬径羊肠绕。下上勤穿筑，精庐寄霞表。辟圃设亭台，卉石皆可宝。俨彼神鳌背，文理镂妙巧。飘唾天风秋，云物示鳞爪。足底泱漭水，群峦拥奇矫。主人笼万有，道欲一壑老。啸歌荡虚空，衔酌亲飞鸟。孤攀隔提携，我亦赘蓬岛。
0	0	0	0	0	1	0	0	0	0	0	1	江亭晚望（一作赵嘏诗）,碧江凉冷雁来疏，閒望江云思有馀。秋馆池亭荷叶歇，野人篱落豆花初。无愁自得仙翁术，多病能忘太史书。闻说故园香稻熟，片帆归去就鲈鱼。
0	1	0	0	0	0	0	1	0	0	0	0	旅夜怀远客,异乡多远情，梦断落江城。病起惭书癖，贫家负酒名。过春花自落，竟晓月空明。独此一长啸，故人天际行。
0	0	0	0	0	1	0	0	1	0	0	0	梅,吾家舍西多此梅，白玉花缀棠棣枝。冒寒糁糁已蕴玉，自开及谢酒屡持。羁栖临安三换岁，向来一醉知无期。君家此花富冰艳，举觞折赠如云披。欣然拱视不暇揖，坐想故隐增依依。只今匏系未归去，俗鞅吏网相驱驰。就公看花仍摘实，信美我语如观颐。祇应两庵有归梦，梦到花下奚复疑。
0	1	0	0	1	0	0	0	0	0	0	0	道中寄景珍兼简庾元镇（原注：熙宁五年北京作。）,传语濠州贤刺史，隔年诗债几时还。因循樽俎疏相见，弃掷光阴只等闲。心在青云故人处，身行红雨乱花间。遥知别后多狂醉，恼杀江南庾子山。
0	0	0	0	1	1	0	0	0	0	0	1	闻警 其一,烽火传西夏，干戈又早秋。已闻百万尽，未解九重忧。战血腥原草，笳声咽戍楼。贾生馀涕泪，独向塞垣流。
0	1	0	0	1	0	0	0	0	0	0	1	黄鹂峡阻风雨,荆河终日雨沉沉，点缀重山黛色深。芳草绿迷羁旅梦，浓云碧锁望乡心。江豚吹浪千峰暗，石燕旋风万壑阴。回首南楼春已暮，又添摇落泪沾襟。
0	0	0	0	0	0	1	0	0	0	0	1	寄南中友人,相梦如相见，相思去后频。旧时行处断，华发别来新。浪动三湘月，烟藏五岭春。又无归北客，书札寄何人。
1	0	0	0	0	1	0	0	0	0	0	1	中秋无月同李子朱王元美李于鳞比部赋得城字,四野苍茫云雾生，月华暗度凤凰城。樽前不辨银河影，楼外空传玉笛声。鸿雁清秋游子意，梧桐白露故园情。谢庄欲赋还惆怅，今夜关山何处明。
0	0	0	0	0	0	0	1	0	0	0	1	江行,去去更谁适，孤舟又短篷。天长风易怒，村晚树尤浓。云冻不成雨，烧明何处峰。故园归未得，岁暮尚飘蓬。
1	0	0	0	0	0	0	1	0	1	0	1	送夏秀才赴征北幕,长剑辞亲爱，将酬报国心。家乡一骑发，关路万重深。旆卷迎边日，笳鸣乱夕阴。遥知征戍将，开幕待陈琳。
0	0	0	0	1	0	0	0	0	0	0	1	其二,长跪牵客裾，故乡今何如。客起长跪言，故乡不可居。坟垄既芜没，宁复识田庐。邻巷鲜故人，族属半丘墟。岩岩高山谷，今为官路衢。主人聆客言，涕泗交涟如。离乡三十载，少女为人姑。迩者日以亲，远者日以疏。狐狸知故穴，牛马知故阹。愿为连理树，托根北山隅。
0	0	0	0	0	0	0	0	1	0	0	1	其二,论交无久暂，欢会慰天涯。情惬邱中赏，言多物外期。乡心砧杵急，秋色鬓毛知。拚醉兹宵酒，城头漏下迟。
1	0	0	0	0	0	0	0	0	0	0	1	其五,乾坤倦游行将归，损山容益水光肥。片云帆侧不能影，木叶天际知己飞。游子去妻百交感，战伐渔樵双息机。驱除姝暖返肃爽，禁愁为惜素心违。
0	0	1	1	0	0	1	0	0	0	1	0	寄阳羡山俊癯翁,一曲相思断玉弦，白芙蓉畔水生烟。自从上国人相别，每看中秋月不圆。蜀马嘶风惊鞑鼓，吴儿杀气暗渔船。何当跨鹤来阳羡，同访黄龙古洞天。
0	0	0	0	0	0	0	0	0	0	1	1	题徐道力壁上墨梅,狞龙蜿蜒几千尺，下挟风雷喷四壁。天公激怒醒长梦，左耳割入华阳洞。怨血流腥涌墨云，枯鳞脱尽三江冻。苍髯笔笔皴莓苔，寒冰尽裂横飞来。长风万里吹不落，羌笛关山易萧索。
1	0	0	0	0	0	0	0	0	0	0	1	其七,会稽山与白云齐，海阔谁怜雁过稀？犹幸峤南天气暖，免教游子叹无衣。
1	1	0	0	0	0	0	1	0	0	0	1	遣兴六首 其一,避地适他乡，息肩谢羁束。生事未有涯，暂止聊自足。南园实清旷，可以永幽独。层楼面群山，俯见湖水绿。杂英被郊甸，鱼鸟得栖宿。登临且慰意，未暇计远躅。圣贤有遗训，知命夫何辱。
0	0	0	0	0	0	1	0	0	0	0	1	寄孙鲂秀才,郡楼东面寺墙西，颜子生涯竹屋低。书案飞飏风落絮，地苔狼藉燕衔泥。吟窗晚凭春篁密，行径斜穿夏菜齐。别后相思频梦到，二年同此赋闲题。
1	0	0	0	0	0	0	0	0	0	0	1	己酉九日瓜州次陶靖节己酉九日韵,广陵值佳节，游子欣慨交。闲情日已适，短发秋自凋。俯愧鱼龙蛰，仰惭鸿雁高。落木际遥岸，微云翳曾霄。岂无沉尊醁，薄慰行路劳。采菊芳洲上，独酌当金焦。酣来登远游，怅望柴桑陶。达人爱重九，从古非一朝。
0	1	1	0	0	0	0	0	0	0	0	0	和陶诗六首 和归田园,皇天亦爱我，生我匡庐山。勉承父母志，功名期少年。既无取日手，远去穷虞渊。又无谋生才，广有负郭田。富贵两不谐，胡为乎世间。眷言敷原居，宛在瀑布前。野旷易得月，谷虚常带烟。行歌紫芝曲，醉上香炉巅。念此百年身，有此足以闲。若乃不决去，使彼山悽然。
0	0	0	0	1	1	0	1	0	0	0	1	赤溪署作,官鼓声喧应晚潮，衙斋寂坐篆烟消。樽前酩酊怀前事，灯下团圞话此宵。年老却欣终岁暖，时清不碍故乡遥。游踪六载浑如梦，转瞬风光春又韶。
1	0	0	0	0	0	0	1	0	0	0	1	清明,落落逢佳节，闲愁病里深。片云来客梦，芳草乱乡心。不尽风花泪，何堪水竹吟。家山遗故陇，松柏意森森。
1	0	0	0	0	0	0	0	0	0	0	1	其二,都骑骎骎指汶阳，关门应识弃繻郎。暮寒烟浪归期阻，细雨檐花饮兴长。束带暂为彭泽令，曳裾休忤汉梁王。边城情味君应会，为说无憀与故乡。
1	1	0	0	0	1	0	0	0	0	0	1	清淮晓发,老鬓萧条逐客程，秋风瑟瑟唤愁生。五更月照他乡影，万里河流故国声。落拓人当疑慢世，浮沈吾亦厌虚名。何时归去衡门下，竹杖芒鞋傍鹤行。
1	0	0	0	0	0	0	1	0	0	0	1	抵家作,北望燕山飞鸟外，南来皖水白云端。芳辰载道难为客，游子还家胜得官。堂上慈亲仍健饭，膝前稚女解承欢。榴丹艾绿还佳节，醉泛流霞仔细看。
0	0	0	0	0	1	0	0	0	0	0	1	过江州有感,但得绝流去，此行非我身。有军挥白羽，无令不朱轮。坐失邯郸策，空嗟洮水人。故园花已落，惆怅老风尘。
1	0	0	0	0	0	0	0	0	0	0	1	读柳子厚若为化得身千亿散上峰头望故乡之句有感,茅屋三间昼掩扉，遮藏足得讼前非。雨馀燕踏竹梢下，风动蝶随花片飞。闲自钩帘通野色，时因酌酒见元机。思乡化作身千亿，底事柳侯深念归。
0	0	0	0	0	0	0	1	0	0	0	1	咏闽儒三则 其三 蔡西山先生,一卷参同契，读书破万行。测天知朒朓，吹律叶宫商。河洛千秋秘，韬钤百技长。先生能啖荠，老友许联床。忽下门人泪，何来御史狂。含沙多鬼蜮，昭祸岂文章。风雨孤舟别，江湖去国忙。难忘萧寺语，长恸道州亡。斗酒空山酹，遗编败箧藏。不孤属吾道，小谪亦何妨！有子称同调，何人吊故乡。九原应一慰，两字迪功郎。
1	0	0	0	0	0	1	0	0	0	0	0	长门怨,叶落空阶静，花开对晓莺。相思明月影，独坐数残更。
0	0	0	0	1	0	0	0	0	0	0	1	晋昌晚归马上赠,西北朝天路，登临思上才。城闲烟草遍，村暗雨云回。人岂无端别，猿应有意哀。征南予更远，吟断望乡台。
0	0	0	0	1	1	0	0	0	0	0	1	滞京口,何事栖栖苦，京江雨雪行。千艘争带水，万橹杂鸡声。睡为乡心减，身从客路轻。低徊三十载，潦倒悟浮生。
1	0	0	0	0	0	0	1	0	0	0	0	梵天寺闲居书事,松杉围静室，踪迹远人群。抱疾添华发，看山羡白云。苔痕经雨长，蝉韵带风闻。独坐无来客，西轩日又曛。
0	0	0	0	0	1	0	0	0	0	0	1	晓行车中口占,茅檐矮屋伴灯眠，催上征车意惘然。林缺天光明似水，月残人影淡如烟。饥驱踪迹原难定，饱历风霜又一年。回首故园丛桂好，几时方办买山钱。
0	1	0	0	0	0	0	0	0	0	0	1	梁同庵书辞北上赋此寄别兼讯祖心弟,因乱频相失，惊闻复远行。长安从旧路，出处此时情。万里山川险，三春风雪清。故人犹可晤，期以慰生平。
0	0	0	1	0	1	0	0	0	0	0	1	其二,国香沦落在天涯，常畏人知使护遮。雅韵曾翻西掖砌，佳名宜亚子亭花。野僧好事勤栽植，北客思乡倍叹嗟。安得花前还醉倒，可怜不属五侯家。
0	0	0	0	0	0	0	1	0	0	0	1	游慈感寺用壁间赵安石韵,薄俗冷还暖，馀年春复秋。诗穷无限意，身老半生愁。饱睡书慵展，居閒客强留。功名羞镜里，白发奈盈头。
0	0	1	1	0	0	0	0	0	0	0	1	边警,太白秋高烽火惊，羽书飞下晋阳城。沙场风急来胡马，亭障云深出汉旌。战守何人能仗策，朝廷今日始言兵。悬知驾驭还多术，早晚亲临细柳营。
0	0	1	1	0	0	0	0	0	0	0	0	献鄜坊丘常侍,诏选将军护北戎，身骑白马臂彤弓。柳营远识金貂贵，榆塞遥知玉帐雄。秋槛鼓鼙惊朔雪，晓阶旗纛起边风。蓬莱每望平安火，应奏班超定远功。
1	1	0	0	0	0	0	1	0	0	0	1	寄答华亭朱君（君时在端州制府幕）,云间风雅未萧条，汝复悲歌起泖桥。垂老尚为蛮府客，思乡应作越人谣。羚羊探罢嘉鱼穴，华表书残锦石标。莫更崧台秋色里，愁从古木问前朝。
0	0	0	0	0	1	0	0	0	0	0	1	中秋夜,一片清光不世情，故乡宁弱宦乡明。风前欲动金波影，云外疑闻玉臼声。多病暂开新酒禁，古人都落几诗评。阴晴向尔难相料，不惜留连到五更。
0	0	0	0	0	1	1	0	0	0	0	0	寄余士翘,故人千里隔风烟，每到相思辄惘然。惆怅蠹篇凉雨夜，缄题雁字菊花天。瓮头绿醑同谁卧，台上黄金独尔怜。献赋长杨应不远，北帆翘首榻常悬。
1	0	0	0	0	0	0	0	0	0	0	1	九日胡孟浩携酒与客登官峰赋此,今日天气肃，我心舒且閒。美人携碧酒，与客登青山。矫首思八荒，意适忘险艰。双流白日下，千室浮云间。木叶露已黄，泉声亦潺潺。时序忽若流，但伤游子颜。鴥彼南飞翼，可望不可攀。绵绵山下路，逝此何当还。
0	0	0	0	1	0	0	0	0	0	0	1	登燕昭故台骋望,宣武门东春日昏，登临病眼尚乾坤。废台荒草王孙赋，流水空山蜀帝魂。万里风云还北极，千年战伐此中原。浮名今古堪垂泪，底事弦歌有故园。
1	0	0	0	0	0	0	0	0	0	0	1	其三,别家亦云久，昨得家中书。书中何所云，父母与妻孥。昔来柳依依，素雪今载涂。岂不念还归，天子西击胡。登山眺故乡，存没两呜呼。丈夫死国雠，安能恋里闾。生当取封侯，怨别秪区区。
1	0	0	0	0	1	0	0	0	0	0	0	寄刘草窗原博,空堂独坐叶纷纷，一雁南飞不可闻。野色连天迷远望，高城落日乱寒云。故人眼底无多在，客思秋来又几分。莫怪临风倍惆怅，江乡犹忆白鸥群。
0	0	0	0	0	1	0	1	0	0	0	0	高平怀古,路入长平日已昏，野花争发渚禽諠。萧萧荒冢横残碣，寂寂颓祠倚败垣。泽潞已消唐将业，山河犹带赵人冤。征途吊古三秦客，惆怅东风一断魂。
1	1	0	0	0	1	0	0	0	0	0	1	遣兴次韵和晁应之四首 其一,老去诗书倦讨论，一樽相对尚殷勤。锻炉放荡狂中散，书阁萧条老子云。要路交亲嗟隔阔，他乡耆旧饱知闻。衰知多病头风甚，解寄新文独有君。
1	0	0	0	0	0	0	0	0	0	0	1	其二,江南无春秋，花草红复绿。燕燕撇波飞，雁雁依云宿。游子去不归，凄凉采菱曲。
0	0	0	0	0	0	0	0	0	1	0	1	过江州岸回望庐山,庐山山南刷铜绿，黄金锯解纯苍玉。庐山山北泼蓝青，碧罗幛裹翡翠屏。昨日山南身历遍，今朝山北舟中看。山南是我所部民，山北是我乡中人。部民乡人何厚薄，有人问我山美恶。诧南赊得乡里嫌，评北又道月旦严。两平只在一言内，山如西子破瓜岁，山南是面北是背。
0	0	0	0	1	1	0	1	0	0	0	0	寄怀郑香谷主政（如兰）,闻说康成在，干戈苦未休。离情分一水，别恨满孤舟。入梦怜衰老，阂心定去留。思君今夕泪，随梦向东流。
0	0	0	0	0	0	0	0	0	1	0	1	赵知府母齐安郡太夫人挽诗,生死已无憾，杭人休泪倾。惟留不尽德，常动故乡情。霜净水方落，风高山转清。閒思与令子，幕府再同盟。
1	1	0	0	0	0	0	0	0	1	0	1	闻角,银漏初传箭，长河已挂城。忽闻呜咽弄，总是别离情。独客惊秋尽，他乡自月明。灯花空有喜，对酒不成倾。
0	0	0	0	0	0	0	0	1	0	0	1	由衡岳南台寺历玉版桥至半云庵后山谒庭柏禅师墓还至田家醉书,入山复十里，积翠交万重。曾经太华险，履此能从容。霞外鹄影微，霁初雪意慵。薄薄田舍酒，疏疏远寺钟。泉汲思中泠，樵衲来上封。乡梦莼一丝，春锦花千峰。万类共悲喜，孤筠观淡浓。兹游任醒醉，箕颍怀前踪。
0	1	0	0	0	0	0	1	0	0	0	0	石门瀑布,胸中顿有两龙湫，晚向尘寰得胜游。定是伏龙思远客，剩分一派洗穷愁。
1	0	0	0	0	0	0	0	0	0	0	1	幕中淩君子伟，咏春草有“旧梦南朝葬美人”句，喜其新警续成三律 其一,天涯游子好吟春，一望蘼芜倍怆神。轻碧黏连三月暮，落红遮盖一身新。青衫东道迎词客，旧梦南朝葬美人。回首龙砂莽云树，几时归路蹴车尘。
0	0	0	0	0	1	0	0	0	0	0	1	余去秋七月登舟逮此一年矣六月晦日午睡觉闻儿女辈相谓曰明朝又是秋风起推枕怅然走笔记之,流萍断梗飞花委，四海茫然无定止。古今本是一邮传，况乃其中悲转徙。秦淮霜叶乱枫林，苕霅春风泛蘋芷。薄酒时时伴儿女，疏篷处处愁烟水。故乡知是几长亭，眼暗相望越千里。怅念征鸿一纸书，明朝江上秋风起。
1	0	0	0	1	0	1	0	0	0	0	1	其十,轻舟将言迈，临波风袅袅。行旅已戒途，客心慕远道。握手河梁上，清尊且倾倒。惜别留斯须，垂涕盈怀抱。我有游子吟，伤怀令人老。俛仰发棹歌，轻舟逝遐讨。瀰瀰江中水，萋萋岸傍草。矫首望旧京，千里路浩浩。
0	0	0	0	1	1	0	0	0	0	0	0	用韵寄答东莱张南溪老长府旧友,二十馀年久别来，丘林衰老愧仙才。觞诗即景心犹壮，松菊怡情手自栽。青眼故人常在梦，白头心事已成灰。诗来慰我情如结，旧恨新愁不易裁。
0	1	0	0	0	0	0	0	0	0	0	1	元日喜郑山人携子见访,宦游二十载，喜君清更贫。初携异乡子，归拜故园亲。野艇空江晚，梅花小店春。相逢饮椒酒，况值岁华新。
0	0	0	0	0	0	1	0	0	0	0	1	寄吴德章签判,莫转朱弦轸，知音世不悭。吟情清似水，壮志屹于山。自入乡关去，相思云树间。春风吹五叶，早趁集英班。
1	0	0	0	0	1	0	0	0	0	0	1	和法宗上人月下怀故人,山沉江海阔，月行天中央。游子宿何许，只应归梦长。浮云且莫生，星河助馀光。徘徊问孤影，惆怅安可忘。
1	1	0	0	0	0	1	0	0	1	0	1	燕歌行,杨柳落叶金垂丝，鸟来鸟散声音移。他乡应役复几时，去何容易归何迟。梦中寄书伸别离，缄愁结恨那得知。朝登暮涉心力疲，回头迷望悲天涯。衣裳破碎无完肌，箧中旧帛将付谁。舅姑巳老诸子痴，草生垄亩难耘耔。终岁作苦难自持，使妾不暇修容仪。宽恩有日辞荒陲，践更算赋敢违期。辰横参暗空相窥，风吹月照长相思。
1	0	0	0	0	0	0	0	0	0	0	1	陌头,陌头游子矜年少，争把夭桃比貌红。老眼看来浑似梦，开时便与落时同。
0	0	0	0	0	1	0	0	0	0	0	1	咏怀古迹五首（乙卯） 其一 苍梧,忆昔光天共帝臣，翠华西狩复南巡。百蛮奔走千秋事，五岭蹉跎万死身。兵甲渐加成战地，乡关才出尚比邻。从来发轫骚人兴，野旷云流望转新。
0	0	0	0	1	1	0	0	0	0	0	1	秋夕同萧执夫舍侄士饮,把烛开尘榻，幽寻款夜扉。寒城飒欲暮，风叶坐来稀。野兴林间竹，乡心楚上薇。萧条共杯酒，潦倒愧朝衣。
0	0	0	0	0	0	0	0	1	0	0	1	陈村夜泊,吾爱川原好，秋风夜泊船。水边禽个个，沙际月娟娟。浊酒昔谁醉，今宵长不眠。疏帘一盼望，独有水连天。
0	0	1	1	0	0	0	1	0	0	1	1	壬午年容县舟次有感,霜刃十年剑，孤舟万里程。乡心频怏怏，客鬓渐星星。绝壁横窗暗，高滩入梦惊。几般萦恨处，信是路难行。
1	0	0	0	0	0	0	0	0	0	0	1	游子怨哭刘母四首（辛卯） 其一,北风吹凝云，游子行不息。易挽游子车，难驻桑榆色。车轮遽己远，流光太相逼。游子岂不知，遐心荡凭轼。
1	1	0	0	0	0	0	0	0	0	0	1	其二,荒城晏岁野僧房，迢递他乡忆故乡。病骨不禁风雪冷，一更浑似一旬长。
1	0	0	0	0	0	0	0	0	0	0	1	中洲处士折梅花并新语为赠率易鄙句为谢,中洲之中十树梅，蟠枝着地照蒿莱。即非无主凭谁伴，自不冲寒要早开。午蝶只随游子意，暮笳难写遁夫哀。幽怀寂寂天应笑，插向归帆雪满桅。
1	0	0	0	0	0	0	0	0	1	0	0	春怨,青春河畔女，相与怨离居。弥月无过雁，三年未寄书。掷花调翡翠，停指绣芙蕖。膏沐空劳咏，羞颜旧不如。
1	0	0	0	0	0	0	0	0	0	0	1	将池僧舍东轩晓起,兹轩临绝顶，远与前山平。睡起月初上，冷冷晓风清。暗岭跃飞雷，白云出疏星。四顾莽不辨，惟闻候虫鸣。居人正酣寝，我已事晨征。思妇闺中意，游子天外情。策羸取微径，羁梦何由成。
1	0	0	0	0	0	0	0	0	0	0	1	颂古二首 其一,五凤楼脱问洛阳，金鞭遥指御街长。春风是处华争发，游子年年忆故乡。
1	0	0	0	0	0	0	0	0	0	0	1	其二,万水千山一鹤飞，岂愁游子暮何之。古今此著无人会，王积新输更不疑。
0	0	0	0	0	0	1	0	0	0	0	1	入川过夔门,楚雨巫云梦未温，又随鲸舰过夔门。峡长滩险愁无限，国破家亡命仅存。间道关山穷万里，故园尸骨恸千村。但教早日平强虏，身世安危何足论。
1	0	0	0	0	0	0	0	0	0	0	1	其三十四,旧栽杨柳色毵毵，千里浑忘寄一缄。春雁高飞惟向北，不知游子在江南。
0	1	0	0	0	0	0	0	0	1	0	0	牡丹,洛阳牡丹名品多，自谓天下无能过。及来江南花亦好，绛紫浅红如舞娥。竹阴水照增颜色，春服帖妥裁轻罗。时结游朋去寻玩，香吹酒面生红波。粉英不忿付狂蝶，白发强插成悲歌。明年更开余已去，风雨吹残可奈何。
0	1	1	0	0	0	0	0	0	0	0	1	由广州至南雄舟行杂诗 其八,我母寓武昌，我父官武冈。武冈至浈阳，不及千里彊。遣奴来视儿，慰藉增悽惶。再拜遣奴归，还用慰高堂。夜来卧空舟，忽复还家去。武冈及武昌，分明一室聚。宛转鸣榔声，无端又惊寤。晚帆山影中，还疑故乡路。
0	0	0	1	0	0	0	0	0	0	0	1	寄养正,得君佳句清如玉，秋色惊人换物华。老境侵寻真有感，故园隔绝更兴嗟。女萝绿遍牵茅屋，乌桕红明映落霞。欲酌一尊浇磊块，几时邀子过田家。
0	1	1	0	0	0	0	0	0	0	0	0	宫词二首 其一,节序惊心不自由，攀花趁蝶日悠悠。无端更倚长门树，积叶閒看出御沟。
1	0	1	1	0	0	0	0	0	0	0	1	吴江夜发,忽觉夜风至，开船梦暗惊。渔灯犹未灭，江月正初生。越树崇朝色，吴门昨夜情。相怜游子意，过雁寂无声。
0	0	0	0	0	0	0	1	0	0	0	1	秣陵怀古三首 其一,别家杨柳正依依，回首西风木叶飞。乡梦已随云北散，客心先逐雁南归。三秋边境仍烽火，九月征衫尚绤衣。莫向穷途叹牢落，料应青眼故人稀。
0	1	0	0	0	0	0	1	0	0	0	0	粤城怀古,五年城里一枰棋，当局安危总不知。吏部羡官胶柱瑟，右丞改调竖降旗。园林别有莺花主，江海都无?蚌持。祇见越王台畔草，春来依旧草离离。
1	1	0	0	0	0	0	0	0	0	0	1	其三,攀花日日出江潭，泪落他乡酒半酣。杜宇多啼偏向北，鹧鸪有志但怀南。
1	1	0	0	0	0	0	0	0	1	0	1	秋海棠,悲秋不觉住他乡，知有幽花在草堂。酒力渐沉残醉梦，粉痕初换淡红妆。无言对雨犹含恨，有色临风不借香。肠断文君正新寡，当垆偏向马卿傍。
1	0	0	0	0	0	0	0	0	0	0	1	泛江,汎舟成小酌，半醉倚篷看。烽火偏西接，关山直北寒。渚花春漠漠，江日暮团团。谁识荆南守，思乡欲挂冠。
0	1	0	0	1	0	0	0	0	0	0	0	哭陈助教,沧江咽寒流，白日黯精魄。劲风摧危柯，嘅念我心识。忆昔奉末契，论交托胸臆。脩名用斧藻，砥行藉虔饬。离居能几何，岂谓子永隔。沈绵婴宿患，千载尚窀穸。遗形嗟莫绍，陨涕伤毁璧。知已今则亡，吾生亦何益。
0	1	0	0	0	0	0	0	0	0	0	1	秋闺怨（拟秋夜回文）,长河渡影雁斜横，恻恻思君望远情。凉梦带诗催上枕，夜愁和月堕边城。黄花绕径熳容淡，白露凝窗晓梦清。妆阁画眉愁对镜，床空冷尽听虫鸣。
1	0	0	0	0	0	0	0	0	0	0	1	客怀,亲庭旷定省，况复岁华临。明月故乡思，白云游子心。诗怜未超俗，琴恨少知音。何事东邻妇，当当急暮砧。
0	0	0	0	0	0	1	0	1	0	0	0	寄何叔敬兄弟,一别踰三月，相思复几回。山林多胜事，伯仲总英才。旧集题华鄂，新居辟草莱。遥知风月夜，綵侍进霞杯。
0	0	0	0	0	1	0	0	1	0	0	1	和陶九日闲居，并引,九日独何日，欣然惬平生。四时靡不佳，乐此古所名。龙山忆孟子，栗里怀渊明。鲜鲜霜菊艳，溜溜糟床声。闲居知令节，乐事满馀龄。登高望云海，醉觉三山倾。长歌振履商，起舞带索荣。坎坷识天意，淹留见人情。但愿饱粳稌，年年乐秋成。
0	0	0	0	0	0	0	1	0	0	0	1	鹧鸪,不戏新梅岭上烟，对啼偏向酒杯前。三春悔作江南客，万里愁当落日天。
0	0	0	0	0	1	0	0	1	0	0	1	送张五归山,送君尽惆怅，复送何人归。几日同携手，一朝先拂衣。东山有茅屋，幸为埽荆扉。当亦谢官去，岂令心事违。
0	0	0	0	0	0	0	1	0	0	0	1	江行杂咏十首 其三,山暝碧云合，秋初白雁征。几多游宦客，徒有故园情。
0	1	0	0	0	0	0	0	0	0	0	1	闲居对食书愧二首 其一,游宦无功坐免归，谁令盘箸极甘肥。锦鳞差尾鱼登俎，绣羽骈头雉触机。桑落满壶春盎盎，雨前转硙雪霏霏。残年何地酬君赐，自古羁臣厌蕨薇。
1	0	1	0	0	0	0	0	0	0	0	0	二日南村以小舟见邀冒雪至其寓斋晤汪叟共饮因谈出世之事,屋埋袁安雪，巷绝陈平车。偶缘剡溪棹，直造彭泽庐。客情恍未宁，春气惨不舒。旨酒畅夙契，清言探至虚。坐中老臞仙，妙义宣最初。将遗黄石履，聊发青囊书。尘网我自缚，枯株今见嘘。因贫遂疏澹，藉病成扫除。况逢胶漆交，各保衰残馀。动静与世隔，形神将道居。岩壑理可恃，洞天望非纡。推篷即林屋，浩然同所如。
0	0	0	0	0	0	0	0	0	1	0	1	其四,马首苦风霜，遥知忆故乡。日高墙角煖，酿熟瓮头香。岁暮情相昵，初归味倍长。如何困修阻，劳我别离肠。
0	0	1	0	1	0	0	0	0	0	0	0	写意,燕雁迢迢隔上林，高秋望断正长吟。人间路有潼江险，天外山惟玉垒深。日向花间留返照，云从城上结层阴。三年已制思乡泪，更入新年恐不禁。
1	0	0	0	0	0	0	0	0	0	0	1	雪,北风吹起雪纷纷，不是林花月下人。倏忽江天多变幻，须臾大地薄铺银。蓝关拥断征夫路，梁苑羁迷游子津。未识有谁呵冻笔，灞桥诗思问鲜新。
1	1	0	0	1	0	0	0	0	0	0	1	其四,上山采薇蕨，日暮不盈把。苦饥良足悲，将遗同心者。良友远别离，踟蹰送于野。我有盈觞酒，黄流倾玉斝。送以远游曲，中怀期共写。清商一何悲，四坐和者寡。恐伤游子心，揽涕不敢下。景光已西驰，日月不我假。
0	0	0	0	0	0	1	1	0	0	0	0	怀家兄伯逢,残梦初回后，孤镫未尽时。斯人不可见，中夜起相思。落木秋云暮，寒风客自知。离情谁共语，寂寞独吟诗。
1	1	0	0	0	0	0	0	0	0	0	1	棹歌四首 其四,青螺江头游子吟，黄金台上秋水深。风尘一别一万里，美人驾车伤我心。
0	0	0	0	1	0	0	1	0	0	0	1	贻龚懋,所至辄惊座，归来成泪痕。怜君孤剑客，掷谒五侯门。骄气羞纨裤，凉风忆故园。时清经世事，扪虱为谁言。
1	0	0	0	0	0	0	0	0	0	0	1	十月寄粤东示儿子,一纸平安寄，依依别意深。青山游子路，白发老人心。岭上梅频寄，樽中酒细斟。此行非得已，不必论升沈。
1	0	0	0	0	0	0	0	0	0	0	1	哭梁思伯中翰四首 其一,华发才名满玉楼，思乡仍作岭南游。三秋鸿雁音书绝，一夕龙蛇谶纬愁。易水飞霜閒别馆，海天斜日下荒丘。西风独把延陵剑，不是词人亦泪流。
0	0	1	1	0	0	0	0	0	0	0	1	章村道中,雪霁云开一径明，花香日暖笋舆轻。野山历历皆人姓，春鸟交交亦自名。怪石满溪惊驻马，柔风吹酒忽闻莺。种苓莳术村村好，谷口何知有汉卿。
0	0	0	0	0	1	0	1	1	0	0	1	将游观音阁诸胜途中（乙酉秋九月）,朝出平子门，朔风吹我衣。欣然得閒情，荒村稻畦畦。仰视云间雁，木落犹南飞。感我故园念，秋深客未归。
0	1	0	0	0	1	0	0	0	0	0	0	秋夕书怀寄所知,秋萤一点雨中飞，独立黄昏思所知。三岛路遥身汨没，九天风急羽差池。年华逐浪催霜发，旅恨和云拂桂知。不向故人言此事，异乡谁更念栖迟。
1	0	0	0	0	0	0	0	0	0	0	1	其二 偏中正,区区游子困风尘，就路还家触处真。芳草满川桃李乱，风光全似故园春。
0	0	1	0	1	1	1	0	0	0	0	1	题崇圣寺简云端僧录,暮尘飘尽客愁长，来扣禅关月满廊。宋玉逢秋空雪涕，净名无地可容床。高云覆槛千岩树，疏磬含风一夜霜。回首故园红叶外，只将多病告医王。
0	0	0	0	0	0	1	0	0	0	0	1	秋日怀赵内翰汝师,回瞻北斗羡名流，浪迹天涯怅远游。江上芙蓉惊欲暮，山中桂树恰逢秋。焚香想见丹心炯，梦笔悬知藻思幽。客里相思无那病，况因摇落不胜愁。
0	1	0	0	0	0	0	0	0	0	1	1	其五 秋风,凉信西来暑气清，庭梧檐铁动悲鸣。翠罗衫薄寒无影，黄叶林乾夜有声。牧马胡笳烟塞梦，鲈鱼莼菜故园情。箧中纨扇嗟恩薄，捐叶从今抱不平。
1	1	0	0	0	0	0	0	0	1	0	1	其二,流波恋故溪，栖乌忆旧枝。感此念同生，宿夕当别离。依依家人意，绵绵游子思。鸡鸣起行迈，焉得常相依。愁多夜转促，欲语难尽辞。勿怀川陆长，相晤自有期。勿为贫贱伤，勋业自有时。愿君爱玉体，慰我长渴饥。
1	0	0	0	0	0	0	0	0	0	0	1	入蜀秋夜宿江渚,我行逢日暮，弭棹独维舟。水雾一边起，风林两岸秋。山阴黑断碛，月影素寒流。故乡千里外，何以慰羁愁。
1	0	0	0	0	0	0	0	0	0	0	1	莳菊,合瓦团团縳小盆，烟丛分莳绕秋轩。先教辩叶方知种，更虑浇泉太渍根。寒送馀甘归药笼，晚投薄分与柴门。开花解向天涯笑，游子何时忆故园。
1	0	0	0	0	0	0	0	0	0	0	1	春草轩,草生西堂下，沱水含清漪。皓发在堂上，游子今已归。大儿佩紫绶，小儿著绯衣。严君亲受礼，慈母旧断机。春草承雨露，惟恐朝日晞。愿持此日意，永报一春晖。
1	0	0	0	0	0	1	0	0	0	0	1	其三,牵牛在南纪，游子上河梁。殿阁终前席，江湖且下方。州闾无别业，文字有他肠。万里关西路，秋槐日夜黄。
1	1	0	0	0	0	0	0	0	0	0	0	寄汪禹乂,与子一为别，翻然忆旧游。停云何袅袅，过雁故悠悠。蒲柳惊秋暮，芝兰入梦幽。閒居知有赋，宁惜慰离愁。
1	0	0	0	0	0	0	1	0	0	0	1	其二,少为饥所驱，老为病所迫。人生能几何，东阡复南陌。急须沽酒来，一笑举大白。浩歌草木振，起舞天地窄。同欢二三子，谁主复谁客。浮沉大浪中，毕竟归真宅。岁月去何速，老炎变新凉。游子久不归，回首望大梁。风埃惨如此，何处真吾乡。野菊明落日，林枫染飞霜。劝我一杯酒，悠然秋兴长。
0	1	0	0	0	0	0	1	0	0	0	0	淮上怀古 其一,带刀入市久成风，裤褶儿曹气不同。左顾声援通海上，北来形势壮山东。骄兵淠水鏖行密，惰将符离败魏公。南宋晚唐多少事，离离都在暮烟中。
0	1	0	0	0	0	0	1	0	0	0	0	哭尚书墓 其一,过家上冢非无子，宿草孤坟独可悲。赖有立朝庄语在，不劳谀墓作铭诗。
1	1	1	0	1	0	1	0	0	0	0	1	其二,除夜入春阳，?沟接渺茫。五年逢此夕，三度在他乡。星汉浮渔浦，风烟冷战场。微名真自累，客泪满河梁。
1	1	0	0	0	0	0	0	0	0	0	1	其三,席中珍核来异方，乌椑正绿金枨黄。大谷消梨紫蒂长，蒲萄马乳堆西凉。深秋杨梅有何尝，罗浮定逢何二娘。洞庭霜橘苞苴忙，吴姬手擘三日香。可怜犹子留他乡，终日忍饥如龟肠。
1	0	0	0	0	0	0	0	0	0	0	1	邯郸早发抵车骑关漫兴,行次车骑关，犹是邯郸道。鸡鸣夜已阑，马嘶天渐晓。旌旆风飘飘，川原日杲杲。行看煖气回，转觉春光好。新柳绿堪怜，乱山青不了。天畔送归鸿，陌上闻啼鸟。游子未归家，故里生芳草。因想宦游人，驰驱空易老。
1	0	0	0	0	1	0	1	0	0	0	1	再至苍梧呈介石,欲归犹未得，黄叶已纷纷。多病难为客，无成又访君。孤鸿天外唳，游子夜中闻。身计何年遂，相期入峤云。
1	1	0	0	0	0	0	0	0	0	0	1	东园访张三牧公,延陵船未泊，到即叩东园。野客不知路，苍头方候门。他乡家已破，老母齿尤尊。艰苦良朋意，为言鸡黍存。
0	1	0	0	0	0	0	0	0	0	1	0	其二,刚飙载飞轩，上溯无始乡。心冥一气表，坐断万劫场。兹来食色身，缅邈情俱忘。长歌答云璈，朗咏流玉章。空明结真无，昼夜何煌煌。嗟哉下土家，仰止徒悲伤。
0	0	0	0	0	1	0	0	0	0	0	1	寄刘侍郎韶美,流落天涯老病身，归心一点逐新春。故人少借论思口，放我山林作散人。
0	1	0	0	0	0	0	1	0	0	0	0	望阳山,青溪欲尽转逶迤，卧对阳山舟自移。闻有高人何处在，白云红叶影离离。
0	1	0	0	0	0	0	0	0	0	1	0	望芒砀山,出舟跳古岸，林外见脩冈。回头问榜子，前巘是芒砀。其颠有高庙，松柏郁苍苍。迤逦堆阜属，萧条茆叶黄。千古收王气，一川平夕阳。人家才四五，鸡犬自相望。尚尔想新丰，谁复思沛乡。临流一举酒，可以喻悲伤。
0	0	1	0	0	0	1	0	0	0	0	0	移居寄子容,予本四方人，慷慨赴天路。幸托金兰交，再蒙盐车顾。端怀素居忧，岂乏同袍赋。侧身向长安，凝望几朝暮。浮阴结苑墙，年华落宫树。是非金玉姿，安能磐石固。时欲往从之，驽马不能步。相思在相知，因风寄情愫。
1	1	0	0	0	0	0	1	0	0	0	1	萍间稚荷效王司马体,初萍半含絮，顷刻开数亩。荷生浮其间，风雨足解后。百年游子心，欲作千岁久。昔为浮萍根，今为稚荷藕。荷高刺已生，鱼游触其首。离离荷下萍，吹向白鱼口。
0	0	0	0	0	1	0	0	0	0	0	1	吴给事明卿谪江西诗以寄之,琐闱当日起才名，忽讶春风万里行。河北书传杨子路，天南帆落豫章城。骚人吊古非湘怨，迁客悲秋自楚声。帝里旧游今散尽，浮云回首独含情。
0	0	1	1	0	0	0	0	0	0	0	0	答杨辛二君重阳对雨见寄,秋风吹雨入荒城，城下篱边菊艳明。佳节相从平日事，新诗遥寄故人情。浮沉薄宦非吾愿，俯仰流年只自惊。早晚郊扉收退迹，南阡北陌重逢迎。
0	0	0	0	0	0	0	1	0	1	0	0	闺怨,露颗珠团团，冰肌玉钏寒。杏梁栖只燕，菱镜掩孤鸾。残树枯黄遍，圆荷湿翠乾。绣帘生色画，窗下带羞看。
0	1	0	0	0	0	0	0	0	0	0	1	浣溪沙 次蘉庵戊寅元日韵,垂白孤儿泛梗身。眼穿兵气入萧辰。江湖满地不逢人。别浦柳青犹惹恨，故园花发若为馨。几回肠断永和春。
1	0	0	0	0	0	0	0	0	0	0	1	其八,六飞南驻开陪京，朝廷恃此为金城。元侯卧护股肱郡，去天尺五日月明。谁怜游子岁一过，欲往不得如流萍。今日西风要留客，好山横道烟光凝。
1	1	0	0	0	0	0	1	0	1	0	1	茉莉,炎井生寒照洗妆，蛮烟瘴雨路微茫。冰肌触暑宜销夏，素手抽簪送夕阳。南国玉蕤羞百和，西来悉茗妒孤芳。年年回首闽中路，离别他乡总断肠。
0	0	1	1	0	0	1	0	0	0	0	0	雨中寄所思,寒气萧萧瘦骨惊，自知分得四愁平。秋堂病起莓苔色，池阁梦回芦苇声。幽滴冷痕连树影，暗驱浮气入诗情。衡门独掩还无语，一日相思万缕并。
1	0	0	0	0	0	0	0	0	0	0	1	望夫石,髣髴古容仪，含愁带曙辉。露如今日泪，苔似昔年衣。有恨同湘女，无言类楚妃。寂然芳霭内，犹若待夫归。
1	1	0	0	0	0	0	0	0	0	0	1	离京口二首 其二,十舍官河接夜航，却怜归去是他乡。骨肉无多来送别，半生犹为一穷忙。
1	1	0	0	0	1	0	1	0	0	0	1	秋思,曾是沧洲旧钓徒，西风落魄寄江都。望中故国千山阻，别后经年一字无。庾岭烟霞秋思远，楚天风雨暮帆孤。谁怜飘泊他乡客，不为江莼滞五湖。
0	1	0	0	0	0	0	0	0	0	0	1	旅思,荏苒秋光老，空濛晓色奇。霜严雀语涩，风定雁飞迟。旅思荒烟底，乡心野水涯。梦归归未得，愁极祗颦眉。
1	0	0	0	1	1	0	0	0	0	0	1	次马祥寺，值方山人至，共酌稼场,入各有愁城，能攻仗酒兵。关山一片月，游子十年情。未遂终军志，徒为班固征。相逢且潦倒，天地自虚盈。
0	0	0	0	0	0	1	0	0	0	0	1	雨泊润州城下怀贻上之淮阴,相思楚水阔，相望正依依。官舍终朝尽，淮阴何日归。江云开复合，秋雨息还飞。应有安仁赋，空怜心思违。
1	0	0	0	0	0	0	0	0	0	0	1	和朱仲良先生韵赠彭友恭 其一,六月扬帆别帝京，思乡日日算归程。我家兄弟如相问，烦道平安寄好声。
0	0	0	0	0	1	1	0	0	0	0	0	张相公出镇荆州寻除太子詹事余时流夜郎行至江夏与张公去千里公因太府丞王昔使车寄罗衣二事及五月五日赠余诗余答以此诗,张衡殊不乐，应有四愁诗。惭君锦绣段，赠我慰相思。鸿鹄复矫翼，凤凰忆故池。荣乐一如此，商山老紫芝。
1	0	0	0	0	0	0	0	0	0	0	1	寿母行为倪明府作,宝婺江边婺影悬，仙华白鹿女中仙。燕喜堂前歌寿母，忘忧阶下乐长年。忆昔公车初召对，十月征衣寒朔吹。不嫌游子道路遥，自许高堂钟釜在。曲江宴罢试分符，百里花光溢海隅。熊丸已幸成慈训，乌哺偏能念母劬。爱日春晖多受祉，瞻云岭峤嘉能子。瑶池青鸟信常通，金阙紫鸾恩具迩。行看锦绶贲鱼轩，佩玉鸣珈自兹始。
1	1	0	0	0	0	0	0	0	0	0	1	夜闻雁声有感,嘹喨关河远，徘徊旅思长。一天秋似水，满地月如霜。念尔心千折，凭传札十行。不堪游子泪，人北雁南翔。
0	1	0	0	0	0	1	0	0	0	0	0	谢元愿上人远寄檀溪集,白首萧条居汉浦，清吟编集号檀溪。有人收拾应如玉，无主知音只似泥。入理半同黄叶句，遣怀多拟碧云题。犹能为我相思在，千里封来梦泽西。
1	0	0	0	0	0	0	0	0	0	0	1	寄铉宗鼎①,开士幽栖何处是，一庵潇洒傍双峰。弹琴夜和鸣皋鹤，咒钵朝降渡海龙。万里思乡瞻北斗，十年学道事西宗。故人海内皆星散，忆尔山中冰雪容。
0	0	0	0	0	0	1	0	0	1	0	0	怀赵虎岩吕龙山,六年风雨夜，一寸别离心。日莫步芳草，相思尘满琴。
0	0	0	0	0	1	0	1	0	0	0	0	东墟晚歇（时退居渭村）,凉风冷露萧索天，黄蒿紫菊荒凉田。绕冢秋花少颜色，细虫小蝶飞翻翻。中有腾腾独行者，手拄渔竿不骑马。晚从南涧钓鱼回，歇此墟中白杨下。褐衣半故白发新，人逢知我是何人。谁言渭浦栖迟客，曾作甘泉侍从臣。
0	0	0	0	0	0	0	1	0	0	0	1	同吴公择方子及臧晋叔宋忠甫饯顾道行石城舟中再赋一首,几载为郎共陆沉，东方千骑忽骎骎。尊前细雨江淮路，赋里浮云海岱心。陈臬君犹工握管，望乡吾已学抽簪。秋鸿傥念离群客，家在朱明洞更深。
1	1	0	0	0	0	0	0	0	0	0	1	用韵酬同年云明府同窗吴秀才,岁月推移自古今，山中松菊已成林。浔阳且学陶公醉，渔父谁怜楚客吟。萍水他乡劳梦寐，风烟何日喜招寻。高梧彩凤朝阳近，阿阁还闻治世音。
0	0	0	0	0	1	1	0	0	0	0	1	郡斋度岁二首 其一,失脚双溪路，今经两度春。不堪飞雪夜，还作望乡人。世事方如梦，生涯笑此身。惟应两蓬鬓，不负岁华新。
0	0	0	0	1	0	0	1	0	0	0	0	月,关山秋夜月，南客独来看。野迥金波阔，风严玉兔寒。不堪闻戍鼓，且未息征鞍。孤寡空村里，何时涕泗乾。
0	0	1	1	0	0	0	0	0	0	0	1	?堂宫允归吴淞,又复分襟去，相逢曾几时。归鸿惊旅梦，小雪感离思。枫叶丹砂色，鲈鱼白玉脂。故乡多欢趣，寄我到家诗。
0	0	0	0	0	1	0	0	0	0	0	1	怀临川旧游赋以赠别戈直伯敬,拟岘台前汝水流，因君还忆旧曾游。故人零落半为鬼，贱子蹉跎今白头。诗思入江枫叶冷，乡心随雨雁声秋。北斋居士知强健，为觅新篇慰别愁。
1	1	0	0	0	0	0	0	0	0	0	1	除夕,两在他乡见岁除，今年守岁在吾庐。小儿欢喜频行酒，犹子平安远寄书。陶令无心希厚禄，安仁有志赋閒居。劳生半百虽虚度，三径犹存不负予。
0	1	0	0	0	0	0	1	0	0	0	1	赠同乡朱六符,予本同圃蒿，飘在天一端。咫尺枌与梓，邈若霄汉间。翔鸟憩前林，猛虎恋故山。伤兹远游客，中夜积悲叹。忽遇故乡友，惊喜相盘桓。把臂问旧事，耆旧半摧残。忧根长愁条，泪下如奔湍。樽酒非不旨，安能起沈欢。幸君到故园，为我传平安。
1	1	0	0	0	0	0	0	0	0	0	1	中秋,皓魄澄空秋满林，清樽何处不同斟。停杯无奈他乡意，问月其如此夜心。露滴梧梢侵袖冷，风来墙脚弄花阴。惊看几度怜三五，虚负冰轮坐夜深。
0	0	0	0	0	0	1	1	0	0	0	0	雨中怀瓢所,积雨抱幽独，斋舍何寥寥。缅怀博陵子，隐处唯一瓢。濯足双涧深，行歌七岩遥。如何在城市，巾舄生尘嚣。蕙草日已萎，松花日已凋。相思不可见，梦落寒江潮。
0	0	0	0	0	1	0	0	0	0	0	1	出滇南胜境（道光乙酉1825年赴京）,风尘十余载，匹马厌往还。明经非高第，胡为万里天。亲老幸身健，最我勿辞艰。人皆乘驿传，我无驷马闲。行行滇路尽，突兀见黔山。回首望白云，白云何处边。荣枯分草岭，风雨两地偏。金马不可络，石虬不可鞭。踟蹰亭畔路，去去辞乡关。
1	0	0	0	0	0	0	0	0	0	0	1	偶题,共说年年白发新，天涯犹是未归人！盈觞寿酒称重庆，游子应怜衣点尘。
1	0	0	0	0	0	0	0	0	0	0	1	拟古 其一,皎皎机上丝，织为游子衣。游子荡风尘，素衣化成缁。风尘不可避，四顾将何之。岂不念洁白，徒重翟子悲。勖哉如浣濯，河水清且漪。
0	0	0	1	0	0	0	0	0	0	0	1	雨过梦惠禅房亡姬殡所有感,娇儿顽劣如生马，出语惊人近老成。汝死忽看青岁改，吾衰长叹白头盈。春寺瞑云双户掩，夜窗寒雨一灯明。扁舟旅榇何时发，北望乡关泪满缨。
1	0	0	0	0	0	0	0	0	0	0	1	江上晚望怀所知,迟迟迷远信，闲立大江隅。游子在何处，秋风吹五湖。潮回沙鸟聚，岸阔钓船孤。归去还堪叹，田园半已芜。
0	1	1	1	0	0	0	1	0	0	1	0	哭公素 其一,负书游上国，拾芹取荣名。雅度津涯阔，高文风雨惊。忘怀翻得谤，纵酒遂伤生。忍使泉台客，悁悁不自明。
0	0	0	0	0	1	0	0	0	0	0	1	述怀四首 其一,自幼习耕钓，足迹不离村。长览农桑书，亦窥道德言。秪以家贫故，始驱南北辕。驽马多颠踬，末路怯腾鶱。去就不自决，其如负国恩。上书解簪组，吾将返故园。
1	0	0	0	0	0	0	1	0	0	0	0	春怨,只影淡烟笼，杜鹃枝上红。梨花风雨后，人在月明中。
1	0	1	0	0	0	0	0	0	0	0	1	扈从书事,扈从官班近，艰难报效微。又同陪法驾，复共著征衣。举目江山好，伤心井社非。何当戎马定，却作故乡归。负郭田园美，迎霜雉兔肥。风尘嗟澒洞，梦寐怅依稀。圣主兴皇祚，群公翊政机。时平当自劾，还采故山薇。
1	1	0	0	0	0	0	0	0	0	0	1	其二,他乡逢九九，步屧碧云头。指点风烟上，依稀梵韵浮。望回闉阁晚，岸老芙蓉秋。鸟度双江返，应知笑倦游。
0	0	0	0	0	1	0	1	0	0	0	0	拟长沙过贾谊宅 其一,怜君谪宦楚江来，门外湘波日夜回。废井年深生乱草，古墙春尽长荒苔。猿声似诉孤臣恨，马首空劳过客哀。此地无须叹寥落，长安甲第亦成灰。
1	0	0	0	0	0	0	0	0	0	0	1	立春东郑生问其愁病,天涯春又至，游子近如何。病久诗难减，乡遥梦易多。药苗春尚雪，舟楫海初波。旧业方山下，东风遍绿莎。
0	0	1	1	0	0	0	0	0	0	0	0	其四,何人海上气飞扬，飒飒金戈入战场。一旅忽惊新草木，三军重固旧封疆。传闻羽檄閒书记，频遣梯航抑富商。江岸漫劳横铁锁，从天谁不识龙骧。
0	1	0	0	0	0	0	1	0	1	0	1	吴兴感怀呈在杭,客中何事太凄然，不得归闽未到燕。囊橐渐空游渐倦，故人离别又残年。
0	0	0	0	0	1	0	0	0	0	0	1	自蓟北归,驱马蓟门北，北风边马哀。苍茫远山口，豁达胡天开。五将已深入，前军止半回。谁怜不得意，长剑独归来。
0	1	0	0	0	1	0	0	0	0	0	0	秋日怀李仁卿,独倚斜阳百尺楼，故人千里思悠悠。陶唐祠下烟光晚，姑射峰前雁影秋。尊酒几时同李白，云山多处是并州。临风惆怅无人会，一曲商歌写暮愁。
0	0	0	0	1	1	0	1	0	0	0	1	婺州屏居蒙右省王拾遗车枉降访病中延候不得因成寄谢,三年流落卧漳滨，王粲思家拭泪频。画角莫吹残月夜，病心方忆故园春。自为江上樵苏客，不识天边侍从臣。怪得白鸥惊去尽，绿萝门外有朱轮。
0	1	0	0	0	0	1	0	0	0	0	0	戊申冬至日有怀诸弟（道光本作季）时赴澧阳,缇室初回律管阳，貂裘还是旅殊乡。可堪身向三湘远，更觉愁随一线长。棣萼相思劳梦寐，郊禋成礼想旂裳。羁臣与国同休戚，老眼犹期见治康。
0	0	0	0	0	1	0	0	0	0	0	1	胡长文给事挽诗 其一,中庸天下有胡公，儒者端宜给事中。华国高文推大手，回天谠论罄孤忠。晨班玉笋人何在，夜赐金莲事已空。惆怅故园招隐地，唯馀猿鹤怨西风。
0	0	0	0	0	0	0	1	0	0	0	1	怀严（炜）客岭南,老去严夫子，辞家久不回。升沉安可问，时命转堪哀。尚有高堂在，曾无驿使来。遥怜望乡处，日上越王台。
1	0	0	0	0	0	0	0	0	0	0	1	儗寄乡人,万里慈亲命已倾，天涯游子更南征。也知雁使飞难到，岂有乌雏负所生。吟身莫恋风光好，归棹须兼昼夜行。若向西湖听杜宇，声声都是劝君情。
0	0	1	0	0	0	1	0	0	0	0	1	寄罗涧谷 其一,同是人间七十馀，相思无地问何如。仓皇空忆归时别，契阔都无落□书。□去避兵长蓐食，迩来古地且巢居。题诗甲子应同集，便雁相逢赖启予。
0	0	1	1	0	0	0	0	0	0	0	0	峡源瀑布,寒峡隐堂隍，寻源得飞瀑。悬空下千尺，飞鸟惊不度。雷激丹岳摧，电穿青山破。阴崖排积雪，霈雨恒时注。我来属时艰，对此忘百虑。尘襟欣一洗，徘徊不忍去。崇山限吴楚，避远谁能顾。应有避秦人，岩前觅微路。
1	0	0	0	0	1	0	0	0	0	0	1	白水湖（庐陵）,平湖净如练，光气日舒卷。秋水荷花鲜，西风棹歌远。美人居上头，游子无时返。行见紫鸳鸯，惆怅天涯晚。
1	0	0	1	0	0	0	0	0	0	1	1	其三,抚景劳清梦，思乡讶白头。年华空外鸟，世事水中沤。拂袖行应早，扬帆去莫留。月明南浦夜，云淡故山秋。
1	0	0	0	0	0	0	0	0	0	0	1	其二,眷眷板舆前，辞家复几年。盘抛抑鲊美，杯恋把螯鲜。匹马成游子，名山割故缘。安仁文笔健，昂首望云天。
0	0	0	0	1	0	0	0	0	0	0	1	杨花,几日春光春又归，杨花落尽泪沾衣。君王未见相如赋，莫向长门宫里飞。
0	1	0	0	0	1	0	1	0	0	0	0	燕京怀古,离离宫阙古消磨，十里黄云日入河。见雪渐怜南国远，闻笳方觉北人多。千金易致燕台骏，一去难听易水歌。惟有年年名利客，帝城头白尚蹉跎。
0	0	0	0	0	0	1	1	0	0	0	0	怀刘京叔,奕世金兰契，于今只有君。英才殊落落，馀子漫纷纷。一别几春草，相思空暮云。何时展良觌，把酒共论文。
1	1	0	0	0	0	1	0	0	0	0	1	新秋寄怀顾顾山孝兼（今官编修）,一年容易秋风起，两地相思两不知。鸿爪空留泥上雪，驹光催作鬓边丝。他乡落寞皆无妇，故国遥怜各有儿。休笑还家消息断，捣衣声里忆归期。
1	0	0	0	0	0	0	0	0	0	0	1	秋夜吟,阪路太行险，波涛沧海深。素缊未偶时，白发捋盈簪。壮士莫年意，游子中夜心。拊剑一太息，月暗天横参。
1	1	0	0	0	0	0	0	0	1	0	1	秋夜怀洪稚存,明月何皎皎，良夜何迟迟。牛女隔绛河，风露凉凄其。清光照人间，何处无别离。长歌寄所怀，乃在天之涯。披衣步空庭，木叶横天飞。不知游子心，此时何所思。
1	1	0	0	0	0	0	0	0	0	0	1	还家 其一,代马不忘北，越禽欣南栖。游子乍还乡，恍恍意翻迷。入门见父母，惜我颜黑黧。长跪进致辞，行李实惨凄。为言不足忧，吾肠便藿藜。诸弟出营食，顾见蓬头妻。弟妇拜且却，小妹娇还啼。阿长将米归，黑盐手并赍。喜传豆角熟，不但食黄齑。堂堂七尺躯，壮齿生久齐。饥寒上累亲，不如跪乳羝。
1	1	0	0	0	0	0	1	0	0	0	1	冬日杂诗四首 其一,雪后落照红，阴风黯中夕。萧条关塞情，杳然生咫尺。念我故乡人，同作他乡客。冰坚蛟龙深，山长鸟兽寂。戚戚伤精魂，悠悠阻筋力。寒镫闭门时，明月照促膝。
0	0	1	1	0	0	0	0	0	0	0	1	风雨,帘卷西窗昨夜风，浓云密布倏千重。惊寒雁断秋声里，滴泪花翻暮雨中。霜气暗催枫叶赤，乡心愁对腊灯红。长安日近宜先霁，策马来朝类转蓬。
0	0	0	0	1	0	0	0	0	0	0	1	章江舟次,楚树中流尽，章江一叶飞。滩声争踯躅，岭势郁崔嵬。落日行人远，寒云候雁归。故园独回首，清泪已沾衣。
0	0	0	0	0	0	0	1	0	0	0	1	哭会稽董孝荩①,苍梧瘴疠连朝恶，终日哭人泪未乾！万里避胡同作客，一时归汉尔无官！孤舟得病扶持少，蛮郡求医药饵难！垂死尚祈诗瞑目，诗传泉下益悲酸！
0	0	1	1	0	0	0	0	0	0	0	1	屋卖,屋卖谁催去，冰凝天欲留。行藏双老眼，飘泊一虚舟。剑气防冲斗，乡心更倚楼。西风殊可骇，留得木绵裘。
1	1	0	0	0	0	0	0	0	0	0	1	苦吟,朝吟复暮吟，只此望知音。举世轻孤立，何人念苦心。他乡无旧识，落日羡归禽。况住寒江上，渔家似故林。
0	0	0	0	0	0	1	0	0	0	0	1	送薛弁归河东,薛侯故乡处，五老峰西头。归路秦树灭，到乡河水流。看君马首去，满耳蝉声愁。献赋今未售，读书凡几秋。应过伯夷庙，为上关城楼。楼上能相忆，西南指雍州。
1	0	0	0	0	0	0	0	0	0	0	1	次韵答悦秋先生游台见赠（二首选一）,诗书吟啸托生涯，他日扁舟去未迟。千古劫灰游子梦，一床风雨故人思。知君渐作流东水，叹我难开向北枝！自是浮沈过此世，销磨意气已无奇。
1	0	0	0	0	0	0	0	0	0	0	1	登鹿鸣山绝顶憩小蓬莱观易使君留题作,绝顶仙风面面来，中天何异到蓬莱。江流喷雪飞吴甸，石磴盘云上越台。览胜欲穷游子目，留题谁并使君才。含毫骤发登高兴，莫讶银钩破绿苔。
0	0	0	0	0	0	1	1	0	0	0	0	寄张御史常泰,故人清楚旧能诗，去岁东南折桂枝。久拟手容清百辟，故将文采应昌期。诗题翠柏趋期早，颂奏嘉禾出殿迟。寥落与君长见面，无烦千里寄相思。
0	1	0	0	0	0	0	0	0	1	0	0	昭君出塞图为姚承旨赋,低拨琵琶怨思长，不禁尘染汉衣裳。君王岂是无奇策，閒却将军用女郎。
1	1	0	0	0	0	0	0	0	0	0	1	舟中冬至,阴阳消长际，新旧送迎中。异县他乡泊，天时人事同。世方期道泰，我岂坐途穷。儿女番为寿，衰颜借酒红。
0	0	1	0	0	0	0	0	0	0	0	1	其九,田园久芜没，何适为故乡。眷兹南阳阡，松柏日苍苍。但恨云边茅，无地安藜床。采蕨饮江水，此人那得忘。
0	0	0	0	0	0	1	1	0	0	0	0	舟行怀阎士和,二月湖南春草遍，横山渡口花如霰。相思一日在孤舟，空见归云两三片。
0	0	0	0	0	0	0	0	0	1	0	1	明妃怨,不分承恩宠，何劳省画图。含嚬辞永巷，缄怨即长途。觱篥边霜苦，琵琶汉月孤。燕支山下过，曲奏小单于。
0	0	0	0	0	0	0	1	0	0	0	1	咏怀,一春风浪淹行客，六月尘堆满上京。邻馆朝烟同杵臼，故园暮雨隔柴荆。西州近日犹防寇，南诏经年久用兵。独夜起瞻龙虎气，五云终绕凤凰城。
1	1	0	0	0	0	0	0	0	0	0	1	奉酬纯父浚都病起见寄,建康学士注鱼虫，枹罕兵官策守攻。此日精勤徒有得，异时荣盛各成空。吾能委曲谋田上，君乃呻吟厌旅中。故国他乡俱未快，劳生何事不齐同。
1	1	1	1	0	0	0	0	0	0	0	1	己酉除夕前一夜小集怀午亭旧游二首 其一,此夜如除夜，他乡是故乡。残年惊隔日，往事乐千场。山路梅花放，村帘竹叶香。平生嵇阮辈，岁月老清狂。
1	0	0	0	0	0	0	0	0	0	0	1	其五,还顾望大河，北风水增波。梁王召词臣，宾客来相过。日暮登平台，积雪高嵯峨。游子一长啸，更为蓬池歌。蒯缑行自怜，古欢今如何。
0	0	0	0	0	1	0	0	0	0	0	1	花朝,故园新甲子，今日是花朝。雨意含高阁，风光到小桃。阴晴候农圃，山水动渔樵。夙有林泉癖，淮南谩见招。
0	0	0	0	0	1	0	0	0	0	0	1	其三,日暮东风起，沧江水微波。水深不可涉，路远将柰何。蘼芜叶巳齐，故乡隔山河。盛年难再得，芳意其蹉跎。
1	0	0	0	0	0	0	0	0	0	0	1	饮江门酒楼寄陇西刘汉臣,一上高楼醉似泥，有人楼下唱铜鞮。自知客恨同潮满，不放乡心共日低。店柳叶黄吹酒盏，驿梅花白寄诗题。他年鹦鹉西飞去，谁并南枝越鸟栖。
0	1	0	0	0	0	0	0	0	0	0	1	陶苦子村居筑楼同元孝侄闭关秋日过之赋此,少小辛勤壮欲休，著书拌得是穷愁。怀人屡阅经年札，借地新成对月楼。烟渚棹过妨宿鹭，晚畬锄遍学归牛。竹林聚会时当记，此处陶家菊正秋。
0	0	0	0	0	0	0	1	0	0	0	1	其十一,遥遥望故乡，魂魄所从始。狐死必首丘，远游今安止。嵩丘春载阳，三花何旎旎。时无雒川妃，谁发予琼齿。有鸟自南来，丹翎纷不理。雄鸠虽巧言，苟合中诚耻。茕独夫何言，临流泪如水。
0	0	0	0	0	0	1	0	0	0	0	1	春日怀张羽王,言旋南岳驾，又作蓟门行。尊酒不为别，河梁空复情。一官羁万里，十口寄孤城。日暮春云起，相思处处生。
0	1	0	0	0	1	0	0	0	0	0	1	其六,芳州采白蘋，惆怅芳州客。采采将何之，悠悠望阡陌。白云起高山，故乡千里隔。一草不可贻，云胡慰离索。
0	0	0	0	1	0	0	0	0	0	0	1	九月八日枕上闻秋风大作有感,鲜飙中夜起，簌簌鸣高林。虚堂耿不寐，斗寒入重衾。南来今几时，北去当秋深。关河本迢递，岁月仍侵寻。幸此公事竣，一舸临江浔。松楸郁何许，渺在青山岑。简书严有期，怅望空沾襟。依稀故园梦，摇落西风吟。归鸿正南翔，登高一何心。行李戒明发，迥觉霜毛侵。
0	0	0	0	0	1	0	0	0	0	0	1	偶成,关河萧索暮云酣，流落乡心太不堪。书剑尚存君且住，世间何物是江南。
0	1	0	0	1	1	0	0	0	0	0	1	客居,非唐非汉我游秦，整日高眠懒向人。何处燕来同作客，故乡月到自相亲。孤身咤走三千里，多病悲看九十春。沧海横流何日静，徐书马疏好披陈。
1	0	0	0	0	0	0	0	0	0	0	1	吊宅三卜孝廉① 其一,昔年同虎门，联吟共结社。月明新雨句，岂在樊川下？无何游浙东，飘然竟我舍。昨岁遇燕市，酒楼频系马。嗟君泣路穷，谁属知音者。逆旅艰游子，竟去修文也。招魂赋楚些，辞哀不能写。
1	1	0	0	0	0	0	0	0	0	0	1	乙未中秋,一从系缆迈流光，再见高楼满月凉。总为婵媛偏此夕，不知留滞尚他乡。团团草露清难似，细细萝烟袅乍长。行色欲依河汉曲，待看瑶采度微茫。
0	0	0	0	0	1	0	0	0	0	0	1	墙花,墙花繁香新叶肥，苔径漠漠蛱蝶飞。邻轩可假非我乐，故园此时音信稀。我生鄙野性放散，池鱼笼鸟愁絷鞿。青门送客一惆怅，烟绵草长柳十围。默记旧日所来道，行店历历双板扉。我家南溪富泉石，两山夹流村路微。幽处窈窕出林屋，山红涧碧含芳菲。试歌韩公荦确句，安得至老不更归。
0	1	0	0	0	0	0	0	0	0	0	1	江南曲,平湖碧玉烟波阔，芰荷风起秋香发。采莲女儿红粉新，舟中笑语隔烟闻。高系红裙袖双卷，不惜浮萍沾皓腕。争先采得隐船篷，多少相欺互相问。吴儿荡桨来何事，手指荷花示深意。郎指莲房妾折丝，莲不到头丝不止。月上潮平四散归，舟轻楫短去如飞。断肠脉脉两无语，寄情流水传相思。
0	0	0	0	0	0	1	0	0	0	0	1	感逝寄远①,昨日闻甲死，今朝闻乙死。知识三分中，二分化为鬼。逝者不复见，悲哉长已矣。存者今如何，去我皆万里。平生知心者，屈指能有几。通果澧凤州，眇然四君子。相思俱老大，浮世如流水。应叹旧交游，凋零日如此。何当一杯酒，开眼笑相视。
0	1	0	0	0	0	0	0	0	1	0	0	题钱德钧水村隐居图（事详本传）,谁识渔樵兴趣閒，由来家计在江干。羡君图画能殊胜，愧我田园卒未安。浩荡閒云低树影，萧条野屋蔽天寒。秋深夜色犹堪爱，写取婵娟浸石滩。
0	0	1	0	0	0	0	0	0	0	0	1	次韵乐文卿北园,故园归计堕虚空，啼鸟惊心处处同。四壁一身长客梦，百忧双鬓更春风。梅花不是人间白，日色争如酒面红。且复高吟置馀事，此生能费几诗筒。
1	1	0	0	0	0	0	0	0	0	0	1	渡绵江,江烟漠漠白鸥飞，倚棹中流看落晖。涪右水从中坝合，剑南山到左绵稀。孤松远岸如人立，游子他乡见燕归。又是一年秋欲半，荻花风起鲙鲈肥。
0	0	0	0	1	0	0	0	0	0	0	1	思归偶书,欧公思颖终归颖，老我怀乡不得归。剩水残山傒我久，老妻稚子竟谁依。在阴独鹤鸣无和，向晚栖禽倦尚飞。手植故园松与竹，绿阴盈亩碧成围。
0	0	0	0	1	1	1	1	0	0	0	0	正初和鄂州边郎中见寄,潦倒含香客，凄凉赋鵩人。未能全卷舌，终拟学垂纶。故友暌离久，音书问讯频。相思俱老大，又见一年新。
0	0	0	0	0	0	0	0	1	0	0	1	十二夜淳安邑庠彭罗二广文对月,良时已喜中秋近，胜会难逢此夜清。极口细谈先圣道，开颜共写故乡情。
0	1	0	0	0	0	1	0	0	0	0	1	又得明卿书,秋色满天地，悲风动高台。浮云惨不舒，白日忽已摧。远念客游子，鼓楫潇湘回。北顾金马门，东望沧海隈。不念旧所欢，弃置如尘埃。传我尺素书，抽翰空徘徊。历历天上榆，冉冉庭前梅。相思难重陈，叹息生余哀。
0	0	0	0	0	0	1	0	1	0	0	0	寄庭佐,久别随蓬草，相思看雁行。水流心去远，月静梦归长。尽力耕南亩，怡颜侍北堂。曾参君不及，可以似王祥。
0	0	0	0	0	1	0	1	0	0	0	0	望淮山硖石寺予幼年过此今十载矣,十年落泊竟何成，人事纷纷几废兴。今日扁舟淮上去，青山似与客相迎。
0	1	0	0	0	0	0	0	0	0	0	1	暮春雨中作,湘帘卷尽思悠悠，目断遥天雨未收。莫道故园无别恨，落花流水也关愁。
0	0	0	0	0	0	0	0	0	0	1	1	其七,威名万里马将军，白首丹心天下闻。辽水旌旗余杀气，泰山松柏已高坟。条侯自靖军中变，窦宪曾铭塞外勋。独倚凌烟思将略，暮天征雁下寒云。
1	0	0	0	0	1	0	0	0	1	0	1	习家池,高阳池边春欲暮，铜鞮坊里花如雾。惆怅山公唤不醒，红日西沉汉江渡。汉江渡口将别离，拍手尚有拦街儿。小姬愿随游子去，骏马不受庸人骑。大堤烟柳易零落，岘山残碑委沟壑。鹿门高致久销沉，隆中老子不可作。明日东归谢所知，人生得意须行乐。
0	0	0	0	0	1	0	0	0	0	0	1	述怀,自爱栖迟海上山，于今误入利名关。无端世事愁边见，不住乡心梦里还。三伏炎蒸劳案牍，五更风雨立朝班。也知窃禄浑无补，逐逐光阴好是閒。
0	1	0	0	0	0	0	0	0	0	0	1	寄黄逢一 其一,故人不可见，偃息故山阴。忽枉新诗至，欣闻正始音。琴书千里隔，羁病一生侵。屈指当年事，幽盟许重寻。
0	1	0	0	0	0	0	1	0	0	0	0	送同学故人,各为四方人，此地同事师。业成有先后，不得长相随。出林多道路，缘冈复绕陂。念君辛苦行，令我形体疲。黄叶堕车前，四散当此时。亭上夜萧索，山风水离离。
1	0	0	0	0	0	0	0	0	0	0	1	小①饮楼上作,西风吹酒面，楼阁近重阳。悔把菊枝插，幡思乡路长。比来求熟醉，到了减清狂。不是纷华少，纷华我所忘。
0	1	0	0	0	0	0	0	0	0	0	1	登北固山晚眺,悠悠暮色到山村，屐印青山认旧痕。天际帆轻归铁瓮，云边日落侧金盆。一江南北涛声壮，雨点金焦树影昏。翘首长安何处是，苍生无限绕吟魂。
1	1	0	0	0	0	0	0	0	0	0	1	其五,寒夜空斋旧话长，不知襄郢是他乡。王程忽漫还分手，明日思君又一方。
0	0	0	0	0	0	1	0	0	0	0	1	寄怀金溎生金陵,曾携春酒从君饮，去岁韶光未老时。不觉东风今又到，那堪旧雨系相思。尊前怀抱向谁尽，别后诗篇应我遗。闻住六朝金粉地，遥知风月阻归期。
1	1	0	0	0	0	0	1	0	0	0	1	为李县尉寿,浪萍风絮客他乡，喜者青春鬓未霜。到处烟霞成莫逆，如今山水已相忘。子还真个为仙尉，我定终身作懒王。何似著鞭铅汞事，笑骑云外鹤翱翔。
1	0	0	0	0	0	0	0	0	1	0	1	其二,浮云东北驰，遥见晨风征。我行日以迈，忧思日以横。游子往于役，妻妾寄空城。虽无燕婉恋，骨肉有至情。谁云不顾私，班马有离声。飞雪蔽修岗，北风惨正深。停车立望远，泪落如雾淫。自古别离人，不见行路心。
0	0	0	0	0	1	0	0	0	0	0	1	将至固县驿,征客如野禽，向晚归飞骤。断烟沙步村，落日远山堠。忽忽故园思，夹道秋禾茂。
0	0	0	0	0	0	0	1	0	0	0	1	独夜,客鬓双蓬老拾遗，一灯明灭酒醒时。百年回首忽成梦，万窍有声皆是诗。残夜月枝乌未稳，故乡水草雁多饥。裌衣初试新霜冷，欲折黄花寄所思。
1	0	0	0	0	0	0	0	0	0	0	1	其二,年年待月引壶觞，坐对中庭玉一方。静夜忽惊云作雨，索居空使客思乡。荒鸡声续檐花滴，蝴蝶梦回岩桂香。何处高楼见山阔，快予吹笛据胡床。
0	0	0	0	0	0	0	1	0	0	0	1	江门,小店江门市，孤舟闻暮砧。远沙含细雨，缺岸隐疏林。旅宿青枫晚，人烟翠狱深。渐临巴蜀道，一慰望乡心。
0	0	1	0	0	1	0	0	0	0	1	1	其四,坐看桑从海上栽，群鸥见惯不相猜。生毛有地供秦笑，呵壁无天慰郢哀。两帝中央谋混沌，三山左股割蓬莱。故乡游钓今何处？空忆渔人让曲隈。
1	0	0	0	0	0	0	1	0	0	0	1	春日步东城李氏园戏为纤体,簇簇新花细细馨，满园春拥一伶仃。数过蝶影俄还乱，听去莺声却又停。孕絮杨花无力舞，移根药蕊几时醒。峨山点破思乡恨，幻作江南北固青。
1	1	0	0	0	0	0	0	0	0	0	1	闻早钟一首,带月飘晨寺，和鸡动晓城。衣冠催共起，车马警孤征。忽破林峦静，殊添枕簟清。他乡有愁客，应自泪残声。
1	0	0	0	0	0	1	0	0	0	0	0	怀胡孝廉谒选,偃蹇惭予拙，飞腾羡尔行。春风燕市酒，夜雨阖闾城。吏隐怀方朔，贫居笑马卿。相思有尺素，愁杀雁归声。
0	1	0	0	0	0	0	0	0	0	0	1	寄怀梁学下,寻常哀乐与君同，回首乡园忽梦中。云水十年仍浪迹，故人一别已成翁。画堂高柳迎春绿，古寺寒灯静夜红。最是情尘空未得，频将山札寄梁鸿。
1	0	0	0	0	0	0	0	0	0	0	1	其二,绮阁百馀尺，朝霞冠其端。飞櫩丽远汉，曲楹何盘桓。清谣发徽音，一唱再三叹。借问谁为此，佳人本邯郸。微响激流风，浮云惨将寒。为言何所悲，游子在河关。不恨久离阔，但忧芳岁阑。愿为清宵梦，燕昵穷馀欢。
0	1	0	0	0	1	0	0	0	0	0	1	哭南京吏部郎中华汝和,前年君送我，细雨江城秋。此日我哭君，西风双泪流。离亭一杯酒，翻作生死愁。忍读赠我诗，墨花云锦浮。忍看遗我剑，寒光贯斗牛。世事不可问，岁月空悠悠。君有才用弗，究君有德胡。不寿栖迟郎，署二十年题。墓犹从大夫，后几尺丰碑。太史铭辛苦，平生应不朽。
1	0	0	0	0	0	0	0	0	0	0	1	其二,杨柳吴阊千万枝，横塘风绾曲尘丝。不缘游子无攀折，总为情人少别离。
0	0	1	1	0	0	0	0	0	0	0	0	咏疆场金鼓声,刁斗声寒里，烽烟鼙鼓鸣。阵开边月黑，战劲压风横。将令衔枚肃，胡笳动地惊。忽闻驰露布，饶唱入边城。
1	1	0	0	0	0	0	0	0	0	0	1	立秋夜,云敛晴峰翠黛乾，露擎荷叶水晶团。病翁自喜得秋早，游子欲悲行路难。月白关山砧杵动，天高河汉斗牛寒。明朝自有凉风至，且向梧桐井上看。
0	0	0	0	1	0	0	0	0	0	0	1	羽林骑闺人,秋月临高城，城中管弦思。离人堂上愁，稚子阶前戏。出门复映户，望望青丝骑。行人过欲尽，狂夫终不至。左右寂无言，相看共垂泪。
1	0	0	0	0	0	0	0	0	0	0	1	乙亥午日衙内与四兄小酌,薰风晴日逗窗绡，鸲鹆新声何处娇。蒲酒漫同兄弟酌，荔枝犹隔粤山遥。天涯宦迹如萍聚，游子乡心似柳飘。昼永阴浓清院宇，欲歌兰浴未成骚。
1	1	0	0	0	0	0	0	0	0	0	1	别人四首 其一,久客逢馀闰，他乡别故人。自然堪下泪，谁忍望征尘。
0	1	0	0	1	1	0	1	0	0	0	1	其五,一轮晓日射东溟，回望乡关泪眼停！伏枥老驹伤日暮，破巢孤鸟入云冥。苦将末路修臣节，频上高台望帝星。春水绿波伤别地，送君又折柳条青！
1	0	0	0	0	0	0	0	0	0	0	1	其二,半世轻随出岫云，如今归作卧云人。小山有赋招游子，大块无私佚老身。禅版梦中千嶂晓，鬓丝风里万花春。新年社瓮鹅黄满，剩醉田头紫领巾。
1	0	0	0	0	0	0	1	0	0	0	1	偶成寄致宏,为问边城客，经春复若何。孤生宽意少，游子苦颜多。青壁题诗处，澄潭载酒过。塞垣风色恶，应忆旧云萝。
0	0	0	0	1	0	0	0	0	0	0	1	六用前韵奉答 其一,秋色西来接太行，故乡回首虏尘黄。凄凉汾水沾衣泪，仓卒芜亭煮麦香。岁币桧伦迟款敌，军书操绍托勤王。斜阳万里桥边路，谁奉当归祝上皇。
0	0	1	0	0	0	0	0	0	0	0	1	抵舍三首 其一,倦客归三径，长贫荐七蔬。但令巾有酒，宁叹食无鱼。梦断邯郸枕，閒乘觳觫车。故乡风日好，挥手谢严徐。
0	0	0	0	0	0	1	0	0	0	0	1	单乐山有船到滩头翻白浪之句景晖足成唐律一解某亦僭和,溪行何异入闽中，卧看青山重复重。船到滩头翻白浪，桥横渡口架苍松。乡心暗逐云千里，客梦频敲雨一篷。无复承平旧风景，年年相忆采芙蓉。
1	1	0	0	0	0	0	0	0	0	0	1	书阁,自怜野性生来拙，谁许交情晚最亲？世路因仍忧槛阱，他乡衰暮傍风尘。惟将菽藿还求志，未有丝毫可为人。一亩萧然须暂得，欲偷闲日长精神。
0	0	1	0	0	0	0	0	0	0	0	1	游山（自大同西坑过玗溪）,丽景寻幽日日宜，杳然身世在皇羲。芳林剩馥徐行际，凉石浓阴小憩时。胜地到来心自醉，吉人逢处话忘疲。夜深更酹家山月，不惮烟村归去迟。
1	1	0	0	0	0	0	0	0	0	0	1	岁暮旅怀,天涯留滞岁将除，短发萧条叹客居。枫叶共飞游子梦，梅花不见故人书。云浮关树千山尽，夕照江烽万里馀。回首旗亭心更远，每看征马一踌躇。
0	0	1	0	0	1	1	0	0	0	0	0	寄顾横泾,我别横经三十年，同游都尽独巍然。渊明谁送东篱酒，季子原无负郭田。贫病岂知翻益寿，聪明莫道不如前。相思相见知何地，梦破秦淮月满川。
0	1	0	0	0	0	0	1	0	0	0	0	饮马长城窟行,长城水呜咽，夜夜作秦语。问子何代人，防胡旧军旅。冤魄滞孤魂，不得归乡土。白水洗白骨，瘢尽水酸楚。洗多成黑流，水性毒于蛊。立马古战场，长嘶待天雨。
1	1	0	0	0	0	0	0	0	0	0	1	故都宪袁公为藩中伴读戏赠壬辰作,移家白首寄他乡，岂为安储寿汉王。吏议只今方逐客，春鸿归尽隔潇湘。
1	1	0	0	0	0	0	0	0	0	0	1	伊犁除夕,兰蕙谁为伴，虎狼深穴中。柳墙残雪白，毳幕客灯红。风景他乡异，年华此日同。明春新月上，马首好行东。
1	1	0	0	0	0	0	0	0	0	0	1	秋夜不寐因念幼度从弟方在远行赋此寄忆并答见寄 其一,凉风起林薄，不寐月当楼。念子远为别，思乡况属秋。逃虚身似鹤，乘兴夜宜舟。寂寂空相望，劳歌谁为酬。
1	1	0	0	0	0	0	0	0	0	0	1	岁暮答许武部廷议怀归,掩阁日愁晚，他乡岁巳深。未能逃世网，岂是恋朝簪。以我不如意，怜君同此心。故园春事及，归路傥相寻。
0	0	0	0	0	0	1	0	0	0	0	1	其八,蓬瀛久辍列仙班，时见乌朝数往还。销寂潜虬敖嫩水，?褷冻雀纥千山。流黄度曲填金缕，捣素缄愁寄玉关。不是甘泉烽火近，有人心折大刀环。
0	1	0	0	0	0	0	0	0	0	0	1	其二,寒灯默默岁云徂，夜雨潇潇客梦孤。有用年华滞羁旅，无如烽火逼枌榆。明霞未必真成锦，鱼目何当望作珠。欲去难行留不得，关山千里叹穷途。
1	0	0	0	0	0	0	0	0	0	0	1	外弟周心如鸿胪南归寿母,谁不荣新命，君应念老亲。独将怀阙意，遥慰倚门人。别日怜游子，归年见侍臣。霞觞初献祝，珠履竞邀宾。节向天中启，筹从海屋申。萱花开更绿，兰树望踰新。莱彩欢无极，潘舆念每频。别来池草梦，还拟帝城春。
1	1	0	0	0	0	0	0	0	0	0	1	儗曹子建杂诗五首 其一,元冥既代德，飘风吹北林。林阴带曲室，清商郁素琴。百感沸零节，梗咽成离音。借问何所弹，将毋游子吟。芳春抛白纻，耐兹寒暑侵。鸡鸣复犬吠，戒备一何深。辛苦不见亮，日暮难为心。
1	0	0	0	0	0	0	1	0	0	0	1	赠郑生叔车,游子不顾远，停桡江上春。冀方有来客，白发乃吾亲。十年阻南北，一见融心神。天道谅不慆，嗟嗟行路人。
1	1	0	0	0	0	0	1	0	0	0	1	燕台岁寒雅集同王后张钱越江顾九恒彭椒嵓吴万子孙恺似王昆绳钱玉友徐子贞高远修孙子未王岩士陈叔毅汤西厓谈未庵冯文子俞大文家荆州作二首 其一,一天残雪冷晴晖，高会金台近巳稀。我辈论交终落落，他乡对酒倍依依。苍茫敢信前期在，轻薄翻疑古道非。得路何人能折节，向来同学尽轻肥。
0	0	0	0	1	0	0	0	0	0	0	1	早发焉耆怀终南别业,晓笛别乡泪，秋冰鸣马蹄。一身虏云外，万里胡天西。终日见征战，连年闻鼓鼙。故山在何处，昨日梦清溪。
0	0	0	0	0	0	0	1	0	0	0	1	中元日刘觐国携生鱼过小署对酌赋①,床头斗酒为君留，良夜烹鲜小院幽。弹铗久无堂下客，持竿空忆海边舟。乡心遥对青门月，时序还同赤壁秋。莫道银鳞空玉碗，折葵烧笋足赓酬。
0	0	1	1	0	0	0	0	0	0	0	0	梅花,醉笔题诗紫界墙，梅花零落扑衣裳。天香又杂杯中渌，春色还惊鬓上苍。涉世何妨为白璧，流年未必抵黄粱。一吟起我平生志，今古冥冥出处忘。
0	0	1	1	0	0	0	0	0	0	0	1	又和月夜理笛答晤（丁本晤下有师字）见寄,闻说羌戎出塞行，征人才听泪交横。三秋霜气先时至，万里乡心半夜惊。子野踞床思逐弄，季长卧邬亦牵情。阕终更想关山月，不惜新辞记旧声。
0	1	0	0	0	0	0	0	0	0	0	1	其四十三,昏壁中始见，烈风号北林。飘飘远游子，中夜抱单琴。繁音激楚奏，清商悲越吟。岂兹异乡感，兼之年岁侵。胡为苦行役，薄暮犹骎骎。
0	0	0	0	0	1	0	0	0	0	0	1	游海珠寺呈同游诸公,万里波涛万里风，明珠流落大江东。楼台谁信神仙宅，冰雪偏疑日月宫。镜影鸟飞霄汉上，莲花人坐海潮中。何期嘉会叨陪赏，才调中原数数公。
0	0	1	1	0	0	1	0	0	0	0	0	春居寄友生,莎径荒芜甚，君应共此情。江村雷雨发，竹屋梦魂惊。社过多来燕，花繁渐老莺。相思意何切，新作未曾评。
0	1	1	1	0	0	0	0	0	1	0	0	题钱德钧水村隐居图（事详本传）,马足黄尘三尺深，清风吹断自难侵。乾坤老矣惊浮世，泉石萧然动隐心。鸥鸟起沙春漠漠，渔舟系柳昼阴阴。他年欲访幽栖处，莫似仙源无路寻。
1	0	0	0	0	0	0	0	0	1	1	1	其四,新春指日过，游子整归鞭。舞綵期非远，雁行共一天。老夫惟自苦，形影谁为怜。升斗羁难去，妻孥情共牵。况经饥馑日，触目谁仔肩。祈得麦新熟，平安报有年。家中莫怨望，拂袖此心坚。
1	0	0	0	0	0	0	0	0	0	0	1	其三,昨夜月初生，今夜月已满。见月知春归，游子路殊远。寄语遐征人，勉勉更勉勉。前无税驾期，日日复时时。
0	1	0	0	0	0	0	0	0	0	0	1	十六夜旅怀,珠海楼头月似霜，故园应得共清光。裁书未有刀头约，圆缺遥怜此夜望。
0	0	0	0	0	0	1	0	0	0	0	1	郡楼怀长安亲友,残暑三巴地，沈阴八月天。气昏高阁雨，梦倦下帘眠。愁鬓华簪小，归心社燕前。相思杜陵野，沟水独潺湲。
0	1	1	0	0	0	0	0	0	0	0	1	烽台秋望,惨淡黄云戍，阴森白骨堆。望乡无故识，吊古有荒台。海月三更出，悲风万里来。愁心当此夕，鸿雁不胜哀。
0	0	1	0	0	0	0	0	0	0	1	0	咏史七首 其一,中山飨朝士，子期忽不与。忿怒搆楚师，国亡何悤遽。壶浆悯饥人，事亦偶然遇。危急徂厥亡，仓皇绝生路。讵知饿夫儿，赴难无转顾。怨亦不在大，恩亦不在小。生死判一餐，报施亦何巧。
0	0	0	0	0	1	0	0	0	0	0	1	山郭风雨朝斋怅然秋思,桐竹离披晓，凉风似故园。惊秋对旭日，感物坐前轩。江燕飞还尽，山榴落尚繁。平生信有意，衰久已忘言。
1	0	0	0	0	0	0	0	0	0	0	1	宿潭上二首 其一,夜潭有仙舸，与月当水中。嘉宾爱明月，游子惊秋风。
1	0	0	0	0	0	0	0	0	0	0	1	宿铁门,乌鸟巢深枝，游子走长路。一鸣桃花开，再鸣春山暮。茅舍多行客，谁不乐欢聚。夜短梦偏长，梦里还家去。才游何便归，欲语声吞吐。窗外鸡声来，天边雁声度。鸡喜报晨昏，雁飞知何处。
0	0	0	0	0	0	1	0	0	1	0	0	送罗约,雨晴江馆柳依依，握手那堪此别离。独鹤孤琴随远旆，红亭绿酒惜分岐。月明野店闻鸡早，花暗关城匹马迟。从夜定知相忆处，东风回首不胜悲。
1	1	0	0	0	0	0	0	0	0	0	1	吴虎臣访余光州长至集斋中,三年送尔大鄣回，千里寻余汝水来。雪后蒯缑孤剑在，星前桑落一尊开。门庭冬至惟凋柳，河洛春迟未见梅。谁料他乡还把袂，天涯须尽故人杯。
0	0	0	0	0	0	0	0	1	0	0	1	元夕徐侍御招同王光禄李孝廉观灯,帝里春还未几日，万户千门总春色。昨夜云间月欲圆，更道今宵祀太一。华灯闪烁映朱阑，纵横游骑满长安。笙歌响度香尘起，触忤羁人惨未欢。徐卿为我开斗酒，李白谈诗方在口。倒屣王生能复来，浮云万态俱何有。请记当年旧酒垆，几人得意在皇都。且拚乐事随青帝，莫逐乡心卜紫姑。
1	1	0	0	0	0	0	0	0	0	0	1	和陈无逸九日 其二,万事真成一缪悠，西风节物若为酬。鸿饥未觉他乡远，菊老谁同此日愁。已洗眵昏看白眼，更扶衰病费丹头。吟情笑我今何似，废笕寒泉涩不流。
1	0	0	0	0	1	1	0	0	0	0	1	寄赵尔锡祭酒,载笔东观史，谈经国子师。大道回淳风，华要跻良时。畴昔同馆署，今来隔山陂。清弦抒情素，幽梦攀光仪。不惜形迹遥，但苦年运移。日飞逆旅蓬，弥感游子鵻。回首盻京阙，浮云郁崔嵬。渺渺胡天雁，菲菲沧江蓠。怅然维远心，因之寄相思。
1	0	0	0	0	0	0	0	0	0	0	1	其六,天高木落万林衰，古柏啼乌忽满枝。可是墓田喧野鹊，依稀渔艇着鸬鹚。移株苦削风霜片，顾羽时飞烟雨丝。到处有山皆可托，傍徨游子暮何之。
1	1	0	0	0	0	0	0	0	0	0	0	塞门冬夜,寒山雪压万峰低，落日山城驻马蹄。袪冷未逢春瓮熟，欲眠无那夜乌啼。人来汴水无家信，路入并州有战鼙。旋思乡愁抛未得，悄然拈笔赋征西。
1	1	0	0	0	0	0	0	0	0	0	1	月,不道他乡月，今宵偏倍明。大江通夜落，高阁近天清。暝树千重远，人烟一望平。乡关看渐渺，愁听暮鸿鸣。
1	1	0	0	0	0	0	0	0	0	1	1	古意 其一,秋风西北起，吹我游子裳。浮云从何来，安知非故乡。萧萧胡马鸣，翩翩下枯桑。暮色入中原，飞蓬转战场。往路不可怀，行役自悲伤。
1	1	0	0	0	0	1	0	0	0	0	1	将归（《华泉集卷二》作 边贡 诗）篇,对面有乖绝，千里长相思。登高望来车，入门赋将归。惊风何飘飘，兽兔莽间啼。群鸟各有趋，他乡难独依。独依令人惑，悠悠浮云驰。悠悠尚可道，霜露陨百草。
0	1	0	0	1	0	0	0	0	1	0	1	其二,虎狼亦爱子，乌鸟亦恋雏。生子不能庇，悲恨当何如。伯也归故乡，漂泊无宁居。仲子最孝谨，性复爱诗书。百方挠其中，一病辞寒庐。垂死与母言，血泪沾衣裾。沈思不忍道，命也有生初。
0	0	0	0	0	0	0	1	0	0	0	1	其二,岂是云霄客，居然江海人。径惟羊仲过，壁以马卿贫。俯仰终何意，疏慵好乞身。已拼闲岁月，甘老故乡尊。
0	1	0	0	1	0	0	0	0	0	0	0	其二,今夕复何夕，皎皎明月光。酌酒登高楼，岂不怀故乡。欲驾车无輗，欲济河无航。仰视云汉间，迢迢参与商。悲风西北来，越鸟东南翔。援琴不成曲，清泪沾衣裳。
1	1	0	0	0	0	0	0	0	0	0	1	予游武夷道经三山买舟西禅浦值晚雨投宿山寺中寺僧杞岩义刚曲相款接因书此诗以證后会,江雨萧疏山日阴，蹇驴有客入禅林。老僧能叙三生话，游子空悲千里心。野鸟啼来山竹裂，洞龙飞去水云深。多情九曲溪头月，何夜相从抱玉琴。
0	0	0	0	1	0	0	0	0	0	0	1	闻琵琶,夜拍水云非故乡，未闻终曲已凄凉。舟中月白寒江阔，马上酸风紫塞长。思妇有怀停别杵，征人无语对清觞。平时不见秦城役，馀韵空传战垒荒。
0	0	0	0	0	1	0	0	0	0	0	1	中秋袁藏用馈鱼写怀兼寄,白帝吝商飙，烦暑仍靡靡。昨日山中归，倒卧西窗里。开窗荫疏竹，炉烟灭复起。宁知井屋下，索寞亦闲只。提鲜来君池，白鲢兼赤鲤。顷适尝新酿，浓香压酒子。念兹赤壁携，浩然良有以。今夕复何夕，中秋散霾滓。开襟南川流，皓月照寒水。吾欲泛扁舟，中流玩清泚。思君君不来，弄丸空隐几。
0	0	0	0	0	1	1	0	0	0	0	1	寄木羲民落第山东（庚子1940年）,雪山有老鹤，栖迹雪山阿。具披冲霄翼，偃蹇奈尔何。风云四十载，兹复叹蹉跎。剧依青海上，鍊翮秋江波。会当乘时去，风尘藐罻罗。回首天南别，皎洁玉龙雪。下有千年侣，长鸣声不辍。何以慰相思，嗷嗷万里月。
1	0	0	0	0	0	0	0	0	0	0	1	秋夜雨有感言怀二首 其一,客里逢秋感已深，可堪秋夜对秋霖。江湖未遂希文志，丘壑空悬永叔心。云压戍楼迷画角，风传警枕乱清砧。谁怜怀国思乡处，无限愁肠自苦吟。
1	0	0	0	0	0	0	0	0	0	0	1	次华使张承宪公游汉江,天上河源落五台，楼前澄影隔尘埃。杨花春尽帆归远，楮岛烟消雁影来。物色不随游子去，芳樽今为使君开。三韩胜地皆方丈，更借仙风倾一杯。
1	0	0	0	1	0	0	0	0	0	0	1	其四,残碑零落古城阿，游子重来掩涕过。今日洪都诸父老，不知若个泪痕多。
0	1	0	0	0	0	0	0	0	0	0	1	剡溪舟中有感,又作游吴客，重登入越船。西风桑叶岸，细雨菊花天。旅思秋偏恶，乡心夜不眠。钱塘江上月，行见十分圆。
0	0	0	0	0	0	0	0	0	0	1	1	九月道中遇雪,密密痴云晚自凝，飘零踪迹断蓬轻。幽禽底事啼长咽，流水何缘浪不平。清梦未回人换世，黄花应怨我寒盟。故园回首肠堪断，雪满荒山瘦马行。
1	1	0	0	0	0	0	0	0	0	0	1	曲子先生陆,大曲笛管笙，小曲琵琶筝。卖曲城南楼，花柳围燕莺。一曲一饼金，积金恣霍挥。金尽白发生，日暮无家归。有子徙他乡，有女嫁穷户。行路逢旧群，避面不相语。酒为先生寿，先生为我歌。病马嘶西风，自觉哀音多。酒亦不能醉，哀亦不能止。明日城南楼，共传先生死。
0	1	0	0	0	0	0	0	0	1	0	0	寄题余泰享隐居,闻说幽栖处，遥连郁木天。径开移竹地，渠引灌花泉。坐客留倾酿，邻人访草玄。京华远游子，那得共盘旋。
1	0	0	0	0	0	0	0	0	0	0	1	题春晖堂,寸草虽有心，岂能报春晖。丈夫虽有志，不如守庭闱。萱花绕砌开，乳乌绕林飞。堂上白头母，手缝游子衣。
1	0	0	0	0	0	0	0	0	0	0	1	其二,濠梁无客更观鱼，游子行过莫问书。潮落沙痕鸥泛少，风回云影雁行疏。归帆夜宿山前寺，从橐秋辞仗外车。俯仰此身天地内，沧洲重去带经锄。
1	0	0	0	0	0	0	0	0	0	0	1	思远寄师厚,马蹄践霜雪，不畏道路寒。游子重衣裘，慈母悬心肝。悬心几千里，冉冉岁已残。大河今渐涸，远目常不乾。度雁朝夕闻，尺书寄亦难。愿同车轮复，勿比弦上丸。
1	0	0	0	0	0	0	0	0	0	0	1	方春时群兔食麦先生置罝焉终无所获今者原头草枯无所隐遁乃得以投汤饼是兔得所嗜以死而先生之愤亦快也既感斯语因继前韵①,吴山积雪不润麦，客子思乡疑卜宅。先生好客如聚书，岂料向来遭五厄。??自是安无虞，尔身那计归庖厨。遐方自此欲同轨，书文正合求长须。当时咀食应矜狡，汤饼于今得称巧。幸因所嗜同一烹，吾鼎饶伊送肝脑。
1	1	0	0	0	0	0	0	0	0	0	1	寒食寓兴次黄宗鲁二首 其一,浩荡乾坤大，羁栖岁月深。他乡对寒食，愁思满淮阴。诗句惭孤咏，春花孰共寻。相逢同郡子，时复一论心。
1	0	0	0	0	0	0	0	0	0	0	1	其二,去县离百日，思乡隔万山。民心应久望，月色自长閒。江隐蛟螭窟，天开虎豹关。姮娥如有意，清影照苍颜。
0	1	0	0	0	0	0	0	0	0	0	1	句曲立春一首,寂寞留山县，天回大地春。东风生旅馆，吹共故乡人。
0	0	0	0	0	0	0	1	0	0	0	1	丁巳晦日立春,前年孤棹泊钱塘，去岁三湘送雁行。万里归来犹是客，一身强健即为乡。土牛鞭里春先到，野马尘中日又长。独喜故园茅屋在，小山松桂未全荒。
1	1	0	0	0	0	0	1	0	0	0	1	同蒋心余彭芸楣游北兰寺,无数征帆向马当，龙沙北去树苍苍。去年君亦他乡客，此日谁倾地主觞。野渡春风归鸟雀，寒山返照下牛羊。赞公去后风流尽，依旧閒云销竹房。
0	1	0	0	0	0	0	0	0	0	0	1	春日,如丝苣甲饤春盘，韭叶金黄雪未乾。旅饭二年无此味，故园千里几时还。异方时节三卮酒，残岁风烟一惨颜。曾奉龙旂典邦礼，岁穷祠祀少休闲。
1	1	0	0	0	1	0	1	0	0	0	1	中秋夜雨同缜之伯乔伯襄宿李仲伟玉桂堂与其从子良父珏仲分赋（时仲伟诘旦有金陵之行）,开尊秋色敞华堂，佳节那能不尽觞。蜡炬销残今夜雨，客怀明发又他乡。愁霖祇为思曹植，弭盖何须赋谢庄。莫以阴晴论此夕，坐深明月满东墙。
1	0	0	0	0	0	0	0	0	0	0	1	和陈朝议见寄二首 其一,念公事业未能归，莫厌京尘化客衣。游子固闻怀楚玉，垂堂应每倚荆扉。仲舒正尔宜投策，丘嫂从渠不下机。他日秋风雕鹗便，雍容车骑更光晖。
0	0	1	1	0	0	0	0	0	0	0	0	答胡思斋寄山花数枝,故人采药武婆冈，折得山花远寄将。晴露微微沾野佩，洞霞冉冉落书床。护风爱近银屏暖，分润惊浮玉井香。看过青春应尚在，能来莫负酒盈觞。
1	0	0	0	0	0	1	0	0	0	0	1	其二,光阴容易去如驰，望远蘼芜有所思。香草美人芳讯杳，河梁游子夕阳迟。瀛洲春晓三生梦，茅店霜飞一夕知。转瞬阳和暖吹律，青青河畔又吟诗。
0	0	0	0	0	0	0	0	0	1	0	1	望乡台,望乡台上客，秋至望乡关。中原遮望眼，可奈燕支山。
0	0	0	0	0	1	0	0	0	0	0	1	镇江晚泊,向吴亭下暮春晴，扬子江头晚汐平。云气倒连岚气湿，水光上接月光明。龙宫隐约金山寺，雉堞参差铁瓮城。闷倚篷窗成永叹，故乡千里独关情。
0	0	1	0	0	0	0	0	0	0	0	1	登四面云山亭子作歌,山庄中山最高处，千峰万岭莫与齐。金山黑山山城外，虽高于此望觉低。避暑本自无暑到，夏不厌凉语可稽。乘閒策马试登陟，浓青深翠盘云蹊。每值嘉荫辄止憩，为恐仆从劳攀跻。到来一笠冠绝顶，天风拂拂吹天?。有时晴光摇草树，有时晦影沈岩溪。吾知之矣起予思，便与作歌亭柱题。
0	0	0	0	0	0	0	0	0	1	0	1	鲍子韶来自都门以叶桐初送行诗见示猥承齿及因次其韵以志相见之喜并寄桐初,爰居避海潮，鸿雁乘朔风。谁言万里翮，相聚仍南中。截竹作凤鸣，声响犹雌雄。而况耿介士，高视横霜空。君自燕山来，吐气如云虹。片言赴知己，长揖辞群公。都门盛饯送，珠玉萃其躬。故人有新句，愈工而不穷。何因假羽翰，清啸此宵同。
1	0	0	0	0	0	0	0	0	0	0	1	赠王蜚之,酒尽狂歌盼国门，风尘游子旧王孙。如虹意气如霜剑，不肯寻常说报恩。
0	0	0	0	0	1	0	1	0	0	0	0	村斋雨后怀马伯起,高阳旧事可谁论，落落幽居但怆神。独夜有怀愁听雨，百年多病负逢春。槛梅欲结枝枝实，堤柳初萦缕缕新。物色风光俱可赋，祇怜孤唱易沾巾。
1	1	0	0	0	0	0	0	0	0	0	1	有感,自度吾生不久长，老怀犹自爱风光。春来扶杖观花急，夏到穿林看笋忙。无限故人成鬼录，几多逐客寓他乡。我今幸得身无事，剩向湖边醉几场。
0	1	0	0	1	0	0	0	0	0	0	0	哭祁羡仲,惨淡霾云暗大荒，海天愁思总茫茫。寻常侠气还谁在，生死交期祇自伤。岁月无情堪涕泪，乾坤何处问行藏。几回肠断茆溪路，衰草寒烟共夕阳。
1	1	0	0	0	0	0	0	0	0	0	1	林塘夏夕有怀同志,风微池色定，林静藕花香。深树归残鸟，青山敛夕阳。同心嗟远道，久别隔他乡。世事今如此，何因共举觞。
0	0	0	0	0	1	0	0	1	0	0	0	夏日闲居,何以娱水日，对景常忘言。栖迟讵非计，造物与我闲。碧草长庭除，珍禽息树间。微风生秋意，雨气在远山。良友欣然来，小酌俱陶然。柴门月色里，相送溪桥边。
0	0	1	1	0	0	1	0	0	0	0	0	寄阮亭淮上二首 其一,长淮浊浪昼喧豗，如水门清日日开。独抚素琴堂吏散，自烹新茗野僧来。衔杯便合无公事，作赋应惊有异才。待寄相思与明月，高楼频上影徘徊。
0	1	0	0	0	0	0	0	0	0	1	0	咏史,平生牧豕处，寂莫空山里。日落樵采绝，秋风海涛起。一朝上赤殿，布衣见天子。四海识齐人，侧目倾朝是。坐开平津阁，扑满延多士。悠悠淮南守，狗马谁相齿。
1	1	0	0	0	0	0	0	0	0	0	1	赠林季茂,越客无媒倦出燕，知音吾愧托朱弦。一生游侠千金尽，十日看花九醉眠。赋拟凌云推狗监，夜投明月骇龙渊。他乡见面愁俱破，击筑酣然为汝怜。
0	0	0	0	0	0	1	0	0	0	0	1	薛二过宿归后却寄,翩然来对草堂閒，又爱元亭自闭关。沿岸棹随黄犊去，向汀人共白鸥还。蝉追高唱传深柳，雨漱微酣到暝山。后日相思寻步履，隐囊依旧绿苔环。
0	0	0	0	0	0	1	0	0	0	0	1	次人韵思弟,二陆双飞共一班，士龙何事别长安。故园花鸟应无恙，胜日樽罍且自宽。春草梦回诗思好，暮荆风急客衣寒。苕溪一水苍茫外，无限相思入倚栏。
1	0	0	0	0	0	0	0	0	0	0	1	宫怨,芙蓉帐冷减容光，愁倚薰笼懒着床。寒气逼人眠不得，钟声催月下回廊。
0	0	0	0	0	0	0	1	0	0	0	1	雨泊章江门外与蘧非对饮,何事相看各黯然，故乡一别动经年。章江门外听残漏，寒雨孤舟客未眠。
1	0	0	0	0	0	0	0	0	0	0	1	泽口,楚天迟雪霜，千里青不断。舟将嘉树迎，目随远山转。篙师午系缆，游子夜登岸。岸连天上月，沙聚云中雁。人来雁行飞，河动月光乱。蒋蒲碧丛丛，镫火红烂烂。楚女不冶容，门中自炊爨。烹鱼复煮酒，殷勤供客案。太史若观风，兹风自江汉。
1	1	1	0	0	0	0	0	0	0	0	1	安肃县寺病居汉阳董玄亮见过时奉使还阙,门前易水路，下马汉阳人。野寺天晴雪，他乡日暮春。相逢一尊酒，久别满衣尘。不惮王程急，应怜伏枕身。
0	1	0	0	0	0	0	1	0	0	0	1	送李校书趁寒食归义兴山居,大见腾腾诗酒客，不忧生计似君稀。到舍将何作寒食，满船唯载树阴归。
0	0	0	0	0	0	1	0	0	1	0	0	岁暮寄怀石林 其一,风射寒楞月堕枝，斜街宅里夜阑时。情知此后相思切，悔杀樽前易别离。
0	0	0	0	0	0	1	0	0	1	0	0	闺怨四首 其一,辞少不尽意，辞多还尽纸。纸尽意无穷，相思似流水。
0	0	1	0	0	0	1	0	0	0	0	1	依韵奉酬家留村制府,汗漫天涯已隔年，尚书高谊上秋烟。班荆屡入三公府，种豆浑忘二顷田。自昔心期旌白水，从来身世任苍天。一人知我惟宗衮，更乞谁家买字钱。
1	0	0	0	0	0	0	0	0	0	0	1	博罗晚眺,天外高风扑面吹，花黄草白动秋思。寒城西望空斜日，逝水东流无尽时。游子重来还问路，閒僧一过便留诗。罗浮何事不归去，笑杀道旁驱犊儿。
0	0	0	0	0	1	0	0	0	0	0	1	送杜审言,卧病人事绝，嗟君万里行。河桥不相送，江树远含情。别路追孙楚，维舟吊屈平。可惜龙泉剑，流落在丰城。
1	1	0	0	0	0	0	0	0	0	0	1	朱润轩寿,他乡献寿逢新岁，同里相过总近亲。行乐不妨时序改，交驩惟有酒杯频。岸花樯燕能留客，对水看山不负春。闻说挥金多义事，江城无限待餔人。
1	1	0	0	0	0	0	0	0	0	0	1	中秋,六载南交节序更，良宵又听管弦声。年年今夜思家切，岁岁他乡醉酒频。人易悲欢人易老，月恒圆缺月恒明。不须感事吟秋兴，且向閒中咏太平。
0	0	0	0	0	0	1	0	0	0	0	1	有怀德馨世赏二同年,宣溪英迈浣灵豪，万里青云两凤毛。握手始为三日别，相思翻觉寸心劳。匡时事业卑王猛，垂世文章叹楚骚。坐掩船窗对孤烛，何时尊酒赋同袍。
1	1	0	0	0	0	0	0	0	0	0	1	竹枝词 其二,湖上鸳鸯飞一双，人生最苦去他乡。郎舟撞入荷花里，引蔓牵丝恨更长。
0	0	0	0	1	0	0	0	0	1	0	0	莲花,暴之烈日无改色，生于浊水不受污。疑如娇媚弱女子，乃似刚正奇丈夫。有色无香或无实，三种俱全为第一。实里中怀独苦心，富贵花非君子匹。
0	0	0	0	1	1	0	0	0	0	0	1	其二,喔喔荒鸡唱五更，起瞻北极大星明。佳人捣练秋如水，壮士吹笳月满城。江海久惭生计拙，干戈深动故园情。尺书望断南来雁，怅惘空令涕泗横。
0	1	0	0	1	1	0	1	0	1	0	1	门有车马客行,门有车马客，来从故乡陌。乍见虽可欢，道旧反不怿。试问旧亲宾，存亡异畴昔。别时诸儿童，于今皆半百。今时诸壮夫，多非故相识。旧人居新坟，新人居旧宅。里社既荒凉，市朝多变易。累累丘垄间，郁郁生松柏。离别才几时，光阴如此迫。静言思故乡，含情泪沾臆。
1	1	0	0	0	0	0	0	0	0	0	1	闻雁,平沙浅渚耐寒霜，叫破燕云忆断行。莫怪芦汀眠不稳，衡湘虽好是他乡。
1	0	0	0	0	0	0	0	0	0	0	1	游简寂观,仲夏暑方壮，游子巾柴车。崖断眇空旷，遂造群仙居。阔步烟霭外，追凉晚风馀。泉声远逾响，猿挂时相呼。仙人翔寥廓，曾不念故庐。苍珉礼斗处，往往闻笙竽。我复恣云卧，悠然隘寰区。妄念鼓不作，长啸聊虚徐。
1	0	0	0	0	0	0	0	0	0	0	1	其二,春云驿路暗，游子眇归程。永怀故山下，风雨悲柏庭。翁仲不解语，幽鸟时时鸣。人家插垂柳，客里又清明。
1	0	0	0	0	0	0	0	0	0	0	1	再赋李老谷,李老谷中闻杜鹃，江南游子不归田。利名引得滔滔去，竟渡滦河朝日边。
1	0	0	0	0	0	0	0	0	0	0	1	吴山眺望,石磴高攀到岫巅，空濛遥望夕阳天。江边树色都含雾，湖上岚光欲化烟。越国云山原不隔，宋家宫阙更谁怜。思乡吊古空回首，独立苍茫万感牵。
1	1	0	0	0	0	0	1	0	0	0	1	赠程生之南海,生为海南客，几度登罗浮。天清众岛出，万水朝宗流。乘桴圣者叹，望洋游子愁。明珠与翡翠，岁岁到神州。
0	0	0	0	1	0	0	0	0	0	0	1	夏日卧病村居,幽栖仍卧病，终日掩柴扉。竹圃莺啼倦，苔阶客到稀。松风清入幕，梅雨细沾衣。向晚诸僮仆，西郊种豆归。
1	0	0	0	0	0	0	1	0	0	0	0	秋江送客,秋鸿次第过，哀猿朝夕闻。是日孤舟客，此地亦离群。濛濛润衣雨，漠漠冒帆云。不醉浔阳酒，烟波愁杀人。
0	0	0	1	0	0	0	0	1	0	0	0	次韵酬闻聪上人春日书怀见寄,景色融融万卉新，潜知青帝又东巡。阴崖竹树犹攲雪，暖砌莺花已觉春。吟苦渐惊华发乱，身闲终忌俗流亲。寥寥此意将谁说，回首禅门有故人。
0	1	0	0	0	0	0	0	0	0	0	1	新雁,江上闻秋雁，秋风第一声。几行云接塞，昨夜月临城。万里惊烽火，群飞忆弟兄。关山书未寄，愁感异乡情。
0	0	1	1	0	0	0	0	0	0	0	1	夜意,山雾连城白，虚庭待月生。雨馀秋叶润，露重葛衣轻。阴壁鸣虫涩，风枝宿鸟惊。淹留禾黍兴，怅望故园情。
1	0	0	0	0	0	0	0	0	0	0	1	次日再同俞刘朱三子集李汝藩斋中分得花字,华堂烧烛散林鸦，坐拥红炉片月斜。渐喜春光回白苧，尚馀秋色对黄花。孤蓬游子冲残雪，大笔才人照绮霞。莫讶金闺年少甚，岐阳词赋旧名家。
0	0	0	0	0	1	0	1	0	0	0	1	九日同潘璜溪凌叔子张策时王兰成作,木落雁南下，天涯各滞淫。百年多病客，九日故乡心。风度高楼笛，寒生别浦砧。西山爽气在，无计一登临。
1	0	0	0	1	0	0	0	0	1	0	1	陆君置酒为予唱阳关即席有作,阳关何处草烟平，不识阳关空记名。古人驱车欲西过，吟成缮写离群情。天涯此去故人绝，虽有樽酒同谁倾。古人幽怨几时尽，至今愁杀阳关声。陆君酒酣喜自唱，坐上客泪俄纵横。杯盘咫尺意万里，忽若身在关山行。耳傍宛闻车马动，帘外已觉边风生。乃知樽酒须故旧，为君一饮无馀觥。
1	1	0	0	0	0	0	0	0	0	0	1	九日,客逢佳节每堪嗟，忽遇君来共忆家。醉里他乡今日酒，眼中篱菊去年花。解吟一老头如雪，学舞双童脸似霞。更忆明年会何处，不知谁复在天涯。
0	1	0	0	0	0	1	1	0	0	0	1	同陈景明林熙绩赋得折梅寄远,故人别我音尘阙，两见寒梅破香雪。怅望清飞官阁云，相思梦断罗浮月。去年花落客辞家，今岁花开天一涯。水远山长愁不极，思君千里寄梅花。踟蹰欲折伤离思，折梅旧是看花处。身似山中瘦影留，魂随马上寒香去。折梅莫折盛开时，寄君遥寄未开枝。到时正及花开日，远道悠悠春信迟。
0	0	0	0	0	0	1	0	0	0	0	1	寄毛用成给事（名玉）,别后追酬送别诗，石头城里是相思。屡闻高议归青琐，曾颂新声满玉墀。坐隐曾留王质斧，好奇能寄李邕碑。崇霞台上频南望，冀北花开雁去迟。
1	0	0	0	0	0	0	0	0	0	0	1	其二,周南旋旆指三齐，霜落丹枫叶满溪。江上同人吾老矣，天涯游子赋归兮。急流自昔臣邻重，姱节重烦御墨题。黄发向来堪顾问，征书东下莫言稽。
1	0	0	0	0	0	0	0	0	0	0	1	其三,游子天涯泪湿衣，相逢无奈又相违。倚门白发千山外，觅得丹砂及蚤归。
1	0	0	0	0	0	0	0	0	1	0	0	闺思,别后衡门镇不开，年年春雨长莓苔。东风似欲添离恨，故引双双燕子来。
1	1	0	0	0	0	0	0	0	0	0	1	九日风雨同昆山张水部诚之饮岳阳行台,霜台对酌重阳酒，同在他乡似故乡。万里江湖楼阁迥，百年家国鬓毛苍。鸿飞岂为秋田下，菊绽从知旧径荒。雾雨君山登未得，西风休为孟嘉狂。
0	0	0	0	0	1	0	1	0	0	0	0	望终南山,红尘白日长安路，马足车轮不暂闲。唯有茂陵多病客，每来高处望南山。
1	1	0	0	0	0	0	0	0	0	0	1	九日有怀两孙 其一,霜白云晴秋满篱，他乡九日一期颐。白头红叶堪撩客，圃里黄花冷对谁。纵欲登高惭破帽，如何翻帙遣衰迟。疏砧几处斜阳外，风带馀音故故吹。
0	0	0	0	0	0	0	1	0	0	0	1	春日长安客思一首,白马长安客，黄金帝国台。乡心片月挂，旅阁五云开。乱乱杨花思，深深芳草杯。如何北回雁，不带锦诗来。
0	1	0	0	0	0	0	0	0	0	0	1	己酉元日,东风还向客边生，不断天街爆竹声。羁旅顿忘新岁乐，团栾偏触故乡情。百年似梦浑难说，一第如棋亦偶赢。差喜远人游上国，也随衢巷贺王正。
1	1	0	0	0	0	0	0	0	0	0	1	风木吟为莆阳康子作也康子痛二亲逝不逮养恒有皋鱼之悲乃余悲实同康子故遂作诗二章 其一,夕风吹庭树，柯叶自飘扬。胡然抱深痛，永夜结中肠。严霜悴芳野，众木纷萎黄。飒飒风愈厉，摧残增感伤。游子顾之叹，飞鸟亦徬徨。飞鸟恋旧木，游子思故乡。故乡有寒原，坟冢郁相望。岂不悼存没，劬劳思所将。天地靡终极，阴阳浩茫茫。逝者窅无作，松柏郁高冈。我欲竟此曲，此曲悲且长。愿假东南翼，寄托以回翔。
1	0	0	0	0	0	0	0	0	0	0	1	其三,城迥浮云外，舟移乱石间。波光能夺月，滩势欲驱山。过险心犹悸，思乡鬓欲斑。君看松顶鹤，云暝亦知还。
0	1	0	0	0	0	0	0	0	0	0	1	柳,雪尽青门弄影微，暖风迟日早莺归。如凭细叶留春色，须把长条系落晖。彭泽有情还郁郁，隋堤无主自依依。世间惹恨偏饶此，可是行人折赠稀。
1	1	0	0	0	0	0	1	0	0	0	1	题瞻云轩,迢迢东流水，悠悠思故里。故里日夜思，中情无已时。中情向谁言，白云在青天。青天高无极，相望不踰尺。慈乌知返哺，越鸟知南巢。异乡非吾土，瞻云徒尔劳。客从江上来，赠以春蚕丝。愿织春蚕丝，裁为游子衣。驾言服春衣，婆娑舞庭闱。上以介眉寿，下以饮春酒。
0	0	0	1	0	0	0	0	1	0	0	0	古村，为曹迪（宋曹利用之后人。）赋,魏国南来有子孙，至今人物古而村。松根曲处安琴枕，山石洼中注酒樽。汲冢文章遗竹简，秦人风俗尚桃源。海波不接天河水，要得仙槎径造门。
0	0	0	0	0	1	0	1	0	0	0	0	和陶彭泽归田园居 其一,归来寡人事，被褐游青山。芳草满径生，又阅新岁年。云飞返层岩，鱼跃当深渊。长松夹幽户，新秫垂高田。俯仰自无愧，笑傲林壑间。数卷积案头，一觞倒花前。飞飞布谷鸟，蔼蔼桑树烟。红尘绝外想，白雪任盈颠。贫穷岂不念，栖迟有馀闲。清风北窗来，聊复乐自然。
1	1	0	0	0	0	0	0	0	0	0	1	月夜怀王东村,王子知名早，而今似老夫。诗教流俗怪，痴爱美人扶。隔岁书归岭，他乡月在湖。滕王高阁上，今夜捋虬须。
1	1	0	0	0	0	0	1	0	0	0	1	癸巳十一月二十五辞家雪甚作怆然有怀,岁暮游子归，余始为行客。朔风万里长，吹雪犯巾帻。临行不言苦，不忍母心恻。乾坤迫短景，寒日易倾仄。冰池绿骨巉，冻车琼网涩。一寒忍已熟，浪出还自责。抚剑睨前冈，云重楚天黑。
1	1	0	0	0	0	0	0	0	0	0	1	不寐感怀,杜宇啼残漏正长，满林斜月到匡床。浮生寤寐皆成梦，旧事悲欢总可伤。知己未亡琴废轸，雄心犹在剑销芒。枕前二十馀年泪，半在他乡半故乡。
0	0	0	0	0	0	0	1	0	0	0	1	边城春日怀归,烽火连高塞，旌旗映晚霞。登城看汉垒，几处听胡笳。瀚海频传檄，嫖姚始建牙。残春榆柳动，入夜鼓鼙挝。白首三年客，青山万里家。边尘何日定，归种故园瓜。
0	0	1	1	0	0	0	0	0	0	0	1	追次缉熙平湖旧作见寄诗韵时缉熙便道归自闽广将过白沙一话因以迓之,地炉借子画寒灰，已递新诗过越台。小瓮初香犹待熟，南枝正发未全开。去年春比今年蚤，前浪人惊后浪催。邂逅故乡如梦耳，几时松菊见归来。
0	1	0	0	0	0	0	0	0	0	0	1	正月五日集唐石士柳巷新宅以杨诚斋五日诗印我青鞋第一痕分韵得我字,居爱柳巷名，不见柳婀娜。应如青白杨，住萧慎何妥。主人频年出，传座喜招我。气和风日闲，生槃乐笑瑳。帘户争春新，瓶梅红欲哆。并州此故乡，家山榜檐左。门临小秦淮，水生促行舸。暂聚聊尽欢，苦吟讥饭颗。
1	1	0	0	0	0	0	0	0	0	0	1	九日游云南太华寺,滇阳十载过重阳，忘却登高在异乡。红叶山川多胜槩，金仙楼阁自凄凉。逢僧尽是能诗客，邀我同登选佛场。回首故园天万里，剑峰处处割愁肠。
1	1	0	0	0	0	0	0	0	0	0	1	吴义民寻弟诗,兄弟他乡遇，关河故国非。几年悲远别，此日更相依。暮雪迷山径，边风冻日晖。人归宁古塔，和气满庭闱。
0	1	0	0	0	0	0	0	0	0	0	1	客游,不能郁郁窟中藏，大笑出门游四方。与世周旋持酒盏，观人胜败坐棋坊。倒餐甘蔗入佳境，昼著锦衣归故乡。此志十年犹未遂，倚楼心事楚天长。
0	0	0	0	0	1	1	0	0	0	0	0	寄无坏师,掷却儒冠换衲衣，松门流水自栖迟。曾寻郑子论心史，独向寒山问旧诗。塞草蔓蔓应未刬，秋风飒飒易相思。东来白马君知否，莫守孤岩日已欹。
0	1	0	0	0	0	0	0	0	0	1	0	有感六首 其一,误喜残胡灭，那知患更长。黄云新战路，白骨旧沙场。巴蜀连年哭，江淮几郡疮。襄阳根本地，回首一悲伤。
0	0	0	0	0	1	0	1	0	0	0	0	游桃川宿村舍,为访前溪路，熹微日已斜。入山逢隐士，隔岸见桃花。绕屋千竿竹，连空万缕霞。同来向问讯，朝代又谁家。
0	1	0	0	0	0	1	0	0	0	0	0	有怀鉴湖春事,五里人家十里塘，画帘人影对湖光。桃花水满分秧早，楝子风来煮茧忙。临水小门通酒市，转桥深树出茶樯。当年只道寻常事，客里相思为断肠。
1	1	0	0	0	0	0	0	0	0	0	1	其九,欲雨江云暗，乘风树影凉。心枯千种事，发变十年霜。短梦无襟蕈，长贫愧稻粱。去年此时节，摇落在他乡。
1	1	0	0	0	0	0	0	0	0	0	1	秋晦有怀南仲正字,怀人几日恶，况复值秋阴。天亦容清调，人难识素心。他乡谁馈肉，永夜只听琴。高咏龙泉碣，相从发至音。
1	0	0	0	1	0	0	0	0	0	0	0	哭皇甫子安,与君阙下共弹冠，翰墨筵中更结欢。五字沉吟诗品绝，一官憔悴世途难。清琴欲鼓含愁断，短札犹存掩泪看。词客招魂终渺邈，独惭作诔似潘安。
0	0	0	0	0	0	0	1	0	0	0	1	感秋,青女霜飞醉倚楼，得归偏喜故园秋。潇湘江上孤舟客，木落猿啼并是愁。
0	1	0	0	0	0	0	0	0	0	1	1	闻故园近日消息伤乱忧家杂成五首 其一,百战桃州地，烽烟亦仅存。军声桐汭乱，杀气滆湖昏。遂失三吴险，空传万骑屯。专征周奉叔，薄议尚君恩。
0	1	0	0	0	0	0	1	0	0	0	0	和杨东山逸见怀韵 其一,客里雅无赖，未秋天已寒。故人一函至，独夜百回看。冰雪诗心静，风尘旅思宽。报君少佳语，自笑砚田乾。
1	0	1	1	0	0	0	0	0	0	0	0	江村,篁溪遥引蓼花洲，长爱江村迥复幽。处处短垣团牡蛎，家家生事计扶留。鸣鸡惯报潮来候，过雁初惊木落秋。选胜欲栖虚白室，未应群盗动乡愁。
1	1	0	0	0	0	0	0	0	0	0	1	瀛署偶成,风风雨雨乍凉天，浪迹他乡未判年。最是五更敲梦断，夜寒衾冷欲装绵。
0	0	0	0	0	1	0	0	0	0	0	1	泊兴国州城外作,东风原隰绿，迢递接关河。芳草故乡远，斜阳积水多。楚山春晼晚，客路岁蹉跎。十载犹浮梗，西园忆薜萝。
0	0	0	0	0	1	0	0	0	0	0	1	次韵胡虚白公苏武牧羊图,羝乳何年仗节旄，中原君相久忘劳。珊钩歌击秋风细，金屋沉酣夜月高。多病茂陵归驷马，诙谐方朔已绯袍。中郎老迓归来宠，独把青铜叹鬓毛。
1	0	0	0	0	0	0	0	0	0	0	1	春怨,和风吹絮夕阳西，嫩柳千条一色齐。何事东君归去早，落红满径子规啼。
0	0	0	0	1	0	1	0	0	0	0	0	怀龚温州,江县逢君春草生，禅林趺坐正啼莺。离尊秉烛流连醉，归棹乘潮信宿轻。阁内啸闻刘越石，郡中吟忆谢宣城。相思忽漫秋风起，南雁来时一寄情。
0	0	0	0	0	1	0	0	0	0	0	1	归来轩二首 其一,当年鞍马践文场，客舍齑盐话故乡。不谓休休归亦早，未应栩栩梦犹狂。辋川花木岁时好，莲社交游气味长。便合从君就閒去，藜羹麦饭自充肠。
1	1	0	0	0	0	0	0	0	0	0	1	其二,岂独他乡我不归，月明乌鹊亦南飞。渡河宿将成功少，斗巷新妆夙愿违！宗祖江山鲲鹿走，隶奴性质马牛肥！行吟泽畔殊无奈，且著灵均败色衣。
0	1	0	0	0	1	1	0	0	0	0	1	和念堂道出清水河韵,劳人何日整归鞭，东望乡关意怅然。雁影夜随千里月，鸡声晓残半城烟。关情红豆春迢递，回首青云思缈绵。驿路风光看不尽，小诗信手记吟笺。
1	0	0	0	0	0	0	0	0	0	0	1	秦州有怀宋惟寅胡用晦二兵备,宦情未了奔忙债，又挈妻孥陇外游。屯戍愧无充国计，感时惟有杜陵愁。故人相见岁年晚，旅舍独吟风雨秋。欲向飞鸿传一札，满塘芦荻恨难收。
0	0	0	0	0	0	1	0	0	0	0	1	山房秋夜寄鲁客,寂寞山居悄，相思望转迷。江空寒雁落，树尽暮云低。生事悲秋草，交情忆剡溪。西斋愁不寐，风雨共凄凄。
1	0	0	0	0	0	0	0	0	0	0	1	己卯岁除,岁除破衣裳，夜半刺针线。游子长夜思，佳人不可见。草枯稚驴吼，灯暗饥鼠现。深室闭星斗，轻裘卧风霰。大化忽流斡，浩劫荡回转。冠屦失其位，侯王化畸贱。弓戈叱奇字，刀锯摧?弁。至性讵可迁，微躯不足恋。真人坐冲漠，死生一乘传。日月行万古，神光索九县。
0	0	0	0	0	1	1	0	0	0	0	0	秋怀寄钱侍郎,晚岁俱为郡，新秋各异乡。燕鸿一声叫，郢树尽青苍。山霞侵衣润，江风捲簟凉。相思如汉水，日夜向浔阳。
0	1	0	0	0	1	0	0	0	0	0	1	雨中述怀,久留永寿欲别去，如此满天风雨何。衣裳山外八月冷，泥水道上三尺多。异乡交谊足缱绻，故园归计成蹉跎。明朝晴阴未敢必，有酒且任朱颜酡。
0	1	0	0	0	0	1	0	0	0	0	0	雪后寄杨景端,雪白山青北望高，相思咫尺兴滔滔。若人未必伤沈郁，吾道何须叹寂寥。董贾文章鸣治世，皋夔事业拟清朝。村居不识杨夫子，懒慢何心作解嘲。
1	1	0	0	1	0	0	0	0	0	0	1	其四,肃肃金风至，大火时西流。游子异乡县，中夜怀百忧。驱车驾言迈，奄忽岁已秋。登高望故里，江汉何悠悠。佳人在远道，欲济无轻舟。同心日夜隔，涕泪纵横流。愿为南飞翼，万里行相求。
0	0	0	0	0	0	1	0	0	0	0	1	湖上初归病起示诸弟,天际孤帆下海门，江风送客浙潮喧。归装西子明湖月，卧病钱王石鼓村。自笑还山后黄菊，非关伏枕负清樽。池塘兄弟劳相忆，几度东堂梦故园。
1	1	0	0	0	0	0	0	0	0	0	1	雨中趋陆过瑞州,朔风驱马听晨鸡，路入筠州晚色迷。小洞雪封梅树外，飞霞寒挂竹林西。自怜残腊犹奔走，长忆他乡尚鼓鼙。问讯谢公歌舞处，万峰零雨一猿啼。
0	1	0	0	0	0	0	1	0	0	0	1	归舟夜过飞来寺,群峰半与暮云封，古寺凄清隐几重。傍石雨松青个个，绕山春水白淙淙。飞来漫数千年迹，归去徒闻独夜钟。最欲探奇待明日，乡心无计可从容。
1	1	0	0	0	0	0	0	0	0	0	1	忆王山长时将渡钱塘,此日君应渡浙江，海天寒月照船窗。久游不作他乡望，老节宁为歉岁降。越岸烟消分莽渚，钱塘潦尽露涛泷。阿符未了城南课，好趁春潮放晓艭。
0	0	1	0	0	0	1	0	0	0	0	0	寄史院王正仲曾子开二学士,太史久不作，千秋想前人。朝廷理故事，董职须绝伦。青钱两学士，班马相并邻。婆娑金闺中，婉娈得所亲。学海扬波澜，词林蔼芳春。青编炳金雘，允显无曲陈。翘翘茂令德，谔谔规缙绅。玉堂行见跻，清切凌紫宸。野人蹈江海，放浪无边垠。相思邈何许，共此青桂轮。
1	1	0	0	0	1	0	1	0	0	0	1	简桂丹徒,多病东瓯客，空江独问津。飘零屈壮志，汨没共时人。沧海风云气，他乡草木春。江山怜地主，高兴欲相亲。
0	0	0	0	0	0	1	1	0	0	0	0	中秋寄周简臣,独夜清光谁与期，故人千里坐相思。知君亦在月光下，两地衔杯话旧时。
0	0	0	0	1	0	0	0	0	1	0	0	生查子 其一 闺怨,送郎上车轮，车远郎亦远。愿作车后尘，处处随郎转。郎行辙不归，妾泪不离眼。看取眼泪痕，与辙谁深浅。
0	0	0	0	0	0	0	0	1	0	0	1	其五,我贵从教知我希，静观物化养天机。名呼池面游鱼狎，缕系梁间旧燕飞。安石困应存远志，姜维那遽觅当归。人生安乐他何恤，怅望乡枌与愿违。
0	0	0	0	0	0	0	1	0	0	0	1	伯初侄谒客道傍丛竹间见梅花盛开村人不知赏嗟惜赋诗因次韵,少年眼似春冰滑，风味最于花曲折。冲泥访客竹边过，邂逅寒梅照疏节。不应误落野人手，自赋新诗为昭雪。坐怜穷腊太严苦，万木如僵生意绝。零丁老蘖独回暖，似借馀波沾涸辙。今君把玩不忍去，吹面朔风皴欲裂。还家笑我病隤豗，茅屋千窗墙百穴。自言亲到玉妃馆，缟练分行洗纹缬。诗成不费炉锤功，君看铮铮句成铁。
1	0	0	0	0	0	0	0	0	0	0	1	太仓除夕席上呈友人,频年惬远游，岁晚独牵愁。底事故乡泪，偏当今夜流。柔风将报柳，残烛更明楼。君醉且休别，同予送晓筹。
0	0	0	0	0	1	0	0	0	0	0	1	得仲兄书兼示暮春寄故乡兄弟之作怅然成篇,江南一回首，极北重怀君。奈此云山系，徒然花鸟纷。省中鸦易曙，夫外雁难群。寄我思归引，忧来不可闻。
1	1	0	0	0	1	0	0	0	0	0	1	重阳前一日同戴伯常姚元白欧桢伯过沈懋学东城旅寓,野次招携得，閒门少送迎。枯杨村径出，残芰水云平。藜杖称居士，莲峰接化城。雕菰留客饭，青李逊书名。灯火曾天竺，琴尊忽帝京。干戈经惨怆，岁月苦峥嵘。澼絖千金直，龙渊片羽轻。虽然朱履贵，能免布衣情。秋序黄花发，他乡白发生。纵横怜计拙，沦落赖诗成。湖海扁舟足，乾坤一马并。兹辰无浊酒，慷慨意谁明。
0	1	1	0	0	0	0	0	0	0	0	0	兰,兰生深山中，馥馥吐幽香。偶为世人赏，移之置高堂。雨露失天时，根株离本乡。虽承爱护力，长养非其方。冬寒霜雪零，绿叶恐彫伤。何如在林壑，时至还自芳。
0	0	0	0	0	0	0	0	1	0	0	1	十台怀古 其一 姑苏台,吴王行乐登高台，凤绡翠幕重重开。更深歌舞宴西子，飘飘丝竹云边来。渡溪铁骑纷如簇，台上犹歌乌夜曲。曲声未断越兵来，一旦欢娱梦蕉鹿。蛾眉零落归何处，声色迷人孰能悟。千年遗址百花洲，犹说吴王旧行路。
0	1	0	0	0	0	0	0	0	0	0	1	醴泉署中除夕,碧纱笼定腊灯圆，今夕乡心倍悄然。洛下高堂千里梦，江干遗业一方天。余寒历过尝新暖，迟日将来胜小年。检点辛盘同守岁，甘泉风味少烹鲜。
1	1	0	0	0	0	0	0	0	0	0	1	岁暮倚阁二首 其一,莫向他乡叹岁华，小僮初进九疑茶。凭栏坐对江流笑，最爱鸳鸯摘浪花。
0	0	0	0	0	0	1	0	0	0	0	1	其二,尽日车尘马足间，偶来临水照愁颜。故乡兄弟应相忆，同看溪南柳外山。
0	1	0	0	0	0	0	0	0	0	0	1	和米山人除夕诗,最是阴阳巧，更翻作岁华。痴心刚被弄，皱面为相加。旅旅思乡梦，城城检历家。林园犹濯濯，谁看此中花。
0	0	1	1	0	1	0	0	0	0	0	0	容园呈大司马宛平公,北斗尚书第，西园翰墨情。辟堂延揖客，开阁引诸生。台榭千峰出，山河四塞平。天虚含象纬，地远划阴晴。日月高双阙，风云抱古城。五陵多王气，万马杂边声。谈笑淮淝敌，鞭驱骠骑营。指挥惊宿将，帷幄异孤卿。羽檄书交至，军机酒数行。中枢方授律，儒术亦论兵。莺语喧金鼓，花飞点旆旌。隋珠未衔报，还欲请长缨。
0	0	0	0	0	0	0	0	1	0	0	1	至家,乍远长安市上尘，故园风景喜相亲。青山有意迎归客，绿竹居然识主人。书味寻时还似旧，世情阅处更添新。牙笺未理须吾事，且养他年拜献身。
1	1	0	0	0	0	0	0	0	0	0	1	逢故人,故交相见稀，相见倍依依。尘路事不尽，云岩闲好归。投人销壮志，徇俗变真机。又落他乡泪，风前一满衣。
0	0	0	0	0	0	0	1	0	0	0	1	过黄岩,三日离家客，悠然觉路长。梅花十里眼，竹叶一杯肠。诗思贪佳境，眉头忆故乡。江山看未足，回首隔沧浪。
0	0	1	1	0	0	0	0	0	0	0	0	雪,冬气嫌恒燠，玄冥似力争。排林风阵猛，走砌雪珠明。冻偪山犍老，狂知市犬惊。儿童誇暂见，贮掌弄琼英。
1	1	0	0	0	0	1	0	0	0	0	1	其二,宛宛黄柳丝，锥锥杂花垂。柳解织别愁，花能送春归。思君远行迈，游子心依依。有弦不解挥，有镜不复治。岂是真不能，持此欲遗谁。河梁此时曲，泪为生别滋。但期如水萍，所寄良不移。
1	1	0	0	0	1	0	0	0	0	0	1	寄怀徐养斋方伯,多病朋簪盍，他乡意绪孤。梧江通百粤，桂岭隔三吴。归鸟择云木，游鱼依渚蒲。何时同孺子，高枕著潜夫。
1	1	0	0	0	0	0	0	0	0	0	1	易水怀古,蓟门来悲风，易水生寒波。云物何改色，游子唱离歌。燕歌在何处，盘郁西山阿。武阳燕下都，岁晚独经过。青丘遥相连，风雨堕峨峨。七十齐郡邑，百二秦山河。学术有管乐，道义无丘轲。蚩蚩鱼肉民，谁与休干戈。往事已如此，后来复如何。割地更石郎，曲中哀思多。
0	1	0	0	0	0	0	0	0	0	0	1	广宁怀古,衰草闲仙洞，青云冷誓台。舆图连朔漠，烽火静尘埃。水自胡沙出，山从故国来。戍楼钟罢晓，笳鼓递悲哀。
1	1	0	0	0	0	0	0	0	0	0	1	梦少司马总制刘子和赋寄,燕山形势帝王州，野夫北望生边愁。密云城上风倒起，密云城下河翻流。昔破乌丸万骨朽，曹瞒自恃孙吴谋。战场色惨汉时月，军门气压胡天秋。今代全才能镇静，豪侠那复谈封侯。青草平连古北口，材官但逞射雕手。单于归心未偃兵，龙荒独持扫尘帚。旌旄内转始解颜，应待铙歌报捷后。夜来念切梦何人，皓月馀光照疏牖。
1	1	0	0	0	0	0	0	0	0	0	1	寄苏州张六,西风入帘幕，游子念江湖。丹橘垂珠实，肥鱼荐玉腴。他时肯招隐，快意欲乘桴。物色烦相候，佯狂兴不无。
0	1	1	0	0	0	0	0	0	0	0	1	朱勿轩司马升守杭州，展觐事竣请假还乡，喜晤感怀漫成十二韵,首郡需良吏，明廷识大贤。龚黄新政绩，吴越旧山川。已失鄞江险，还摧铁瓮坚。禹航方竦息，番舶几垂涎。帝悯东南亟，官超格令铨。御园亲召对，天喜命来宣。归路经桑梓，离怀感岁年。故人谁健者，一别各凄然。宜励平生志，无为儿女怜。报恩身讵老，济众惠难偏。国耻勤尝胆，民愚善著鞭。会须疆事定，再拟悦林泉。
1	0	0	0	0	0	0	0	0	0	0	1	秋夜对月,白露初团未结霜，萧萧木叶打衣裳。青山落影千峰淡，明月无声万瓦凉。笛里何人吹折柳，楼头有客恰思乡。远书欲寄凭谁达，天末风高断雁行。
1	0	0	0	1	0	0	0	0	0	0	1	咏怀答宋天章,良辰谁不乐，游子独慨慷。慨慷亦何为，感物怀故乡。故乡乱庶已，欲往川无梁。安得晨风翼，鴥彼西南翔。出门遇行客，言曾历我疆。宫室尽为墟，城郭徒悲凉。访子平生亲，白骨委榛荒。君子志四海，小人怀一方。勋名愧远图，岂必梓与桑。游子不能答，涕下沾衣裳。叶落粪本根，狐死首山冈。所生良可乐，贫贱乃其常。
0	1	0	0	0	0	0	1	0	0	0	0	塞上曲,秋气生朔陲，塞草犹离离。大漠西风急，黄榆凉叶飞。襜褴罢南牧，林胡畏汉威。藁街将入贡，代马就新羁。浮云护玉关，斜日在金微。萧萦边声静，太平烽影稀。素臣称有道，守在于四夷。
1	1	0	0	0	0	0	0	0	0	0	1	关河阻船慰同行诸君,水宿风餐君莫愁，他乡聊复当春游。花间啄食鸟红尾，沙上浣衣僧白头。三户人烟看漠漠，百年身世任悠悠。关河过此知无碍，万里长风吹客舟。
0	0	0	0	0	0	1	0	0	0	0	1	夜行郎二首拟古乐府寄所思 其一,长寄相思明月楼，夜行郎在海西头。月光若共郎行远，那得当窗照妾愁。
1	0	0	0	0	0	0	0	0	0	0	1	岭上红梅,雾雨胭脂照松竹，江南春风一枝足。满城桃李各嫣然，寂莫倾城在空谷。城中谁解惜娉婷，游子路傍空复情。花不能言客无语，日暮清愁相对生。
0	1	0	0	0	0	0	0	0	0	0	1	琼州寄答何不偕 其三,一封书寄到崖州，见说乘桴到此游。琼岛故人齐引领，碧云遥望海天秋。
0	1	0	1	0	1	0	0	0	0	0	0	哭友人诗 其一,流落生涯集百忧，十年抱病甬东州。忽惊白璧埋黄壤，漫说朱衣驾赤虬。高论难投众人耳，壮心空逐逝川流。死生暌隔伤千里，泪洒丛兰泣素秋。
0	0	0	0	0	1	0	0	0	0	0	1	望瀑布亦用李韵,昔闻地中山，今见天上水。对日生虚明，光照数百里。声将助雷行，势欲随云起。矫矫白玉龙，人立烟霞里。飞流何其雄，不受神禹功。净洗下界浊，无言归太空。精灵忽旁射，秀色溢厓壁。动荡元化机，落星不为石。观水复观山，万古心自閒。愿借一泓清，鉴我尘外颜。布邪可剪裁，衣被尽世间。
1	0	0	0	0	0	0	0	0	0	0	1	其三,黄金台畔雨苍凉，游子何心恋帝乡。死却儿驹内未买，燕人犹自诧昭王。
0	0	0	0	0	0	0	0	1	0	0	1	寄高梁守勾辅元,北按经时出，南归计日趋。幽花明涧水，细雨润春途。就歇开新酝，催行趁早餔。故人休问吏，相见且欢娱。
1	0	0	0	0	0	0	0	0	0	0	1	其二,烟霭依微晓乍清，朦胧残月下江城。露华高拂仙人掌，霜叶低翻游子旌。细柳草深何处垒，长杨风急不成声。柔枝可耐寒条冷，雨泣花愁无限情。
0	0	1	1	0	0	0	0	0	0	0	0	过荒村有所忆,春野旷无际，兴来惟独行。偶经流水径，时听落花声。草宿田庐换，云浮身世轻。机心息已久，麋鹿不须惊。
1	0	0	0	0	0	0	0	0	0	0	1	君子堂夜起,风乱残灯自掩扉，夜寒游子叹无衣。池南落尽芙蓉叶，满地月明霜正飞。
1	0	0	0	0	0	0	0	0	0	0	1	寄贡甫,贫别书信阔，接壤如天涯。沉忧心肠窄，少日如岁时。食荼苦在味，集蓼辛在外。百感从中生，通夕不遑寐。世路岂飘风，游子常转蓬。镜中见二毛，何啻非老翁。晚慕马少游，结庐守乡井。简略或易足，长当并形影。
0	0	0	0	0	0	0	1	0	1	0	1	闺怨①,去年离别雁初归，今夜裁缝萤已飞。征客去来音信断，不知何处寄寒衣。
1	0	0	0	0	0	0	0	0	0	0	1	饭西湖兜率寺,风炉煮饼梵王家，一日平湖十里赊。游子政须供杖屦，老僧应有痼烟霞。绝知咳唾新珠玉，想见冰霜绕齿牙。我恨三山无路到，望中赢得眼昏花。
0	1	0	0	0	0	0	1	0	0	0	0	经易州界①,塞北时闻铁马嘶，蓟门霜柳渐凄凄。天边野烧连烽火，城下寒砧杂鼓鼙。阴碛草荒狐队出，平原风急雁行低。尊前不见悲歌客，易水东流何日西。
0	1	0	0	1	1	0	0	0	0	0	0	游鼓山题天风海涛亭,翛翛白发倚栏干，笑仰高峰巾袂仙。但见烟霞相远近，不知宇宙有中边。宦途人在非凡境，客里身游极乐天。自叹情怀今潦倒，重来未识是何年。
0	0	0	0	0	0	1	0	0	0	0	1	忆橘,朱实垂垂叶尚青，故山千树未凋零。相思不隔长淮水，一夜乡心落洞庭。
0	0	0	0	0	0	1	0	0	0	0	1	漕师刘北华饮余下邳河邳守贺大夫同集,楼船将军何雄豪，云艘千簇纷嗷嘈。扬帆立帜大河侧，将军呼集如猬毛。下邳城下开秋宴，州中太守同欢劝。未欣美酒破旧愁，且乐故人谐新面。哀丝急管沸灵鼍，醉看北斗倾天河。月光剑戟森相映，翠旗羽葆纷荡摩。为君痛饮还高吟，一觞一曲散冲襟。明朝挂席彭城去，相思河柳摇秋阴。
0	1	0	0	0	0	0	0	0	0	0	1	登茅山,久矣厌朝市，心栖岩壑幽。今朝复何朝，陟此苍峰秋。玉宇正寥廓，风籁寒飕飗。平生获壮观，万里供寸眸。烟岚缥缈中，青原间桑畴。琳宫一何丽，突出寒岩陬。茅君此仙去，遐想希前修。胡为尘玉踪，岁月徒悠悠。何当乘云虬，八表同周流。念念竟忘言，凝神入冥搜。彷佛鸾鹤音，还来故山游。
0	0	0	0	0	0	1	0	0	1	0	0	卢一清韩孟郁李烟客诸子过访村居同赋,归来厌城市，屏居清溪湄。亦协嘉遁心，寂寞故不怡。眷此同声友，命驾酬相思。夙契结绸缪，况复投新知。残夜追灯宴，中堂理桐丝。鸡黍出常羞，痛饮乃忘疲。登高览幽豁，临水爱涟漪。人生非木石，谁不念襟期。会面不尽欢，别离安可知。申言二三子，当尊莫苟辞。
0	1	0	0	0	0	0	0	0	0	0	1	征妇怨,宁为路傍草，莫作战士妻。初嫁席未温，夫今戍辽西。忆与夫别时，山川正飞雪。腰间弓箭重，冰冻马蹄裂。夫君在万里，如何可相求。瞻彼日月光，使妾心悠悠。悠悠复悠悠，想思曷云已。夜夜劳梦魂，遥遥渡辽水。军中有纪律，君当慎终始。勿以念室家，无心事戎垒。自昔忠义人，从军皆效死。
1	1	0	0	0	0	0	1	0	0	0	1	端午月山主人酒边即事 其一,窗外葵榴照眼明，香蒲沁酒注银瓶。自无饮量堪同醉，非慕清名效独醒。一日沈湘悲楚客，千年吊古读骚经。他乡记节聊随俗，艾虎朱符挂户庭。
0	1	0	0	0	1	0	0	0	0	0	0	春晚寄微之,三月江水阔，悠悠桃花波。年芳与心事，此地共蹉跎。南国方谴谪，中原正兵戈。眼前故人少，头上白发多。通州更迢遰，春尽复如何。
1	0	0	0	0	0	0	0	0	0	0	1	书田俊卿北征纪行诗,南北东西一个天，区区二偶漫相怜。而今若说悲游子，不似当时王仲宣。
0	1	0	0	0	0	0	0	0	0	1	0	大同感叹,杀气满天地，日月难为光。嗟尔苦寒子，结发在战场。为谁饥与渴，葛屦践严霜。朝辞大同城，暮宿青燐傍。花门多暴虐，人命如牛羊。膏血溢槽中，马饮毛生光。鞍上一红颜，琵琶声惨伤。肌肉苦无多，何以充君粮。踟蹰赴刀俎，自惜凝脂香。
1	0	0	0	0	0	0	0	0	0	0	1	客行,藕叶缀为衣，东西泣路岐。乡心日落后，身计酒醒时。触目多添感，凝情足所思。羁愁难尽遣，行坐一低眉。
1	0	0	0	0	0	0	0	0	1	0	0	柳,万缕千丝织暖风，绊烟留雾市桥东。砌成幽恨斜阴里，供断闲愁细雨中。
1	1	0	0	0	0	0	0	0	0	0	1	其四,官亭且暂驻行装，更尽临分酒一觞。同榜故人皆要路，离群倦客尚他乡。凉风袅袅蘋花白，夕露凄凄杏叶黄。后夜夷山高处望，析津惟睹使星光。
0	0	0	0	0	1	0	0	0	0	0	1	仙霞岭,晨发指仙霞，闽浙从兹判。石磴何盘盘，目慑神先眩。松篁翳白昼，阴晴互更变。怪石俨兽蹲，行人等蚁旋。首接前客尻，踵压后者面。我有济胜具，放步不愁倦。舁夫荷空舆，相随入霄汉。侧聆飞瀑鸣，乱折山英粲。前途少坦夷，腹馁始思饭。俯眺无诸国，历历皆可辨。作客向井底，指点增忧患。欲寄故乡书，何处觅秋雁。
0	1	0	0	0	0	0	0	0	0	0	1	自勖,往事悠悠是与非，此心仰荷圣明知。交游况复俱青眼，旷达何须泣素丝。近岁鳞鸿多间阔，故园松菊半离披。临风凝伫徒伤感，历涉艰难贵不欺。
1	0	0	0	0	0	0	0	0	0	0	1	春寒喜晴,雨歇微寒酿晓晴，富翁聊尔锦袍增。迟迟春日堪游子，拂拂东风巳泮冰。几片墙阴梅雪褪，万丝堤上柳烟凝。诗人陡倚阑干立，更上危楼第一层。
1	0	1	0	0	1	0	0	0	0	0	1	雨中入平江境抵宿坳头山,众山体殊姿，既雨如新沐。瞻眺无险艰，霖潦聊踯躅。玄云卷西陂，薄雾萦东麓。渠喧激清音，松竹霭然绿。搴芳碍流赏，延秀擅凝目。靡靡游子叹，冉冉征夫足。夕气忽森沈，惊心有腾伏。投止暂为欢，持觞讯华烛。
0	1	0	0	0	0	0	0	0	0	0	1	其三,登高旷玄览，寓目销我愁。峰峦滴朝润，萧条气含秋。客边得佳节，虑静境亦幽。况乃岁稔登，遗禾弥道周。糟床注新酿，已免沽挈忧。幸此足斟酌，好景庶可酬。岂知故园月，今夕在兹楼。一笑欲忘言，岁月何悠悠。
0	1	0	0	0	0	0	1	0	0	0	1	漫书,鸭江如带去悠悠，岁月无声暗逐流。万里胡天云出塞，一声羌笛客登楼。长风吹送燕山雨，断雁归来鹤野秋。对酒却歌乡国异，孤城落日独搔头。
1	0	0	0	0	0	0	0	0	0	0	1	凌玉去燕游晋归以诗见赠赋此奉酬,残菊重阳一醉回，虞卿飘泊正堪哀。入春诗梦池中草，落日书传垄上梅。绿野依然游子去，青山无恙故人来。五云北望天高外，知是黄金郭隗台。
1	0	0	0	0	1	0	0	0	0	0	1	其二,落红门巷记阑珊，日日阴晴称意难。润气微知炊灶湿，繁声翻当钓篷看。江乡春草思游子，镫影檐花称冷官。愁绝天涯多旧雨，可能车马似长安。
1	0	0	0	0	0	0	0	0	0	0	1	又和戴剡源春日杂题,天寒游子怯春衣，夜夜高堂只梦归。回首敬亭山下路，东风千里白云飞。
1	1	0	0	0	0	0	0	0	0	0	1	春夜宿钱经客舍,听断春鸠竹外鸣，客窗微雨夜初晴。他乡遇旧偏多感，对酒论交分有情。千里归心随蝶梦，半帘斜月送鸡声。何时共汝还山去，剪烛连床话旧盟。
0	1	0	0	0	0	0	1	0	0	0	1	寓轩,浮云处空山，飘摇无定时。人生如转蓬，聚散何能期。凉风起天末，光景东南驰。谁知故乡客，良会江之湄。轩窗一何净，高柳青依依。新醪散烦襟，蟹螯亦复持。醉卧光月白，天宇浮涟漪。鸡鸣上马去，回首成凄其。寓形复恋□，所愧达士知。卓哉南华子，千载真吾师。
1	0	0	0	0	0	0	0	0	0	0	1	其二,白露下亭皋，绿叶飒已槁。弱质不自贵，却怨秋风早。嗈嗈征雁鸣，游子在远道。如何鹿皮翁，忘言对芳草。
0	0	0	0	0	1	0	0	1	0	0	0	和谢吏部铁字韵三十四首 邑官有和者亦以诗寄之其人自云禦方寇有功,寂寞相如四壁耳，陋巷萧然穷饮水。虽似退之厌权门，时作封人慕君子。惭愧知音个中人，近前不学丞相嗔。掀髯抵掌论今古，肺腑恢然笑语真。顷余学问非三绝，操瑟干齐谋更拙。栖迟何以酬己知，吾道不移砚铸铁。
0	0	1	0	0	0	0	0	0	0	0	1	自颍昌归任况之有诗次其韵,暂抛彭泽故园归，趁见春山笋蕨齐。不谓简书诚可畏，便寻渔钓欲重携。故人念我勤车马，走笔题诗寄象犀。欲遣长须无以报，太牢滋味愧羹藜。
1	1	0	0	0	0	0	0	0	0	0	1	其四十八,秋高潦水涸，旻天亦凄清。枯箨响悲音，羁虫振馀声。曀曀落日晖，惨惨游子情。风林无定枝，驰车鲜安旌。自愧匪贤达，默默嗟其生。
1	0	0	0	0	0	1	0	0	1	0	0	得故人书知未入京因寄,曾约春深到凤台，君今不到只书来。满椷离恨床头放，一度相思一展开。
0	1	0	0	0	0	0	0	0	0	0	1	泛茅山东溪,清晨登仙峰，峰远行未极。江海霁初景，草木含新色。而我任天和，此时聊动息。望乡白云里，发棹清溪侧。松柏生深山，无心自贞直。
1	0	0	0	0	0	1	0	0	0	0	1	赠南符卿汪柏亭兼省觐,长安五月雨不止，潞河瀰瀰增碧波。仙舟杳入楚江去，故园芳草何其多。游子返棹秋水清，好风一日兼十程。凤凰台上月正白，知汝相思似我情。
1	1	0	0	0	0	0	0	0	0	0	1	后和陶诗（二十首） 其八 和胡西曹示顾贼曹,朔土秋气高，日夕来凉幰。鸿雁已南乡，游子寒无衣。履霜戒坚冰，几者动之微。所以漆室女，浩叹忧园葵。烨烨阶下兰，一夕遽变衰。愁来谁与语，有酒聊自挥。故乡岂不怀，我行尚迟迟。百年同适客，何事主叹悲。
0	1	0	0	0	0	1	0	0	0	0	0	江上代书寄裴使君,何地离念剧，江皋风雪时。艰难伤远道，老大怯前期。畴昔行藏计，祗将力命推。能令书信数，犹足缓相思。
0	1	0	0	1	0	0	0	0	0	0	0	哭杨炯章二首 其一,斯人不可作，凄恻感时艰。力尽娱亲老，心劳作吏还。容华销簿领，髀肉落关山。历历平生事，临风涕泪潸。
1	0	0	0	0	0	0	0	0	0	0	1	春日途中自寿,千山腊雪消，大地春风起。游子家岭南，修程在万里。行行逼岁除，诞日随春至。江山感旧游，花柳迎新喜。朋侪管鲍知，款款交情备。岂不慰我怀，蓼莪感同气。辜此罔极恩，向风泪如绪。
0	1	0	0	0	0	0	0	0	0	0	1	淮上思家（此诗及以下一首均据弘治本补入。）,正月二月花草芳，水鹅拍拍茭菰塘。卢橘荔枝赤璀璨，鸡头菱角青相将。春光偏向越山好，客路苦阻淮天长。飞鸿不解带愁思，空寄音书还故乡。
1	1	0	0	0	0	0	0	0	0	0	1	游子篇,游子在他乡，所愿亲寿考。水犀游于渊，惟愿水长好。涧石虽孤处，不羡风中沙。葛藟能缠绵，不如丝与麻。
1	1	0	0	0	0	0	0	0	0	0	1	月夜忆伯兄兼寄诸友,炎暑遁逃天已凉，日阴苦短夜初长。风声日色尽秋意，海角天涯非故乡。莺谷久离愁满眼，鸰原一别泪沾裳。客情欲借清吟遣，诗就客情弥惨伤。
0	0	0	0	0	0	1	1	1	0	0	0	晨入都省闻子奇内翰宿太常因寄口号,相思禁林客，知奉太常斋。月落桐依井，风休絮满阶。欢娱疏胜集，申写寄长怀。遥望墙东隐，朋簪杳未谐。
1	1	0	0	0	0	0	0	0	0	0	0	咏史诗 高阳池,古人未遇即衔杯，所贵愁肠得酒开。何事山公持玉节，等闲深入醉乡来。
1	1	0	0	1	0	1	0	0	0	0	1	旅泊江津言怀,征途几迢遰，客子倦西东。乘流如泛梗，逐吹似惊蓬。飘飖万里外，辛苦百年中。异县心期阻，他乡风月同。云归全岭暗，日落半江红。自然堪迸泪，非是泣途穷。
1	0	0	0	0	0	0	0	0	0	0	1	交河早发,京华望不极，晓起戒行程。马怯霜桥路，鸡残月店声。晨光催断角，暝色破孤城。此际栖栖者，思乡无限情。
0	0	1	1	0	0	0	0	0	0	0	1	赋得边马有归心,万骑下青海，三军赋紫荆。浮云朝出塞，细柳夜归营。汉剑繁星坠，胡笳落月惊。千金投笔吏，百战弃繻生。骏骨凄烽火，雄心老甲兵。长堤遍芳草，何处识咸京。
0	1	0	0	0	0	0	0	0	0	0	1	登太华山·东峰,东峰不可极，乃知造化尊。屹然鼎彝峙，势如虎豹蹲。松气望蔚蓝，无人践霜根。巨灵拓太古，高掌谁能扪。晨光没河汉，似有云车痕。阴风折秋花，吹落洗头盆。蜷局念乡国，久客伤精魂。且复望虞渊，散发晞朝暾。
0	0	1	1	0	0	0	0	0	0	0	0	咏石,仇车方误中，神鞭惊血流。人化悬知节，羊变或难求。藓润珠含露，萝碧月生秋。方向君平问，当念宋人留。
1	1	0	0	0	0	0	0	0	0	0	1	梅江旅夕,澄江如练绕枫林，仙峤横江带夕阴。秋满山城飞一雁，门临潮水抵千金。白云几处怀亲梦，黄叶他乡在客心。无那愁肠偏爱酒，戍楼寒鼓又霜砧。
0	1	0	0	0	0	1	0	0	0	0	0	道中忆胡季怀（壬申）,珍重临分白玉卮，醉中那暇说相思。天寒道远酒醒处，始是忆君肠断时。
0	0	0	0	0	0	1	0	0	0	0	1	寄故园知己,江上多秋色，天涯无故人。不因会面少，那得寄书频。冷露屯残菊，西风老白蘋。相思兼物色，添得客愁新。
0	1	0	1	0	0	0	0	0	0	0	0	答胡雪村茂才秋闱报罢，并示同学,山斋重聚倍殷然，手把焦桐再理弦。一笑书空真咄咄，谁怜压线已年年。鹏溟六月身仍息，蛾术三冬志要坚。我亦还丹经九转，始知过海便成仙。
0	1	0	0	0	0	0	1	0	1	0	1	蝉,高柳夕阳收，繁弦奏未休。数声风露饱，一壳古今愁。凉思知秦树，哀鸣乱渭流。年年离别处，几曲送残秋。
0	0	1	1	0	0	0	0	0	0	0	1	赠齐千户奉丧回葬江西饶州,严父骑鲸飞上天，承家尚有子英年。一官护卫参王驾，万里奔丧问客船。辽海月明惊鹤唳，芝山天相得牛眠。故园襄事毋留恋，忠孝男儿要两全。
1	1	0	0	0	0	0	1	0	0	0	1	雪后与客登丰山,一冬垂尽日，久雪乍晴时。春入郊迎早，光回野望奇。御风临绝峤，乘兴引深卮。四座倾肝膈，环滁在睫眉。谢公方纵屐，郑綮亦宜诗。总是他乡客，閒围别墅棋。真游超物外，此意许心知。玉立千章柏，冰坚百尺池。径欹缘石磴，云冷护龙祠。稍稍村烟动，悠悠暝色欺。僧扃钟罢寺，鸦集日斜枝。归卧山窗月，虚寒尚梦思。
1	0	0	0	0	0	0	0	0	0	0	1	其二,莽莽天涯游子心，貂裘敝尽少黄金。燕台一去几消息，湘水无情自古今。穷途不作阮藉哭，抱膝聊为诸葛吟。且共佯狂发长啸，故山遥瞩暮云深。
0	1	0	0	0	0	0	0	0	0	0	1	偏桥,匹马偏桥路，悠悠向夕曛。水清窥底石，山密踏层云。险地苗居半，封疆楚已分。数声花畔鸟，犹似故园闻。
1	0	0	0	0	0	0	0	0	0	0	1	题孙参军荔枝练鹊,红云开实满林香，海鸟孤飞练带长。粤客赋成西掖里，荔丹时节最思乡。
0	0	1	1	0	0	0	0	0	0	0	0	西垣对雨有怀罗明仲祭酒用旧韵奉简,风回午枕梦初惊，雨促苔花绕砌生。墙角鸟喧黄屋静，树头人爱绮窗明。红尘不了真无计，白发相寻似有盟。忽忆旧游江海隔，一生知己大司成。
1	0	0	0	0	1	0	0	0	0	0	1	劳客寄家书,不遇过江雁，尺书君肯将。心安劳亦适，病减饭羞强。海定乡山见，星浮天势长。好持游子意，一为讯高堂。
0	0	0	0	0	0	0	1	0	0	0	1	哭四兄熙堂 其一,肘后仙方不可寻，去年一病到如今。虽偿问舍求田愿，未了男婚女嫁心。片影还乡随旅雁，孤魂入海化冤禽。最怜撤瑟弥留际，望断家人鹭岛音。
0	0	1	0	0	1	0	0	0	0	0	1	其二,见雁南飞欲寄音，裂衣刳血写乡心。书成刬地添惆怅，又恐无人射上林。
1	0	0	0	1	0	0	0	0	1	0	1	哭母舅二首 其一,诸舅惟公在，清强步履便。承颜如见母，抱恨又终天。白鹤归何处，青山入暮年。伤心谁共语，涕泪独潸然。
0	1	0	0	0	0	0	0	0	0	0	1	送萧处士游黔南,能文好饮老萧郎，身似浮云鬓似霜。生计抛来诗是业，家园忘却酒为乡。江从巴峡初成字，猿过巫阳始断肠。不醉黔中争去得，磨围山月正苍苍。
0	0	1	1	0	0	0	0	0	0	0	0	送防秋将,玉帐秋风动，边尘飒飒惊。射雕轻汉将，牧马过秦城。白草交河道，清笳捕虏营。战装宜即换，已及早寒生。
1	1	0	0	0	0	0	1	0	0	0	1	晚过内邱,晚过内邱县，东风轻拂衣。云旌去缥缈，烟景渐霏微。故里花将发，他乡客未归。兼程日南往，中夜梦魂飞。
0	0	0	0	1	1	0	0	0	0	0	0	寄榄山,相思无语出门迟，短发龙钟只自知。独往逢君是何日，黄鹂飞上绿杨枝。
0	0	0	0	0	0	1	0	0	0	0	1	曹娥江寄京口诸友人,曹娥江上浪如花，数幅蒲帆过浦斜。烟际乱山明落日，树中古庙带残霞。乾坤故旧劳魂梦，客路星霜换岁华。鸣雁满天无信息，相思一夜遍天涯。
0	0	0	0	0	1	0	0	0	0	0	1	触暑渡淮寄舍弟,渡江已见乡心发，及渡淮河重惘然。回首风云恒自变，出门天地总堪怜。疲驹顾影时时立，畏日骄人故故悬。欲觅旧欢那可得，北窗还许对床眠。
1	0	0	0	0	0	0	0	0	0	0	1	请告后沈刑部顾中舍张光禄秦参军朱文学汪茅二山人携酒过讯,北阙停云总系情，风期千里亦难并。思乡怀古不辞醉，击剑高歌几送行。雪色渐催残夜曙，灯花偏傍丽人生。罗浮远去丹霄隔，惟待春鸿一寄声。
0	0	0	0	0	1	0	0	0	0	0	1	次韵和王君梦僧赠诗并酬枉顾之惠,前尘回首细评论，憔悴行吟泪有痕。夏屋未偿修士愿，春江犹滞美人魂。天涯沦落鲜知己，日暮商量返故园。何幸足音逮空谷，素心人遽枉蓬门。
0	1	0	0	0	0	0	0	0	0	0	1	乌孙公主,騊駼为食酪为浆，公主悲愁思故乡。黄鹄归飞不可得，岁时一会乌孙王。
0	0	0	0	0	1	0	0	0	0	0	1	大庙峡,连山何迢迢，迢迢夕阳外。我行曾几时，虚舟入青霭。崖倾断车箱，庙古阴松桧。遥见灵旗翻，微风响清籁。川光与天容，上下如衣带。累累白石明，窅窅浮云晦。日夕故乡心，山川渺吴会。
1	0	0	0	0	0	1	0	0	0	0	1	舟抵临清诗,母在天南子在北，屈在天边归不得。江头游子睡不安，相思两地空叹息。
0	0	0	0	1	0	0	0	1	0	0	1	冬日忆城东诸子,红日当窗放白鹇，乡心犹是阻关山。浮云忽作江淮别，客泪孤悬梁楚间。狂客羊裘初在御，县人牛酒暂开颜。东城旧有消寒会，几辈依然共往还。
1	1	0	0	0	0	0	0	0	0	0	1	寒食 其一,异俗逢钻燧，劳生叹转蓬。茅檐疏柳月，草地落花风。故国丘坟在，他乡祭祀同。奔驰真左计，归梦海云东。
1	1	0	0	0	0	0	0	0	0	0	1	对与治怀莞羊诸同志,论交兹夕复何疑，屋角参横动远思。今世几人堪久别，他乡惟子许相知。但看绿涨流桃叶，已是朱明负荔枝。去住总来成系念，一生憔悴此情痴。
0	0	0	0	0	0	0	1	0	0	0	1	关山月,汉月孤生瀚海头，迥临荒野照边州。光残金柝声中晓，晕满雕弓影外秋。漠北征人齐倚剑，城南思妇独登楼。那堪今夜关山月，况有胡笳引泪流。
0	0	0	0	1	1	0	0	0	0	0	1	游浏阳石霜寺,双手排云上石霜，三年无补卧浏阳。青山云锁乾坤别，红树风摇日月长。俗吏率真忘潦倒，老天知我恕疏狂。马蹄明日长安路，万里罗浮客子忙。
1	0	0	0	0	0	0	0	0	0	0	1	东阿道中,江南游子茂才华，此去之官水陆赊。行旆几时辞日下，客舟今夜到天涯。东风驿路闻啼鸟，落日烟林舞乱鸦。矫首东昌才咫尺，料应清梦绕皇家。
1	0	0	0	0	0	0	0	0	0	0	1	游子篇,眷彼不周风，喟然思九夷。九夷限波岭，游子逝何之。驰车越幽蓟，天路逾险巇。齐州岂不恋，严威剥人肌。襜褕可禦冬，所欢不予贻。在贱贵所忽，在远迩所遗。子去华衣马，敦我忼慨词。
1	0	0	0	0	0	0	0	0	0	0	1	雨中秋花,依秋魂已倦，况雨得无非。凄冷晚风叶，离披游子衣。念其在永夜，移不入寒扉。相对转愁绝，来朝霜雪霏。
0	1	0	0	0	0	0	0	0	0	0	1	望云生,峨峨太行山，悠悠行子心。凭高望乡国，白云翳遥岑。目触心亦驰，亲居宛在临。欲发久裴回，悒悒伤中襟。孝哉狄文惠，才器真遗珠。推毂五龙起，扶日升天衢。元功照简策，存与天地俱。许公纯孝心，羹墙见昏晓。辞家旷定省，作郡理纷扰。怀亲慕昔贤，襟韵同表表。惟此远业期，令誉庶终保。
1	1	0	0	1	0	0	0	0	0	0	1	其二,古刹凄风啼夜乌，龙輴何日赴征途。他乡眷属能归未，地下庭帏得到无。白草栖霜先陇隔，苍苔漏雨故园芜。可怜同气今馀几，恸哭鸰原泪眼枯。
1	1	0	0	0	0	0	0	0	0	0	1	其二,他乡作客四经秋，不少新愁与旧愁。待得花开春已暮，梦醒蚨蛱悟庄周。
1	1	0	0	0	0	0	0	0	0	1	1	其二,三星跂相视，新月拳素光。两宫高自出，双阙遥相望。云霞绚河汉，机杼成文章。罗帏彯四座，华烛摇中堂。主人前进酒，弹瑟为清商。流猋激长夜，杀气陨严霜。萧萧堕白发，翩翩曳衣裳。男儿不憔悴，谁知在他乡。
1	0	0	0	0	0	0	0	0	0	0	1	其二,小阁围炉薄雪侵，坐移宫漏夜方深。最怜入座闻吴语，转遣思乡动越吟。射虎残年留想像，亡羊岐路判升沈。对床未易论前事，倚赖鸣鸡激壮心。
1	1	0	0	0	1	0	0	0	0	0	1	病橘,病橘何年植，巡檐许数过。他乡淹岁月，此树渐婆娑。满院飞虫绕，空庭落日多。向来怀袖意，华实竟蹉跎。
0	0	0	0	1	0	0	0	0	1	1	0	闲怨（一作闺怨）,妾恨比斑竹，下盘烦冤根。有笋未出土，中已含泪痕。
1	0	0	0	0	0	0	0	0	0	0	1	歌风台,风云无限故乡情，酒半登台奏楚声。富贵一般游子意，锦衣何似衮衣荣。
1	0	0	0	0	0	0	0	0	0	0	1	听安万善吹觱篥歌,南山截竹为觱篥，此乐本自龟兹出。流传汉地曲转奇，凉州胡人为我吹。傍邻闻者多叹息，远客思乡皆泪垂。世人解听不解赏，长飙风中自来往。枯桑老柏寒飕飗，九雏鸣凤乱啾啾。龙吟虎啸一时发，万籁百泉相与秋。忽然更作渔阳掺，黄云萧条白日暗。变调如闻杨柳春，上林繁花照眼新。岁夜高堂列明烛，美酒一杯声一曲。
1	0	0	0	0	0	0	0	0	0	0	1	哭吴都督,知己功名尽，伤心叩九阍。余光留日月，遗恨满乾坤。湖海门生谊，荆榛国士恩。滔滔江水阔，万里独招魂。
0	0	0	0	1	0	0	0	0	0	0	1	夏日田园即事五首 其二,斜阳倏西下，片月已东出。鸡犬各还家，柴荆晚饭毕。邻舍语依然，儿女相牵率。鸣蛙水上喧，流萤花外疾。夜色向沉沉，旷望弥萧瑟。
0	0	1	1	0	0	0	0	0	0	0	1	村居,卜筑编篱傍水滨，每逢良夕月初生。寒蛩向户偏同觉，宿鸟依帷不自惊。江上湘娥愁暮竹，人间旅客赋秋蘅。萧萧芦荻烟云外，况值天高露气清。
0	1	0	1	0	0	0	0	0	0	0	0	奉和郎中游仙山四瀑布兼寄李吏部包秘监判官,昔人恣探讨，飞流称石门。安知郡城侧，别有神泉源。疏凿意大禹，勤求闻轩辕。悠悠几千岁，翳荟群木繁。奇状出蔽蔓，胜概毕讨论。沿崖百丈落，奔注当空翻。下如散雨足，上拟屯云根。变态凡几处，静神竟朝昏。渴贤寄珠玉，受馥寻兰荪。萝茑罥紫绶，岩隈驻朱轓。方思谢康乐，好事名空存。
1	0	0	0	0	0	0	0	0	0	0	1	其九,偃蹇松林下，停云有所思。关山游子梦，风月美人期。松覆云阴薄，藤垂日影迟。沉忧何以遣，赖有手中卮。
0	0	0	0	0	0	1	0	0	0	0	1	从妹琼娟未婚守志励节甚高寄示言志并见怀之作答之,几年消息渺天涯，不道秦箫换鲁髽。黄鹄浩歌传白雪，紫鸾孤舞烂红霞。湘筠有泪多成节，古柏留春不在花。千里裁诗寄珍重，相思聊当折疏麻。
0	0	0	0	0	0	1	0	0	0	0	1	乙未重九前二日寄怀黄崇明,日下才名久见招，偶缘奇策失云霄。当时雅集花之寺，别后相思震泽潮。短翮无缘出溟渤，故乡何客寄申椒。新知更阐灵兰秘，不独经笺似六朝。
0	0	0	0	0	1	0	0	0	0	0	1	晓发铜青峡望贺兰山绕河套北行,入塞复出塞，黄河如奔马。捩舵贺兰山，谁是重来者。一发见中原，惝恍泪盈把。沙飞万里黄，月出半轮赭。况闻宁夏乱，战血膏原野。遗黎对鸣咽，一去吾宁舍。极目断冰流，鹰边辨庐舍。行役但悄悄，人烟渐清暇。野旷驼为城，屋低泥作瓦。不知春几时，寒日垂垂下。
0	0	0	0	0	0	1	0	0	0	0	1	表兄王俊夫客当涂以古诗见寄赋此奉谢,自叹离群淹在兹，诗来一读一相思。人言毛遂早成事，我怪何蕃久不归。灯火十年俱旧梦，江湖万里有新知。秋风萧飒蘋花老，目断晴云片片飞。
0	1	0	0	0	0	0	0	0	0	0	1	安山驿,地凁河水涸，北风吹衣裳。岂但岁月晚，所思道路长。昨日安山湖，湖流浩汤汤。今朝安山驿，河浅失故常。辛勤自兹始，艰险亦备尝。三朝历半里，五日一舍强。叫呼错昏旦，面日无精光。船人赤脚泣，行子中夜伤。赤脚水破骨，夜伤悲故乡。
1	0	0	0	0	0	0	0	0	0	0	1	和叔毅见寄二首 其一,风尘蹭蹬悲游子，鸡黍招邀愧老农。盗取青毡无旧物，书凭黄耳有先容。乞怜不辨齐门扫，投老宁堪楚市舂。回首故山劳梦想，楼高百尺卧元龙。
1	0	0	0	0	0	0	0	0	0	0	1	其八,山水宜秋风雨后，坐窗得瘦奈愁何。传闻近长湖船价，天气乍凉游子多。
0	0	0	0	1	0	1	0	0	0	0	1	生查子 其一 春闺,河梁别妾时，落叶纷庭榭。春草已芊芊，不见嘶骢马。鹦鹉未知愁，絮语将人骂。小步怨东风，掩泪秋千下。
0	0	0	0	0	0	1	0	0	0	0	1	对雪寄故园诸同好 其一,猎猎北风动，天涯雪色新。瑶阶不受日，琼树向先春。远水相思夜，空山独卧人。一枝春寄否，珍重慰情亲。
0	0	0	0	0	0	0	0	0	1	0	1	其二,书剑飘零惯别离，故园梅鹤未追随。江乡景物催归棹，闽海行藏感弈棋。载道讴驮传惠政，全家儿女盼归期。莫言五月匆匆甚，德泽长留去后思。
0	1	0	0	0	0	0	0	0	0	0	1	哭师荔扉 其一,久闻君言归，眼穿望不至。一朝捷足来，想必由奉使。未及问无恙，计当在途次。岂知随皖公，潜霍去游戏。骇极频究诘，魂飞反无泪。翻悔信君归，年余断缄字。归计既踯躅，何不一言示。恸哭声频吞，停云纷雨坠。
0	0	0	0	1	0	0	0	0	0	0	1	哭康甥孟嘉,提携二十载，羽翮已云飞。眼见乘骢出，惊闻旅衬归。素行元不忝，夙愿竟都违。虽不多时别，能无涕泪挥。
0	0	0	0	0	0	1	0	0	0	0	1	江上寄远人,万里相思寄楚云，三春桃李遍江濆。只因花里逢君别，每见花枝便忆君。
0	0	1	1	0	0	0	0	0	0	0	0	吴将军巡关图,戎马岁南牧，汉军劳北防。军情异主将，冷煖须共尝。朝出潮河川，暮过古北口。边烽传羽箭，朔气严刁斗。月下黑山晴，分明见列营。霜欺征袖薄，石报猎蹄鸣。三军晏然睡，我亦倚吾枕。天子不可惊，长怀亚夫寝。
1	1	0	0	0	0	0	0	0	0	0	1	途中感秋,一夜金风报早秋，疏棂点点气萧飕。俄惊江上烟波冷，便觉郊原草木愁。万里归途犹作客，半生踪迹等虚舟。不堪肠断思乡处，满地芦花明月洲。
1	0	1	0	1	0	0	0	0	0	0	1	除衣客中写怀,今夕是何夕，岁除逼青阳。儿女忆去年，争饮屠苏觞。今年客松州，孤烛照凄凉。填胸愁百种，惊心历一行。辗转不能寐，起步东西厢。寒风飒飒来，透我征衣裳。徘徊复隐几，能不思故乡。思乡清泪滋，逢春白发长。作官虽云好，宦海风波狂。不如赋归去，濯足歌沧浪。
0	0	0	0	0	0	1	0	0	0	0	1	犹贤社分咏得春闺,灯花閒剔暗心惊，夫婿天涯尚戍征。怕见陌头新柳色，偏闻枝上晓莺声。鸳鸯欲绣愁先结，蝴蝶贪看梦未成。莫再相思红豆种，红颜强半误多情。
0	0	0	1	0	0	0	0	0	0	0	1	雨中小酌读杜律有作,一雨来新爽，移樽傍短檐。乡心愁里尽，诗思客中添。阅世才难老，惊人句可拈。偶然披一过，满座失蒸炎。
1	0	0	0	0	1	0	0	0	0	0	1	还家,黎明呼羸僮，拄策渡野水。轻岚翳初日，古道步平砥。麦陇黄四出，松竹翠相倚。人间春告尽，岩色秀未已。眼入故乡明，语还亲旧喜。印非朱买臣，金无苏季子。窃笑免妻孥，相过动邻里。富贵岂吾谋，薄游聊尔耳。
1	0	0	0	0	0	0	0	0	0	0	1	岁暮得家书,冉冉逢残岁，迢迢隔故庐。一灯游子梦，双泪老亲书。敢怨功名薄，深惭菽水疏。却思诸弟妹，绕膝意何如。
1	1	1	0	0	1	0	0	0	0	0	1	答小帆用苍字韵见寄,与君衰飒鬓都苍，望古平生愧景行。祇道王城堪大隐，那知春色是他乡。世风无地容章甫，史例微闻病紫阳。风鹤不惊尘不到，且从田父醉淋浪。
1	1	0	0	1	0	0	0	0	0	0	1	其二,罢君山阳笛，置君雍门琴。白日照西序，听我风木吟。风木有所思，乃在青山岑。忆昔旧庐畔，众木纷交森。枝枝自相纠，叶叶自相掺。当庭足美荫，羃户无愁阴。悲风一夕至，兹木忽摧零。摧零曷尔急，风起无暂停。飘叶坠万里，游子感其音。瑟瑟山上风，冥冥山下林。哀声日惨恻，游子抱苦心。我歌风木吟，泪下同沾襟。
0	0	1	1	0	0	0	0	0	0	0	0	采莲曲 其三,女伴歌采莲，清声度流水。无意惊鸳鸯，鸳鸯自飞起。
0	1	0	0	0	0	0	1	0	0	1	1	春日田园杂兴二首 其一,春风建业马如飞，谁肯田园拂袖归？栗里久无彭泽赋，松江仅有石湖诗。踏歌槌鼓麦秧绿，沽酒裹盐菘芥肥。吴下风流今莫续，杜鹃啼处草离离。
0	1	0	0	0	0	0	0	0	0	0	1	鹦鹉,烦恼聪明不自知，金笼日日故山思。惜哉此子巧言语，凄绝文人见道时。
0	0	0	0	0	0	0	1	0	0	0	1	其八,傲然遂独往，长啸开云扉。诗书敦夙好，花鸟契初衣。嘉木渐成林，芝兰复菲菲。眷然媚幽独，行歌冥是非。栖栖故园春，岁月共相依。衣食节吾用，俯仰奚所希。已矣归去来，聊以观化机。
0	0	0	0	0	0	1	1	0	0	0	1	麟中（一作东）寓居寄蒲中友人,萧条秋雨地，独院阻同群。一夜惊为客，多年不见君。边心生落日，乡思羡归云。更在相思处，子规灯下闻。
1	0	0	0	0	1	0	0	0	0	0	1	归田述感 其二,游子久不至，菁华岁月迁。柴扉临野碓，土锉冷疏烟。自愧无虾莱，人来坐马鞯。四邻何所有，把酒意茫然。
0	0	0	0	1	1	0	0	0	0	0	1	逢入京使,故园东望路漫漫，双袖龙钟泪不乾。马上相逢无纸笔，凭君传语报平安。
0	0	0	0	1	0	0	0	0	0	0	1	发端州初入西江,问我将何去，清晨溯越溪。翠微县宿雨，丹壑饮晴霓。树影捎云密，藤阴覆水低。潮回出浦驶，洲转望乡迷。人意长怀北，江行日向西。破颜看鹊喜，拭泪听猿啼。骨肉初分爱，亲朋忽解携。路遥魂欲断，身辱理能齐。畴日三山意，于兹万绪暌。金陵有仙馆，即事寻丹梯。
1	1	0	0	0	0	0	0	0	0	0	1	春初元旦在淮归又值五日一首,休矣泛黄河，怀哉动楚歌。一年予作客，二节此中过。椒叶空言颂，龙舟不弄波。他乡催物候，芳草积程多。
1	0	0	0	0	0	0	0	0	0	0	1	元夕宿池河驿,马上逢元夕，令人忆故园。月中弦管沸，灯下绮罗繁。火树当空列，人烟彻夜喧。客途今寂寞，独坐向黄昏。
0	0	1	1	0	0	0	1	0	0	0	1	醉醒,酒所春归暮，醒时已五更。被惊横盖短，灯喜再挑明。小雨馀残滴，群蛙动暖声。故园花正好，谁料客湓城。
1	1	0	0	0	0	0	0	0	0	0	1	秋日寄袁二丈,清风何处问吾庐，落日他乡泪满裾。胡马频年为客计，塞鸿八月故人书。白蘋江上共谁把，紫蕨山中好自锄。只恐凌云称赋者，汉家久矣待相如。
0	1	0	0	1	0	0	0	0	0	0	1	赵村道中 其一,朝出南郭门，遥指西山阴。马蹄与石斗，宛转愁我心。溪谷莽回互，寒风振穹林。黄叶洒我衣，岩泉走哀音。凄凄霜露降，穷思浩难任。人生亦何为，百年成古今。华堂昔燕处，零落归丘岑。况复不得保，悲来泪沾襟。
0	0	0	0	1	0	0	0	0	0	0	1	燕歌行 其一,秋风萧瑟吹我裳，蟋蟀寥寥啼我床。出门四顾非故乡，谁能客游不断肠。短歌微吟激繁霜，浮云千里一彷徨。仰看明月流清光，二十八宿罗成行。高台非阁遥相望，河汉纵横难为梁。胡马北鸣雁南翔，忧来不知从何方。慊慊伏枕聊自当，涕从中零安得防，岂不怀归道阻长。
0	0	0	0	0	0	1	1	0	0	0	0	月夜怀秀水马五,鸳湖今夜月，照我草堂东。却忆鸳湖客，相思应复同。春风寄愁去，烟水青濛濛。遂有相寻梦，胥山海日红。
0	0	0	0	0	0	1	0	0	1	0	1	送欧子归旴并寄江西诸友,旴水曾游处，燕城独眺时。雁来惟我在，叶落祇秋知。风雨连今昔，江湖重别离。送君芳草色，千里见相思。
0	1	0	0	0	0	0	0	0	0	0	1	寄客,客梦天南树，乡心海北楼。悠悠流水恨，寂寂落花愁。道路孤蓬转，容华清镜投。鲤鱼书一札，早晚过江州。
0	0	0	0	1	0	0	0	0	1	0	0	哭马平主簿夏原威（丁卯腊月十三日卒）,诗书承善庆，簪组沐恩荣。赋命分修短，详刑服重轻。平生师友义，终古别离情。尽掬寒淞水，难前泪眼清。
0	0	1	0	0	0	0	0	0	0	0	1	登太华山·犁沟,犁沟划绝壁，直上无回藏。熊经复鱼贯，谁得相扶将。危柯袅撑拄，修绠垂毫芒。仰睇愁瞑眩，况乃穷八荒。昔梦逐化人，灵境空徬徨。退身渺无地，懦夫亦时强。高林绝鸟雀，万壑闻笙簧。便合此中住，弥年承玉浆。
0	1	0	0	0	0	0	0	0	1	0	1	咏史诗 房陵,赵王一旦到房陵，国破家亡百恨增。魂断丛台归不得，夜来明月为谁升。
1	1	0	0	0	0	0	0	0	0	0	1	岁暮怀孙履和李茂修,故人不见岁将穷，临别风烟在眼中。岳院夜眠春涧雨，浦楼寒醉雪山风。溪南邮使明朝发，江北来帆二月通。廿载东桥歌酒伴，他乡残腊梦应同。
1	1	0	0	0	0	0	1	0	0	0	1	和李公实郎中燕歌行,李侯气爽常清凉，上奉慈亲发垂霜。弟兄如凤皆翱翔，秋吟胡为惨中肠。白云孤飞客他乡，然此王事游有方。晏嫂老丑胜空房，我独熊胆念莫忘。已无针线在衣裳，岁岁临风感清商。侯门忠义庆绵长，象轴金花当满床。板舆欢爱未渠央，倚门亦莫苦相望，枢密将春布岐梁。
0	1	0	0	0	0	0	0	0	0	0	1	发潭州,人言天宇澄，政好行远道。秋阳既已后，朔风尚兹早。那知羁旅臣，宁有佳怀抱。鬻田就远宦，廪薄不得饱。故乡虽难归，万里生且老。及今翻滞留，悠邈不能到。客中更作客，此意将谁告。妻儿重相别，更语各善保。蛩鸣幽砌苔，马龁荒原草。深羡田中人，春禾复囷藁。
1	0	0	0	0	0	0	0	0	0	0	1	其二,牖风廊雨横复斜，虽有屏障何由遮。风势盘盘偃庭木，雨声淅淅飘檐花。古人逆旅岂贫贱，游子长年违室家。呼仆持灯照行李，载书却悔同张华。
0	0	0	0	0	0	1	0	0	0	0	1	寄袁陟①,巫峡行云外，春江落日边。隔年鸡黍具，万里孝廉船。远道比何若，相思长渺然。郢中轻白雪，逸响待君传。
0	0	0	0	0	0	0	0	0	1	0	1	闺情集古 其一,故园东望路漫漫，泣雨伤寒翠黛残。去日渐多来日少，别时容易见时难。春蚕到死丝方尽，沧海扬尘泪始乾。无可奈何无可奈，五更风雨五更寒。
1	1	0	0	0	0	0	0	0	0	0	1	早秋怀林良箴因忆东峰诸上人,正月孤帆别远津，秋风林下忽沾巾。他乡久住愁双鬓，故国遥看隔几尘。江海又逢初下叶，关河同是未归人。坐来更忆东山赏，共对閒僧话夙因。
1	0	0	0	0	0	0	0	0	1	0	1	闺怨,别时梨树栽后园，结实垂枝秋正繁。摘来堆盘甘可食，游子不归空叹息。长叹临风疏叶下，青楼还系紫骝马。夜深梦著难挽君，满天愁结湘江云。
1	0	0	0	0	0	0	0	0	0	0	1	又 其一,翠条金穗舞娉婷，野渡津头驿外亭。啼鸟踏来枝太怯，春风扶起态沈冥。黄河冰破初回绿，紫塞沙寒不放青。此日深闺游子妇，只愁飘泊逐浮萍。
0	1	0	0	0	0	0	0	0	0	0	1	其二,喜托兼旬爱，真成万里违。不堪怀别恨，赖是故乡归。目极连山阻，帆开带雨飞。平生苦情累，几日重依依。
1	0	0	0	0	0	0	0	0	0	0	1	题王实夫画,随处山泉著草庐，底须松竹掩柴扉。天涯游子何曾出？画里孤帆未是归。小酉诸峰开夕照，虎溪春寺入烟霏。他年还向辰阳望，却忆题诗在翠微。
1	1	0	0	0	0	0	0	0	0	0	1	寄家人,归来偕隐计犹虚，垂老他乡叹索居。别久乍疑前劫事，路歧才得去年书。梦如柳絮飞无定，愁似芭蕉卷未舒。记得小园亲手植，一栏红药近何如？
1	1	0	0	0	0	0	0	0	0	0	1	进贤晓发,道路北风发，飘飖吹我行。他乡换双鬓，残岁转孤旌。夜雨草根活，晨晖山色明。经过从候吏，杂树识方名。
1	1	0	0	0	0	0	0	0	0	0	1	望月怀人,南望千峰月，知君弹夜琴。今人薄古道，何者是知音。至感入魂梦，他乡亦枕衾。无端庭树上，栖宿又双禽。
1	0	0	0	0	0	0	0	0	0	0	1	寿钱侍御乃父封君,曾抱遗经齿辟雍，倚闾人老宦情慵。虚名漫领江州幕，厚德终膺柱史封。七帙满来还健在，大篇吟就每舂容。隔江云物悲游子，寿域天教有路通。
0	1	0	0	0	0	0	0	0	0	0	1	怀灵远客会稽,江上群山点点青，故人消息久飘零。忧生反羡无家别，避乱休教一日醒。旧国春愁闻杜宇，旅游芳草遍兰亭。望乡莫厌添华发，为报髡奴已变形。
1	1	0	0	0	0	0	0	0	0	0	1	题彭江,远水残阳落钓舟，远村渐见野烟收。菱歌归浦家家夕，扬叶惊风树树秋。昨日梦非今日梦，他乡愁是故乡愁。自怜久负山中桂，每向江湖忆旧丘。
0	1	0	0	0	0	1	0	0	0	0	0	寒夜有怀宗武,坐向东楼月上时，怀君不寐益凄其。独拚斗酒山中醉，深负孤琴雨后期。夜久霜风还动竹，天寒雪雀自争枝。也知别后能相忆，故遣新诗慰所思。
0	1	0	0	0	0	0	0	0	0	0	1	次大同房寿卿教授与路幕宾董德基河东宪幕富子翚等酬和诗韵,朝阅周襄暮宋襄，悠悠王伯费论量。浮生俛仰成千古，世路东西又十霜。目击素丝翻色相，心随红腐劝脾囊。塞云不隔征鸿路，情绪无端绕故乡。
0	0	0	0	0	0	0	1	0	0	0	1	其六,孤舟临水国，去去道何长。到处逢春色，令人忆故乡。山花浮浅濑，石竹吐新篁。却羡村居叟，携筇下夕阳。
1	1	0	0	0	0	0	0	0	0	0	1	凭祥道中遇元夕有怀,曾向蓬莱捧寿觞，良宵湛露沐恩光。凤笙曲奏梨园谱，鳌背灯移火树芳。往事别来伤旅恨，流年老去在他乡。夷歌蛮舞谁能解，马上看山夜未央。
1	0	0	0	0	0	0	0	0	0	0	1	浈阳峡,朝岚荡初旭，绚烂空翠明。群峰洗寒碧，朵朵芙蓉生。今朝浈峡口，喜见天宇晴。云日共朗媚，山水复深情。一峰高插天，巉峭疑削成。飞鸟怯不上，如线樵路争。江屈羊肠绕，山回猿臂撑。中流出渔舠，忽送叹乃声。垂钓者谁子，石室遗姓名。感兹隐沦迹，愧我游子情。
1	0	0	0	0	0	0	1	0	1	0	1	蜀山馆中,秋风吹练衣，独惊游子心。空山应金气，十日五日阴。始欣草木蕃，复见霜露侵。客馆固萧条，岂无酒可斟。临觞反不乐，所感亲故深。飞云引长望，鸣螀续孤吟。家乡远莫见，斜阳罢登临。
1	1	0	0	0	0	0	0	0	0	0	1	茅堂,茅堂近曲冈，门巷草莱长。病力晨春怯，诗情午睡妨。相过皆故友，忘却在他乡。炎夏愁卑湿，时时理药囊。
1	0	0	0	0	0	0	0	0	0	0	1	登报恩寺塔,空界跨六合，俯身窥八荒。雕镂殚灵怪，雄丽资人王。晃耀天眼中，倒景摇青苍。磅礴万古胸，揽此浩茫茫。孝陵神鬼宅，紫气如龙长。大江从西来，春流淡淮阳。莺花帝城满，元后坐明堂。绿波平燕子，古台下凤皇。所见但高树，阴沉环御墙。游子恋云物，山川乱故乡。郁纡千里目，征鸟东南翔。
1	1	0	0	0	0	0	0	0	0	0	1	浣溪纱,冷雨凄风静掩门。天涯何处问伊人。等閒辜负可怜春。烟柳绿萦游子梦，落花红碾别轮痕。寻思无计又黄昏。
0	1	1	0	0	0	0	0	0	0	0	0	哭南叔,木落秋飔夜壑溅，空悲毅魄赴幽泉。自焚象齿腥谗剑，不惮鸡牺种祸田。雌伏宁为万物后，雄飞终任众材先。芳州不忍生兰杜，独解蒯缑挂墓前。
0	1	0	0	0	0	0	0	0	0	0	1	元日石固,大騩南畔午停舟，小溵东头步写忧。并路牵衣儿有母，望乡遮眼树无雠。银幡士女王正月，落日河山古豫州。孤迥天涯正悽绝，谁家岁盏拥高楼。
1	0	0	0	0	0	0	0	0	0	0	1	秋怀,物色经今改，离愁一倍新。偏宜寒雨夜，梦著故乡人。径侧黄花老，山椒白屋贫。时时计归路，无那欲沾巾。
0	1	0	0	0	0	0	1	0	0	0	0	题赵荣禄水村图,青山迷远近，萧条古郊墟。侧径深且窈，中有幽人居。短篱门半掩，竹树相扶疏。平畴涵白波，浅渚涨绿芜。何人泛扁舟，似欲相招呼。谁令破幽寂，惊鸿起寒芦。此意胡可言，会心写成图。抚卷空叹赏，悠悠水云孤。
0	0	0	0	0	1	0	0	0	0	0	1	春夜对雨,远漏沈馀滴，空斋梦乍阑。灯摇风影乱，窗掩雨声寒。节序愁中驶，莺花客里残。故园归去晚，惆怅负春兰。
1	1	1	0	0	0	0	0	0	0	0	1	九月初八夜归鸿楼对月戏作艳体,东南皎月纬河横，白雁天高夜几声。染墨暗吟香壁字，隔灯遥听画楼筝。他乡红蓼三更梦，明月黄花一岁情。欲效长房恐无术，江关愁杀庾兰成。
0	0	0	0	0	1	0	0	0	0	0	1	壬辰十二月最初以阴雪未作秣陵游予亦膏车不发 其一,黄子本名士，论交四海多。轻帆破冢出，瘴疠夕阳多。斗酒腹犹痛，长途悲作歌。故乡好风物，相见未蹉跎。
0	0	1	1	0	0	0	0	0	0	0	1	游祝融峰,祝融万丈拔地起，欲见不见轻烟里。山翁爱山不肯归，爱山醉眠山根底。山童寻着不敢惊，沉吟为怕山翁嗔。梦回抖擞下山去，一径萝月松风清。
1	1	0	0	0	0	0	0	0	0	0	0	哭亡儿德孙,哭儿泪尽眼将枯，忽忆儿名又误呼。灯影隔帘明月落，断肠愁杀树头乌。
0	1	0	0	0	0	0	0	0	1	0	0	其六,日暮登高丘，望见车马道。良人从此去，三年音信杳。入城见亲故，出城见坟墓。君非他乡人，何为不返顾。弱女解秦筝，幼子通孝经。君归揽君衣，使君不复行。我愿车马道，掘为千仞池。百尔闺中人，永无伤别离。
0	0	0	0	1	0	0	0	0	0	0	1	秋晚东海寓舍,落叶寒蝉小巷深，枯藤斜日半墙阴。读书稚子当轩坐，为客衰翁倚杖吟。沧海未知终老计，白头难忘故园心。敝裘零落馀双袖，清泪年来似不禁。
1	0	0	0	0	0	0	0	0	0	0	1	其二,兵火烧残井邑空，溪山依旧夕阳中。故乡自昔悲游子，壮岁来归今老翁。细认里闾寻树石，怪看旌旆走儿童。王师新定回源盗，犹喜田家岁事丰。
1	1	0	0	0	0	0	0	0	0	0	1	宋博士邀饮凭虚阁玩月,高阁月初朗，他乡酒易酣。今宵同作客，不记是江南。
0	0	0	0	0	0	0	1	1	0	0	0	郢州赠别王八使君,昔是诗狂客，今为酒病夫。强饮翻怅望，纵醉不欢娱。鬓发三分白，交亲一半无。郢城君莫厌，犹校近京都。
1	0	0	0	0	0	0	0	0	0	0	1	其三 临花,花枝不减去年红，妾貌今年似不同。游子不归花又落，年年人老怨东风。
0	1	0	0	0	0	0	0	0	0	0	1	哭彦实叔祖,恭惟曾祖君，三子各才谞。伯仲既蚤亡，宗事叔是怗。当时师道尊，户外列宾屦。诸生尽显庸，夫子但环堵。几年充赋归，风雨西陵渡。捷音久不闻，乃今得哀讣。惊怛五内伤，苦泪堕如雨。偭思童丱初，侍母拜膝下。今兹三十年，吾亦丧吾母。本支百世亲，不绝仅如缕。恸哭复奚言，哀哉绳祖武。
0	0	0	0	0	0	0	1	0	0	0	1	其四,去岁此方旱，地有千里赤。江甸流饥民，淮关断沽舶。米贵淮南时，正值我为客。今春好雨阳，喜见收二麦。新陈米未交，斗价尚三百。又闻故乡田，多蝗土将石。我家无负郭，更复艰朝夕。居行两心悸，救贫少长策。东南民易疲，岂任荒歉积。中宵望天云，殷忧定何益。
1	1	0	0	0	0	0	0	0	0	0	1	九日后二日与冯三躬暨泛小舟暮泊虎邱山后红树下,溪浅山黯澹，移舟薄暮时。菊花殊未苦，枫叶偶相知。虾菜秋行酒，篷窗月对棋。他乡作重九，归日不胜思。
0	0	0	0	0	0	0	0	1	0	0	1	暮过山村,鸟雀野田噪，村墟绝比邻。空山欲落日，独马未归人。驿树南连楚，塞云西入秦。荒荒行色里，孤店喜相亲。
1	0	0	0	0	0	0	0	0	0	0	1	东平府登飞云楼啜茶,过楼懒上最高梯，为爱茶香试上嬉。檐外众山供远碧，却思乡景下楼迟。
1	0	0	0	0	0	1	1	0	0	0	1	寄春台中丞,草色一庭荒，萧条孤影凉。闻蛩难就寐，对月辄思乡。鬓短兼时促，愁多较夜长。天涯无限泪，难洒故人傍。
1	0	0	0	0	0	0	0	0	0	0	1	迟友人不至 其一,南望思乡不可归，清宵有梦尚依依。遥思昔日登高处，古树寒烟雁正飞。
0	1	0	0	0	0	0	0	0	0	0	1	汎舟横大江,之子远行迈，汎舟横大江。日华动兰桨，山色上篷窗。遐览意有在，壮游心未降。手挥如意一，腰佩玉环双。临流莫嗟逝，锦衣还故乡。
1	0	0	0	0	0	0	1	0	0	0	1	鄞之青山乃衣冠文物之地潜斋刘公实居是焉仆往岁与象山樊公天民长灯卓公宜之皆尝读书于斯暇日潜斋与吾二三子徜徉山水閒以诗酒自娱如此者十有馀年后仆回里诸公亦渐散处近云此地为郁攸所废良可叹也兹闻潜斋宅甬东去仆书舍不远因述旧怀寄之,弹铗归来感旧游，天涯何处话离愁。青山有分长为客，白发无情忽上头。冠盖尽随云影散，楼台近逐电光收。闻君近卜江边宅，仍许閒情共白鸥。
0	0	1	1	0	0	0	0	0	0	0	0	游主山,一派松风鹤梦惊，山房僻境暗苔生。疏棂让月窥悬榻，宿火留荼拂小铛。落寞幸无山鬼笑，摩诃时听木鱼声。尘心不比弹心静，夜夜幽栖移我情。
0	0	1	0	0	0	0	0	0	0	0	1	登吴山,霜空木叶遍林皋，纡磴攀跻岂惮劳。绝顶一登吴地小，寒潮初落越山高。云迷古堞天将暮，风趁归鸦晚自号。白马怒涛当日事，荒祠无主闭蓬蒿。
1	0	0	0	0	0	0	0	0	0	0	1	右揆邹公由齐入闽齐人有华泉子者与公友抱病不获出饯作诗以遗之三首 其一,懊恼复懊恼，鸡鸣一何早。病夫掩关卧，游子就长道。娟娟窗中月，照见窗下草。室迩人遂遐，离忧坐堪老。
0	0	0	0	0	1	1	0	0	0	0	0	寄王六博士,西镛城下旧迎逢，两地心期意万重。词客青山题藻句，逐臣沧海寄萍踪。忘情已觉看花懒，多病真成对酒慵。却忆西斋好明月，相思吟送暮天钟。
1	1	0	0	0	0	0	0	0	0	0	1	春日怀王庆长,夜雨才沾地，朝晖已照墙。润畦舒菜甲，暖树拆茶枪。胡虏潜沙碛，关河息战场。王孙缘底事，萍迹久他乡。
1	1	0	0	0	0	0	0	0	0	0	1	其六十四,人有五般花，花兰变成香。氤氲满故宅，供养本爷娘。有人见不识，报道十月桑。外尘一念爱，合成五色囊。囊中起三柱，柱上有千梁。梁变成地狱，地狱作天堂。缘个一群贼，自作自消亡。纵令存草命，何时还故乡？文字说定慧，定慧是爷娘。何不依理智，逐色在他乡。早须归大宅，孝顺见爷娘。
0	1	0	0	0	0	0	0	0	0	0	1	十月四日宿于沙市舟中捲①帘忽见新月天色如水乡思凄然得诗一联云诗成天作纸帘捲月为钩连夕烛有花至六日家书来自临安足成一篇寄二弟,今夕果何夕，章华台畔舟。诗成天作纸，帘捲月为钩。蜡炬知何喜，乡心未免忧。家书随雁足，两月到荆州。
1	1	0	0	0	0	0	0	0	0	0	1	蒲亭杂咏四首 其一,蒲塘古残驿，今日更蓬蒿。兵火凋生齿，溪田半不毛。江流星子断，山镇博阳高。莫惜他乡醉，公厨有浊醪。
0	0	0	0	0	0	0	1	0	0	0	1	其十,故园三亩淡生涯，雨横风狂缩似蜗。从此亦称萧相客，合无稳种邵平瓜。
0	0	0	0	0	1	0	0	0	0	0	1	秋声,邕邕鸣雁复南征，十载栖迟在帝京。黄叶未零寒未应，秋声偏动故乡情。
1	1	1	0	0	0	0	0	0	0	0	1	其四,病息如丝怅白云，故人相见各殷勤。乞骸本是安臣拙，当道何心雍上闻。行路笑啼秦越似，他乡进退死生分。踟蹰日久浑无计，舆疾仓皇趁晚曛。
1	1	0	0	0	0	0	0	0	0	0	1	归自南阳,去日犹秋暑，归时已冷霜。江山非故里，人物是他乡。老态随年出，离愁共路长。埃尘如见恋，到处扑衣裳。
0	0	0	0	0	0	0	1	0	0	0	1	山庄阻雪,三日不出户，巷深交马蹄。鸟冲危雪下，楼挂湿烟低。测测衣疑薄，荒荒眼欲迷。故乡翻似客，买酒短桥西。
1	1	0	0	0	0	0	0	0	0	0	1	雨中溪行杂诗 其十三,山水行踪美，风霜岁序阑。高堂遥送喜，游子且加餐。
1	0	0	0	0	0	0	0	0	0	0	1	过鱼蛇市小寺,六月苦多雨，肩舆走江村。过市居人集，陟险兵子喧。日昳休野寺，汛扫开北轩。雾气如苍虬，夭矫出洞门。溪清见白石，纠结菖蒲根。游鱼去甚健，投饵弃不吞。嗟予独何为，贪禄忘故园。驰驱不自恤，面有风沙痕。俯仰二十年，竟孤明主恩。寄谢众君子，努力苏元元。
0	0	0	0	1	1	0	0	0	0	0	0	自用石村韵再赋,云卧加衾铁，烟餐待桂炊。十年穷战伐，数口逼寒饥。潦倒弃沟壑，凄凉畏茧丝。桃林春色近，未似放牛时。
1	1	0	0	0	0	0	0	0	0	0	1	题彭韫玉秋山行旅图,閒门秋晚叶皆飞，征路逢霜客渐稀。独树断猿愁远骑，隔林残烧映行衣。西风一饭人烟少，落日千峰夕鸟微。莫向他乡留滞久，故园山水候君归。
1	0	0	0	0	0	0	0	0	0	0	1	酬崇福长老见寄,寄榻西湖不掩关，残年犹得伴僧閒。身投罗网归无路，目送烟云幸有山。新句忽传文字外，旧游重想笑谈间。故人风义如师少，慰我忧愁两鬓斑。
1	0	0	0	0	0	0	0	0	0	0	1	其二,玉箫明月迹全荒，几度临高揽客裳。南去江声通甓社，西来山色尽昆冈。乌啼老树春风晚，萤散空田夜雨凉。一曲清歌劳感慨，邢堪游子更柔肠。
0	0	1	1	0	0	0	0	0	0	0	0	宗将军战场歌十首 其十,沙场大黄弩，将军在时射。贼人得之惊，一挽一百石。
1	0	0	0	0	0	0	0	0	0	0	1	萍乡次赵都谏渐斋,晚憩萍乡馆，繁阴度短墙。鸟栖人亦倦，山僻雨初荒。新月怜游子，凉云梦草堂。好风三百里，吹我上潇湘。
0	0	1	1	0	0	0	0	0	0	0	0	出塞,征马立风鸣，缘知恋旧城。烽烟南地起，羽檄北风惊。都护玉关思，将军碣石情。吴钩腰下佩，气射阵前营。
0	1	1	0	0	0	0	0	0	0	0	1	旅中感遇寄呈李秘书昆仲,南望愁云锁翠微，谢家楼阁雨霏霏。刘桢病后新诗少，阮籍贫来好客稀。犹喜故人天外至，许将孤剑日边归。怀乡不怕严陵笑，只待秋风别钓矶。
0	1	0	0	0	0	0	0	0	0	0	1	芦花,尔本无情者，缘何亦白头。丹枫同瑟瑟，野水并悠悠。霜冷下宵雁，月明来钓舟。相逢秋雪里，老我不胜愁。
1	0	0	0	0	0	0	0	0	0	0	1	赠吴生归觐钟陵,白发慈颜日倚闾，青灯游子正劬书。朝来黄色眉端动，乾鹊声中庆有馀。
1	0	0	0	0	0	0	0	0	1	0	0	次和邓司谏闺怨四首 其一 春怨,潮候几回望客船，寄将烦语答来笺。桥边柳映虹收雨，坞外花藏蝶弄烟。箫听夜声残永漏，曲成孤调怨鸣弦。迢迢路计难辞远，辽度将军众百千。
1	0	0	0	0	0	0	0	0	1	0	0	柳,风外丝丝袅绿烟，轻花初破不成绵。却嫌官路逢寒食，恼乱离愁似去年。
1	0	0	0	0	0	0	0	0	0	0	1	简江二十丈,旅泊桐庐郡，溪山过所传。稍宽游子恨，知有丈人贤。水落鱼虾聚，林疏橘柚悬。淹留拚宿醉，卧扣月中船。
0	0	0	0	1	0	0	0	0	0	0	1	哭元卿,南郡连烽火，连皋掩素扉。犹闻避地去，不见渡江归。家废藏书散，山深吊客稀。同庚几人在，空遣泪沾衣。
0	0	0	0	0	1	0	1	0	0	0	0	天马行,汉家天马来宛西，天子爱之藏贰师。甘泉贵人宠第一，昆弟封侯真谓宜。军书插羽庙选将，一朝百万皆熊罴。大射卢山亦快意，死人乱麻非所悲。论功庙堂谁与敌，外厩皆是麒麟儿。白茅金印结紫绶，老将流落多瑕疵。天生富贵实有命，宁复忆君贫贱时。势高累愚计虑远，大志落落嗟徒为。渭桥祖道一语泄，身衅边鼓家流离。
1	1	0	0	0	0	0	0	0	0	0	1	寄叶道亨,欲截珊瑚作钓槎，旋随鸥鸟狎云沙。美人不隔他乡月，迁客何妨著处家。
0	1	0	0	0	1	0	0	0	0	0	1	和族叔祖古风,去年谢病辞黄屋，夜夜乡心梦相续。今年罢郡理菟裘，喜在家庭厕兰玉。阿翁年德冠吾宗，时亲典刑听约束。怀奇终待玉三献，世路不堪珠九曲。爱酒惟忧北海空，居贫不作扬雄逐。如何蔬粝肯淹留，不为盘餐为宗族。忘怀一醉见天真，穷达宁烦詹尹卜。归作长歌写悲壮，千载骚人可奴仆。客星在天翁莫愁，赫赫太阳升若木。
0	0	0	0	0	1	0	0	0	0	0	1	有怀戚二仲言同年,闻说去官常，悽悽返故乡。与君同甲子，似我有文章。憔悴衣衫绿，蹉跎鬓发苍。此身知幸处，曾得紫微郎。
1	0	0	0	0	0	1	1	0	1	0	0	寄刘任远,心经离别已知灰，却有愁肠日九回。传得秘书原有约，种成灵橘岂无媒。过秦才子年方少，浮楚羁人命独哀。一夕相思空对酒，满窗明月向谁开。
0	0	0	0	0	1	0	0	0	0	0	1	其二,鲍叔元知我，陶潜久悟非。身经畏途老，梦想故园归。失路沾青眼，馀生乞采衣。相过知不远，长望岳云飞。
1	0	0	0	0	0	0	0	0	0	0	1	旅中春望,岁岁巾车出，逢春每散襟。雨余山翠活，云度野桥阴。游子强云乐，思兄恐不禁。天涯且归去，好慰倚闾心。
1	1	0	0	1	0	0	1	0	1	0	1	闻雁寄故人,久作他乡客，深惭薄宦非。不知云上雁，何得每年归。夜静声弥怨，天空影更微。往年离别泪，今夕重沾衣。
0	0	0	0	0	1	0	0	0	0	0	1	登采石望夫石,良人戍楚竟蹉跎，极目天涯岁月多。赖有江流是知己，有声似和扊扅歌。
1	1	0	0	0	0	0	0	0	0	0	1	丁亥清明和昭德侄孙韵,风吹苦楝结轻寒，乾石青精屋半间。泼火雨收春树绿，踏青人出画帘閒。红颜白发悲欢事，旧日新年梦觉关。满地落花啼鸟急，天涯游子几时还。
0	1	0	0	0	0	0	0	0	0	0	1	寒食宿迁道中雨,下相城边路，春阴困马蹄。直愁泥滑滑，翻惜草萋萋。雨挟河声壮，天围野望低。故园凄绝处，荒冢湿棠梨。
0	1	0	0	0	0	0	0	0	0	0	1	河涨,轻尘高弄日，新涨急翻江。客子难为夜，乡心不可降。村沽聊取醉，野调自成腔。冥遣怀篇翰，垂帘短过窗。
0	0	1	1	0	0	0	0	0	0	0	0	游甘露寺夜归即景,南指冈峦路几重，杖藜扳到翠芙蓉。地从海口横诸水，山自江心落半峰。孤月出林惊玉兔，一星当阁对苍龙。十年再举凭高眼，唫倚门前四五松。
0	1	0	0	0	0	1	0	0	0	0	0	寄曰缉,女蚕初浴燕归时，乞得身閒校未迟。花径蓬门春晼晚，纸窗竹屋雨凄其。病馀每倚过眉杖，老去犹题漫兴诗。似此风流相忆否，一缄粗报故人知。
1	1	0	0	0	0	0	0	0	0	0	1	其七,素舸飏轻风，春水横我前。驾言将远游，关河阻且艰。浩浩迷风尘，游子伤心颜。故人家五湖，不如系征帆。尊酒且慰意，沾涕从潺湲。夜长愁如岁，短烛聊复然。我有同心友，携手相周旋。淹留忘岁月，比翼何翩翩。伤彼双鸿鹄，随阳将北迁。欢乐已极意，哀情多相煎。
1	0	0	0	0	0	0	0	0	0	0	1	桃花坞,路转青山曲，地暖留青春。昔闻千树桃，香艳红氤氲。游子想神仙，花下啼鸟驯。于今空蔓草，况复种桃人。唯应坞中月，清光无故新。
0	0	1	1	0	0	0	1	0	0	0	0	哭饶上溪,霜蹄惊再蹶，绿鬓忽华颠。国子诸生集，膏肓二竖缠。死生人有命，京洛客无毡。归骨知何日？思君苦泪悬。
0	0	0	0	0	0	0	1	0	1	0	1	其二,朔风班马鸣，边草萋以绿。战士戍龙庭，秋高肥苜蓿。不见汉家营，但见秦时月。古驿零杨柳，我室已蟋蟀。代马与越鸟，苦思故林宿。玉门有飞雁，尽唱征人曲。征人远未归，霜雪寒无衣。君思古离别，岁暮定何依。
0	0	1	1	0	0	0	0	0	0	0	0	村居偶作回文,乡村细雨夜冥冥，侍婢歌传酒半瓶。长线柳拖春淡淡，好音莺唤晓清清。商行远岭浮烟散，客过闲庭睡犬惊。良友几时同发兴，湘江小艇一蓑轻。
1	0	0	0	0	0	0	0	0	0	0	1	其二,白云何飘飘，覆彼白下门。游子限江郭，登望穷朝昏。孰云三品崇，能报罔极恩。休光烛遐土，膏泽被元元。庶以立脩誉，永播乾与坤。
0	1	0	0	0	0	0	0	0	0	0	1	闰十一月东行腊月立春夜秀州船埸桥玩月甲辰正月廿四日出都城廿七日晓行即事,鸦声欲断雉声起，柳眼已青桑眼黄。故乡春事正如许，春事只缘思故乡。
0	0	0	0	0	0	0	0	1	0	0	1	次韵答伯群二首（伯群姓丘，镇平县东山人。） 其一,又向山林作隐君，天涯胡马正成群。故乡归计从今决，旧族遗风异昔闻。入海溪声千里梦，读书灯影一家分。卜居荏苒三秋过，久累西头住陆云。
1	0	0	0	0	0	0	0	0	0	0	1	游子,游子那无故，青春亦有归。小舟冲岸疾，白鸟破烟飞。物理迷终极，人生喜愿违。东南双病眼，随日下渔矶。
1	0	0	0	0	0	0	1	0	0	0	1	中秋烟雨楼望月,滮湖此夜月常满，游子数年才得还。老去不谙新世路，醉中犹识旧家山。波光潋滟浮青雀，桂影婆娑拥翠鬟。最是横江羽衣客，数声清唳落人间。
0	1	0	0	0	0	0	0	0	0	0	1	闻方石先生得遗腹孙,故人丧爱子，弃官归故园。空怀向平念，谁候柴桑门。吾心怛如割，匪独伤弟昆。朅逢旧台守，达致州人言。言从抵家后，乃得遗腹孙。素辞簿书劳，办此鞠育恩。奇事谅非偶，善徵讵无根。绵绵千钧力，耿耿一发存。天乎岂无知，可与知者论。诗成不寄达，庶以纡吾烦。
0	0	0	0	0	1	0	0	0	0	0	1	望衡山步卢本潜壁间韵,神游久到祝融西，高插层云汉与齐。缥缈望穷双眼豁，参差罗列万峰低。登临几费骚人屐，点缀惟凭彩笔题。马足又从尘路去，胜情未得遂攀跻。
0	0	0	0	0	0	1	0	0	1	0	1	村中留李三固言宿,平生早游宦，不道无亲故。如我与君心，相知应有数。春明门前别，金氏陂中遇。村酒两三杯，相留寒日暮。勿嫌村酒薄，聊酌论心素。请君少踟蹰，系马门前树。明年身若健，便拟江湖去。他日纵相思，知君无觅处。后会既茫茫，今宵君且住。
1	1	0	0	0	0	0	0	0	0	0	1	其二,远客清樽夕，虚堂玉露秋。关山频北望，河汉已西流。叶落他乡树，砧催故国楼。今宵看织女，未必诣牵牛。
1	0	0	0	0	0	0	0	0	0	0	1	秋夜盼儿子家书不至,坐久月当户，露凉侵鬓丝。江湖新雁少，游子达书迟。拂簟不成梦，倚栏无限思。萤光忽明灭，已近授衣时。
1	0	0	0	0	0	0	0	0	0	0	1	宿潼湖,霜树模糊烟水村，投装游子夜敲门。久知东道逢迎意，特解诗囊为后昆。
1	1	0	0	0	0	0	0	0	0	0	1	晚眺①,他乡莫望远，独立况黄昏。落日镕天海，归舟刺岛亹。鷾鸸无缓剪，鱼虎不空翻。此际忘机者，心情孰与论！
0	0	0	0	0	1	0	1	0	0	0	1	湘江晓发,轧轧鸣柔橹，行行感暮秋。晓鸡催短梦，残月在孤舟。炎岳云中出，碧湖天外流。一声南去雁，惆怅故园愁。
0	0	0	0	0	0	1	0	0	0	0	1	三多镇对月感怀,迢迢数百里，渺与故乡隔。已作江北人，仍看江南月。彼美居一方，乱后无消息。共此婵娟明，恨少双飞翼。愁随落叶添，心共孤鸿灭。相思复相思，徘徊泪盈臆。
0	0	0	0	0	0	0	1	0	0	0	1	哭曹能始先生死节,感恩积恨两难酬，杖策当年忆未收。先生鹤发兰台客，能似龙门破高格。时危将相同漏舟，济川无术犹相阨。君乃低徊重草茅，为梁尽欲鞭顽石。天昏海立白日倾，老臣呼天事不成。许身自殉千秋志，就养安知后世名。人生百年梦中事，感知一目无从死。天涯空愧仰天高，门生谁为存孤子。
1	1	0	0	0	0	0	0	0	0	0	1	腊日,腊日暖于春，深杯引醉频。始疑寒雪意，似惜敝裘人。官阁梅千点，他乡月两巡。简书倥偬会，间杀未归身。
1	1	0	0	0	0	0	0	0	0	0	1	其二 青青河畔草,灼灼池中花，茸茸涧边草。婉婉青楼女，粲粲颜色好。悠悠理朱弦，缓缓歌窈窕。游子行不归，日夕念远道。空房寂无人，沉忧涕盈抱。
0	1	0	0	0	1	0	0	0	0	0	1	春日移居有怀夫子十韵,斗室堪容膝，翛然借一枝。安居聊避俗，闭户好吟诗。荆布频年惯，芦帘此日宜。静中延弱体，江上动遥思。薄宦愁谁谅，穷途恨独知。危疆需保障，冷署重栖迟。远道乡心切，深闺别泪垂。离情无寄处，归梦有醒时。岁暮忧怀抱，风霜入鬓丝。小园春色近，花发是归期。
0	1	0	0	0	0	1	0	0	0	0	1	花朝怀同社兄弟（载《冈州遗稿》）,相思憔悴到花朝，留滞天涯问渡遥。飞梦半随千里月，离情长逐一江潮。莺声宛转翻金缕，燕语凄清近玉箫。触景不堪增怅望，垂丝烟柳锁河桥。
0	0	0	0	1	0	0	0	0	0	0	1	闻莺,风花时节又清明，迸泪何缘听晓莺？咫尺故乡天近远，几家春草路纵横？英雄转眼俱为鬼，造物于人岂绝情？自是晚生尧舜世，不关天地不升平。
0	0	0	0	1	1	1	0	0	1	0	1	寄远曲,藕丝系楼船，欲挽安得止。女子不出门，丈夫志千里。终日听君言，归期已难拟。况此隔三秋，音书无一纸。相见不恨迟，相思不能已。愿为汉相如，勿学苏季子。相如太薄情，文章媲青史。季子誇金多，徒令愚妇喜。
1	1	0	0	0	0	0	1	0	0	0	1	次韵刘卿任饮散感秋之作二首 其一,云子登场赛鼓欢，村南村北尽黄冠。几声乾叶下碧甃，数尺瘦山浮画栏。水落野桥鱼网挂，月悬烟浦鹊枝寒。新秋愁绝他乡客，衣带年来如沈宽。
0	0	0	0	0	0	0	1	0	0	0	1	同吴约卿携酒访姚元白于慈仁寺因登毗卢阁得山字,秦京久客待君还，鹿苑相携霄汉间。地涌飞楼云绕舄，天连孤鸟日衔山。高寒并见金茎影，禁近初归玉笋班。萧瑟秋风怜庾信，江南何处望乡关。
1	0	0	0	0	0	0	0	0	0	0	1	初秋夜坐,清灯伴微吟，烦暑犹蒸炊。风声如山雷，怒落窗西篱。砌蛩泣丛莎，老树鸣高枝。桂魄忽婵娟，夜气侵凉絺。莼羹岂不怀，未了一载痴。依依游子情，堂萱重驰思。祗将冰雪心，或可慰母慈。清白为家箴，夫岂世俗知。南来秋复秋，剩喜瓜及期。娱亲已可望，须记思亲时。
1	0	0	0	0	0	0	0	0	0	0	1	暮春登紫金山二首有引 其一,一春风物报将阑，乘兴还来问紫山。寓目总堪容傲吏，振衣疑渐出尘寰。王乔洞在凫先起，太保堂空鸟自还。怀古思乡宁废酒，难逢杯酌共云间。
1	0	0	0	0	0	0	0	0	0	0	1	凤凰台,江水中分白鹭飞，钟山秀出众山微。凤凰去后高台在，麋鹿游来旧国非。万里孤帆长在目，夕阳游子憺忘归。六朝人物都荒草，但有寒潮信不违。
1	1	0	0	0	0	0	0	0	0	0	1	其三,索居千里外，亲串几人存。最是他乡别，能消独客魂。暮云归远岫，暝翼渡孤村。徙倚斜阳里，无聊独掩门。
0	0	0	0	0	0	1	0	0	1	0	1	题梅赠萧雅容员外赴兖州知府,有美同乡彦，兹晨又别离。光承宠命出，正及艳阳时。抚字人皆望，操存我所知。梅花故园意，持赠慰相思。
0	0	0	0	0	0	0	0	0	1	0	1	维舟秋浦逢故人张矩同泊,卸帆清夜碧江滨，冉冉凉风动白蘋。波上正吟新霁月，岸头恰见故乡人。共惊别后霜侵鬓，互说年来疾逼身。且饮一壶销百恨，会须遭遇识通津。
0	1	0	0	0	0	0	0	0	0	0	1	游庐山涂中杂诗三首 其一,天台久宴坐，庐阜得游遨。殊慰水云念，敢辞尘土劳。冬温寒色少，江静水痕高。归趁新年近，同斟玉色醪。
0	0	0	0	1	0	0	0	0	0	0	1	边将别,地角天涯倍苦辛，十年铅椠未酬身。朱门泣别同鲛客，紫塞旅游随雁臣。汉将出师冲晓雪，胡儿奔马扑征尘。行行独止干戈域，毳帐望谁为主人。
0	0	0	0	0	1	0	0	1	0	0	0	游齐山,曾随嘉客在层峦，秋色阴晴一望间。洞外暂乘云缥缈，林端时露水湾环。维舟暇日来寻胜，经世高才却爱闲。闻说使君歌舞去，盛游应不减东山。
1	0	0	0	0	0	1	0	0	0	0	1	夜坐怀曹以南,回风飘飘卷庭绿，南枝啼鸟北枝续。林深屋古萧无人，游子彷徨坐中宿。我所思兮隔云岑，十年久断瑶华音。山中见月倘相忆，夜长漫漫惟素心。
0	1	0	0	0	1	0	1	0	0	0	1	宿龙瑞山房次周云隐韵,木叶秋容瘦，客怀思故乡。淡云微见月，薄露不成霜。忽忽朱颜改，悠悠白日长。空心仍独夜，减尽昔年狂。
0	1	0	0	0	0	1	0	0	0	0	0	寄怀宁海学博宿复公,旧雨东牟迹未疏，往来冰署五年余。徉狂阮籍频中圣，寂寞扬雄喜著书。两地相思云散后，半窗明月梦回初。挥毫敏捷应如昨，莫惜瑶华数寄予。
1	0	0	0	0	0	0	0	0	0	0	1	其四 杨柳枝,高僧爱惜遮江寺，游子伤残露野桥。争似著行垂上苑，碧桃红杏对摇摇。
1	0	0	0	0	0	0	0	0	0	0	1	曹娥,游子心情岁暮时，画船来往几欢悲。夫人祠下寒潮水，自展醪牲读蔡碑。
0	0	0	0	0	0	0	0	1	0	0	1	澄江喜晤昉思过饮玩月,才记分衿各几年，故乡相见益欢然。秋残忽得连宵月，寒近难逢此夜天。烂醉共倾桑落酒，朗吟同砑衍波笺。红么白苧平生好，愿谱新声付宝弦。
1	1	0	0	0	0	0	0	0	0	0	1	其七,承乏词林日，长趋玉陛间。湛恩沾雨露，归梦涉河关。水落鱼先蛰，霜寒雁未还。他乡逢故旧，相对一开颜。
0	0	0	0	0	0	0	0	1	0	0	1	莓莓原上田,莓莓原上田，春至早已种。垡垡樊间圃，蔬好亦培壅。农家乐地利，倚此拟微俸。依随节序停，领略儿孙众。徒耕有欢语，各息无愁梦。冷看里诸生，焦心望乡贡。
0	0	1	1	0	0	0	0	0	0	0	1	其四,万木渐摇落，凉风策策鸣。客愁惊老大，世乱念升平。虽忝官曹列，难忘丘壑情。故园频入梦，松菊想敷荣。
1	0	0	0	0	0	0	0	0	0	0	1	寄题信州南岩,我闻南岩胜，凭高纡曲磴。山深不见人，松飙满清听。洞壑袅烟霞，幽花绕蹊径。古寺云中开，泠然发孤磬。层台俯石涧，坐使心神莹。游子疲道途，揽衣起遐兴。山水江南奇，碣石此犹剩。上有仙子居，因忆瑶华赠。
0	0	1	0	0	0	0	0	0	0	0	1	其二,北人事鞍马，笑誇太行高。岂知相风色，孤帆寄江涛。雄图搅方寸，不惮舟师劳。一见武功天，腾踏当有遭。皇纲馀丝发，海宇半弓刀。谁人念恢复，此事付英髦。莼羹伴鲈脍，酒船载蟹螯。何如啖羊酪，春醅泼蒲萄。愿言云路稳，勿使闲豹韬。功成傥乞身，故园剪蓬蒿。
1	0	0	0	1	0	0	0	0	0	0	1	题思亲堂,老亲留故国，游子在京畿。萱砌花频易，椿庭叶渐稀。瞻云愁满眼，听雨泪添衣。安得身生翼，凌空一羽飞。
0	0	0	0	1	1	0	1	0	0	0	0	长庚纯一舜隆既别忆之,一别不自意，茫然空复愁。孤舟仍盗贼，多病已春秋。明月一江远，故人何处楼。风尘双泪眼，为我寄沧洲。
0	0	0	0	0	0	0	1	0	0	0	1	端阳后二日同黄士明韩绪仲二先生饮谢大行宅,落落乡心岁月徂，天涯犹得话枌榆。杯怜过节仍烹艾，时为谈兵懒佩符。云拥边尘黄不极，雨馀庭草绿初铺。凭君共洒忧时泪，未儗湘潭屈左徒。
0	0	1	0	0	0	0	0	0	0	0	1	夜宿公署二首 其一,翛然斋阁炷香清，省吏循墙巳报更。案牍顿疏诗易得，床帏初下梦难成。数茎细草繁霜少，一树枯梨片月明。春半故园花尽发，主人何处逐浮名。
1	1	0	0	0	0	0	0	0	0	0	1	喜陈七表弟至,客舍萧条忘却官，愁颜暂解强为欢。相逢尚忆儿时事，乍见浑疑梦里看。故国有田供岁计，他乡无絮耐冬寒。明朝又作天涯别，且对青灯共夜阑。
0	1	0	0	0	0	0	0	0	0	0	1	赠张就山隐君,相逢杯酒说行藏，问字曾师李奉常。梁苑十年依幸舍，商歌一曲擅词场。乡心长白山头月，客鬓桑乾马上霜。昨夜读君张翰咏，西风已自断归肠。
1	0	0	0	0	0	0	0	0	0	0	1	请告不允时陪巡长沙岁近除矣,去腊此时逐武冈，星沙今日又何忙。已舒暖意归杨柳，犹觉寒风透客裳。白发岂牵三尺绶，青山频结九回肠。告休未得如初愿，一片乡心度夕阳。
0	0	0	0	1	0	0	0	0	0	0	1	怀人,白日生新事，秋林怅故人。愁从天外远，望向梦中频。月澹斜分影，云孤冷映身。难忘即易识，挥泪越风尘。
0	0	0	0	0	0	0	0	1	0	0	1	春闺咏,云飞月落天将明，新莺娇啭前窗声。琴书相向两无赖，无端独自愁盈盈。娥娥红粉帘栊里，閒花满瓶插香水。流苏轻揭晓光寒，强自添衣情已矣。春风吹人人更愁，红日未满栏干头。如何如何梦不在，鹧鸪啼上花间楼。
0	0	0	0	0	1	0	0	0	0	0	1	双溪佳士诗,雄山峙飞壁，环以双溪流。中有遁世士，探奇迹冥搜。山川惬素尚，城阙希同俦。缁尘涴素服，白眼偶来游。玩景隐显间，放情八极周。日暮睇故园，回冈沿近丘。尘缨思一濯，跬步林泉幽。岂曰旷流览，豁然清殷忧。卷舒合天随，匪躬道不侔。乌喙日已远，安事五湖舟。
0	1	0	0	0	0	0	1	0	0	0	0	哭傅秉彝,独步来寻洗墨池，秋风禾黍正离离。一丘旧隐成春梦，非恸夫人而为谁。
1	1	0	0	0	0	0	0	0	0	0	1	介人招同夜坐,不尽相逢意，俱成作客身。寒天孤梦枕，灯火一宵人。残岁增愁暮，他乡较酒亲。无端暖情话，絮絮胜重裀。
0	0	0	0	0	1	0	0	1	0	0	0	览古（一作晁冲之诗）,遥岑不娱人，苍莽颇愁绝。东南有断梁，水寒不可涉。西闉不欲往，旦暮畏喋亵。归来坐北堂，悠然理书策。之人阿堵中，虽死情不隔。周公徂东山，仲尼陈蔡厄。大儒且不遇，小子何足责。时命姑置之，何为常促迫。
0	1	0	0	0	0	0	0	0	0	0	1	吴淞晚行,驿路晚悠悠，行人促去舟。乡心悬落雁，客梦入新秋。泽气蒸云起，江声带雨流。松陵看欲近，沽酒慰离忧。
0	0	0	0	0	0	0	1	0	0	0	1	饮杨浚明推府宅夜归宿城隍道院,醉投琳馆一灯残，叶上萧萧雨未乾。乍入故乡翻似客，倘成新社即辞官。好山有约游方健，胜地无尘梦亦安。半夜凉风吹酒醒，恨无奇句写琅玕。
1	1	0	0	0	0	0	0	0	0	0	1	其四,清商变炎候，霜露凄庭芜。岁晏行且至，微情莫能摅。独坐念远道，鸡鸣夜将徂。浮云莽空荒，游子谁与居。引领睇关塞，寸心岂云疏。
0	0	1	0	0	0	0	1	0	0	0	1	秋,芦外水声秋瑟瑟，树前山色晓苍苍。孤舟一夜惊心客，惨惨长愁独望乡。
1	0	0	0	0	0	0	0	0	0	0	1	涡阳晚眺,荒城四面是山围，郭外人家隐翠微。积雪白侵游子鬓，夕阳红上牧童衣。峰连暮霭千村暗，树拥寒烟一鸟归。薄醉吟残犹徙倚，间心觉与世情违。
0	1	1	1	0	0	0	0	0	0	0	1	咏雁,乾坤摇落满风霜，候雁来时道路长。玉塞哀音惊远戍，沧洲寒影伴残阳。灯前客鬓愁双白，天外乡书断一行。莫倚善飞江汉阔，暗中矰缴绝须防。
1	0	0	0	0	0	0	0	0	0	0	1	晚霁二首 其一,夕照笼山霭，轻霞映水光。冻消林卉木，暖入客衣裳。莫自悲游子，教人说漫郎。天涯信萍梗，或类酒诗狂。
0	0	0	0	0	0	0	0	0	1	0	1	其二,拼死沙场革裹尸，从军万里滞归期。春风杨柳关西路，秋月琵琶塞上诗。刁斗夜惊胡骑走，鼓鼙声动楚歌悲。可怜绝域乡音渺，纵博封侯奈别离。
0	0	1	1	0	0	0	0	0	0	0	0	有怀刘子石香即以代简,东风一夜檐前吼，早日杲杲照窗牖。出门携杖何所之，春光满眼惊梅柳。梅柳年年更著花，故人一别三年久。我欲乘舟上梁溪，脚健心忙不能走。忆昔高斋问奇字，得月楼头日携手。即今知己两寂寞，混迹时人成老丑。侧闻精爽苦著书，名山事业今曾有。安得临风堕我前，与尔同饮千日酒。
0	1	0	0	0	0	1	0	0	0	0	0	正月十二日庆成宴后有怀宾之用鸣治红字韵,赐宴归来醉颊红，故人清卧晓堂空。联珠似觉新篇少，倚玉犹怀旧席同。春到才情翻蜀绮，病回风骨挺湘筒。一年灯火西城近，无限相思月又中。
1	1	0	0	0	0	0	0	0	0	0	1	二月六日睦州城东遇雨野泊杂言一首,东风日夕至，倚棹桐江浔。淅淅打篷雨，渺然动羁心。老夫起读易，小儿坐鸣琴。相随二三子，一笑开烦襟。山家隔溪渚，上有青竹林。依依出烟火，阁阁飞沙禽。他乡忽值此，颇似南山岑。人生若萍梗，况彼霜毛侵。临流发孤啸，极目江云深。
1	0	0	0	0	0	0	0	0	0	0	1	练波曲,素练平铺吹不起，夜来垂下天孙机。愁看百尺千尺长，不作游子寒时衣。
0	1	0	0	1	0	0	0	0	0	0	1	其二,薄暮投山庄，杯酒互相庆。父老三五人，问名半同姓。艰难出简书，慷慨论王命。愧非守土官，栖栖毋乃佞。一炊而百扬，众寡常不胜。夜来闻笳声，烽火四山应。抬头望乡关，旌旗蔽岩磴。流涕寂无言，俯首看刀柄。
0	1	0	0	0	0	0	0	0	1	0	1	中秋雨夜书感,旅馆中秋值雨时，松维城上黑云垂。千家俱寂无弦管，独客凄凉剩别离。月色已孤终夕望，赏心又是隔年期。故园此夕知谁在，酌酒何妨更赋诗。
1	0	0	0	0	0	0	1	0	0	0	1	题满公所作阴壑生虚籁,积雾琐空岩，寒飙振疏木。游子勿言归，山程太幽独。
1	1	0	0	0	0	0	0	0	0	0	1	初三日夜玩月至中秋日得诗 其一,化工金铸巧，又换一钩新。远道伤游子，深闺喜拜人。影县秋半破，明溯日西沦。正拟排宵看，裁诗莫厌频。
1	0	0	0	0	0	0	0	0	0	0	1	其十二,北里多奇舞，濮上有微音。轻薄閒游子，俯仰乍浮沈。捷径从狭路，僶俛趋荒淫。焉见王子乔，乘云翔邓林。独有延年术，可以慰我心。
0	0	0	0	0	1	0	0	0	0	0	1	秋感,日白天青木叶凋，云山漫漫故乡遥。石床坠露珠光动，碧砌幽花玉色销。十载故人俱土壤，五更归梦负渔樵。怀来忆往成惆怅，蔓草羁虫对寂寥。
1	0	0	0	0	0	0	0	0	1	0	1	其七,明月促曙光，众星西北移。游子工早行，起问夜何其。揽衣出门去，长当渴与饥。蒺藜穿我履，严霜薄我肌。别离矜盛年，老至不自知。努力事战场，泪下复无时。
1	1	1	0	0	0	0	1	0	0	0	1	戊午杪秋示义儿鲸,天地羁愁客，江山去住人。悲凉十载事，漂泊一纶巾。此日知吾老，他乡独尔亲。图南未可料，空负故□侯。举鞭辞府长，挥手谢时流。愿斩敌人首，为君雪国雠。
0	0	0	0	0	1	0	1	0	0	1	1	东阿项羽墓,将军之身分五体，将军之头走千里。掷将赠友欢平生，汉王得之下鲁城。可怜即以鲁公瘗，想见重瞳炯难闭。至今燐火光青荧，犹是将军不平气。昔奠絮酒乌江头，知君毅魄羞江流。怀古复过彭城陌，知君英灵愁故国。两地招魂不见君，却从此处吊孤坟。美人骏马应同恨，多少英雄末路人。
1	1	0	0	0	0	0	0	0	0	0	1	其二,浮云不可极，秋风何飘扬。旧邑岂无念，游子志四方。结发慕谭讨，奋欲辅时康。一州委不理，安事万里彊。刊山必锻斧，涉水必搴梁。濡足获深济，胫胈瘃奚伤。岩岩鲁东郡，圣化浃难忘。姚墟载濮壤，妫泽同灵长。勉哉慎营慕，神氓其协详。
1	1	0	0	1	0	0	0	0	0	0	0	夜宿母墓,夜月满雷塘，邱陇积缟素。衰草咽残蛩，泫然湿寒露。时有微风来，摇动长松树。哀哉远游子，归来泣母墓。四年持使节，皆在杭州驻。广厦席厚旃，明镫杂香炷。岂知檐外月，照此荒阡路。乃知仕宦久，不及童与孺。草庐四更泠，幸得两宿住。或有叹息声，忾然一来顾。夜气将为霜，乌啼天巳曙。伤心黯无言，又拜墓门去。
1	0	0	0	0	0	0	0	0	0	0	1	游北山,春色著人如酒浓，我来却值雨濛濛。千岩磊落风尘表，万井参差罨画中。游子三三仍五五，落花白白更红红。须知满目皆真理，面壁何劳学苦空。
1	0	0	0	0	1	0	0	0	0	0	1	其四,春暮人归逐雁鸿，频年湖海已成翁。茆堂脩竹千竿里，小艇新荷十里中。紫蟹衔霜迎夜火，红鳞出水媚秋风。每从送客增惆怅，惜别思乡此际同。
0	0	0	0	0	1	1	0	0	0	0	1	偶成,斜日西风欲暮天，故乡归去又经年。垆头剩有荆卿酒，洛下元无季子田。圣世漫须劳小草，时名应自让诸贤。天涯兄弟成相忆，不为鲈鱼亦惘然。
0	0	0	0	0	0	1	1	0	1	0	0	秦处士移家富春发樟亭怀寄,潮落空江洲渚生，知君已上富春亭。尝闻郭邑山多秀，更说官僚眼尽青。离别几宵魂耿耿，相思一座发星星。仙翁白石高歌调，无复松斋半夜听。
1	0	0	0	0	0	0	1	0	0	0	1	与子弘弟舟中对月,余今称独子，汝亦叹孤身。江海同为客，风波愁杀人。岂无朋旧好，不似弟兄亲。把酒对寒月，翻忆故园春。
0	0	1	1	0	0	0	0	0	0	0	1	灌口行司,高堂耸阴森，树影互回蔽。钩廊敞而修，翚跂各具势。亭后产松菊，凤仙乱花缀。蕉肥色欲滴，波神敡翠袂。迎晖焕光采，过雨添清霁。信美亦居此，而我怀多戾。种种中夜思，如草未经薙。侵晨步后檐，两目惊眄睇。江山足眺游，乡国渺迢递。石合岷山蹊，草漫巴山际。柴关信可陟，白水还易济。此日副所思，乡心难强制。
0	0	0	0	0	0	0	1	0	0	0	1	舟中月夜有怀曾继夫,江水凄凄流白蘋，江城悄悄月华新。秦淮草绿乡心折，建业山青客梦频。逆旅依违悲鼓角，长途奔走倦风尘。美人劳致瑶华赠，牢落扁舟万里心。
0	1	0	0	0	0	0	0	0	1	0	0	道逢村叟询馀家事凄然有作 其一,温公五亩宅，汝亦屡经过。乔木今何在，吾生可奈何。
0	1	1	0	0	0	0	0	0	0	0	1	忆刘及之,千株何处封君橘，二顷谁家负郭田。长路风尘空费日，故园书札动经年。未能免俗真聊尔，不为怀忧亦悄然。襟抱何人与开释，论文除得老臞仙。
1	1	0	0	0	0	0	0	0	0	0	1	其十九,东风入庭树，忽动闺中思。春去今复归，游子独何之。瞻彼天壤间，万物咸熙熙。孤妾独徘徊，悠悠双泪垂。风霜但自保，会面良有期。
1	1	0	0	0	0	0	0	0	0	0	1	展墓后述哀,艰难依北塞，生死绝南征。古冢荒榛合，悲风薄暮生。老亲他日泪，游子百年情。幸不先朝露，犹来献一觥。
0	1	0	0	0	0	0	1	0	0	0	0	发大都（上京纪行。）,南阳有布衣，杖策游帝乡。忧时气激烈，抚事歌慨慷。天高多霜露，岁晏单衣裳。执手谢亲友，驱车出塞疆。云低长城下，木落古道旁。凭高眺飞鸿，离离尽南翔。顾我远游子，沈思郁中肠。更涉桑乾河，照影空彷徨。
1	1	0	0	0	0	0	0	0	0	0	1	水轩即事,杨柳又依依，他乡笋正肥。午晴花竞发，春暖燕争归。乐事天涯遍，知心海内稀。不妨时展卷，此处有真机。
0	0	1	0	1	0	0	0	0	0	0	0	风,一岁三百日，烈风朝暮吹。不知剖判来，曾有无风时。况兹踰年旱，小雨时散丝。蓬蓬从天来，一扫云气离。虽荷扇暍劳，要无膏润滋。功过不相庚，退坐徒叹咨。何当快雨至，檐霤如绠縻。万瓦跃冰丸，千虹注幽池。坐见槁死苗，翠浪翻前陂。雨罢树不摇，溟溟天宇垂。此事恐无冀，忘言咏吾诗。
0	0	0	0	1	1	0	0	0	0	0	0	游焦山,洞口孤云面面生，百年身世坐来清。一般月色金山寺，十里烟光铁瓮城。江阁雨馀秋水阔，海门风定暮潮平。青山潦倒虚名在，耻向沙鸥问旧盟。
1	1	0	0	0	0	0	0	0	0	0	1	陈君汝璧自永嘉来南都省其伯兄总戎公且缔新婚,爱弟新从东越来，埙篪声彻凤凰台。他乡棣萼生春兴，故苑杨花搅别怀。幕府眠云应共被，皇都览胜几衔杯。风流将种真无忝，看取金屏射雀才。
1	1	0	0	0	0	0	0	0	0	0	1	赠吴人陈敬仲 其一,紫蟹黄花节物新，他乡斗酒亦情亲。樽前赖尔能吴语，泽畔怜余类楚臣。夜月钿蝉弹法曲，秋风石燕说遗民。江东年少休相问，七十何戡是旧人。
0	0	0	0	0	1	1	1	0	0	0	0	初度奉寄梁大参（有引） 其一,蓬弧此日君初度，蒲柳之姿期偶同。天地百年都是客，江湖多病早成翁。相思千里共明月，极目停云邈下风。珍重岁时眠食好，鼎铉正尔待名公。
0	1	0	0	0	0	0	0	0	0	0	1	泛泛江汉水,鄂渚上荆州，泛泛江汉水。萦迂知几曲，萧瑟非一苇。乡心秋色中，旅思诗篇里。云安在何处，落日天边是。
1	1	0	0	0	0	0	0	0	0	0	1	歌风台,沛宫秋风起，游子伤所思。故人侍高宴，故乡亦在兹。酣歌自起舞，忼慨有馀悲。秦鹿方犄角，英雄并驱驰。帝业亦有在，真气匹夫知。天下且归已，功臣何自危。九江自取尔，会稽徒尔为。俯仰数行泣，何以安四陲。天地驱日月，出入六马驰。上瞻芒砀云，下顾泗水湄。荒台忽千载，烟芜夕霏霏。
1	0	0	0	0	0	0	0	0	0	0	1	次韵陈鲁山正字社日同西湖 其一,昔在儿童岁，湖山入眼新。只今馀白发，何以报青春。日暖繁游子，年丰乐社神。诸公勤载酒，四事每参辰。
0	1	0	0	0	0	0	0	0	0	0	1	平谷秋兴六首 其一,苌楚阿娜枝自摇，荒山无树著凌霄。惊风尽日吹骡铎，积雨连旬覆燕巢。此地旧馀边塞月，归心遥望海东潮。江南信美哀吾土，虚为羁旅赋大招。
0	0	0	0	0	1	0	0	0	0	0	1	秋夜寄进士顾荣,秋河耿耿夜沈沈，往事三更尽到心。多病谩劳窥圣代，薄才终是费知音。家山梦后帆千尺，尘土搔来发一簪。空羡良朋尽高价，可怜东箭与南金。
0	0	0	0	0	0	1	1	0	0	0	1	春初忆故人,杨柳初青雁北归，海天愁思共依微。青山怅别频劳梦，野馆逢人欲换衣。花外看云孤兴远，溪边对酒故人稀。相思更有前期在，未必同心与愿违。
0	0	0	0	0	0	0	1	0	0	0	1	哭王允达二首 其一,孤舟遥寄一身危，病骨秋深瘦莫支。二竖岂劳催死别，九原安忍问归期。夜阑烛尽多新梦，岁暮书回少故知。为忆相从今廿载，诲言重领是何时。
1	1	0	0	0	0	0	0	0	0	0	1	拟古二首 其一,冉冉江上兰，灿灿江中芷。我友远行投，驾言遆江汜。江汜波浪深，叹息从中起。昔别眷卉敷，今思暮飙紫。游子不旋归，浮云日千里。
0	1	0	0	0	0	1	0	0	0	0	1	经相思滩寄内,别子出门后，方知行路难。离情经月苦，消息隔年看。极浦愁今夜，相思何处滩。莫将望夫泪，遥寄楚云端。
0	0	0	1	0	0	0	0	1	0	0	0	积雨平度道中，先寄鸣九,长途亘方倦，积雨绵未歇。滃然生湿云，望山正愁绝。寂历荒店宿，徘徊孤驿发。已揽晓衣重，未改午风热。阻顺稍不惊，微劳足怡悦。况与素心期，故人隔年别。
1	0	0	0	0	0	0	0	0	0	0	1	旅中秋怀,高秋云冷雁南飞，游子天涯尚未归。风雨黄花佳节近，江湖白发故人稀。蓬莱献赋才名拙，盘谷读书心事违。正是客愁眠不得，谁家彻夜捣寒衣。
1	0	0	0	0	0	0	0	0	0	0	1	舟过滕王阁,游子浩然归故关，浮生不及水云间。长江孤棹飘零酒，古驿斜阳破碎山。梦里慈亲添白发，秋来病妇减朱颜。滕王阁下思风伯，肯借帆风顷刻还。
0	0	0	0	0	1	0	0	0	0	0	1	简子阳廷评,终日祇缘此，微官奈若何。世情堪叹息，身计任蹉跎。客鬓凉风早，乡心夜雨多。故交谁复在，无厌数来过。
1	0	0	0	0	0	0	1	0	0	0	1	麻城卧疾,一病方知客，思家意陡归。昏明每计杪，潦燠自斟衣。倚枕梦痕碎，侵人药影肥。数行游子泪，未敢寄庭闱。
1	0	0	0	0	0	0	0	0	0	0	1	其二,两度分符竹，千重到楚山。骥途翻蹇滞，鸟道总间关。行役思乡远，驱车畏路难。滩声从百折，阅尽见安澜。
0	0	0	0	0	0	0	0	0	1	0	1	暇日游建平三闾故里庙貌荒凉惨动耳目噫贤者之祀（集本作祠）世不绝享郡无正人遗弃若是感事伤俗因留斯句,人生苦远游，多是悲登眺。况复念三闾，遗踪良可吊。道直出章华，才高逐边徼。冤声喷夜江，愁色迷烟峤。断碑没败莎，古木吟荒庙。祠正少来奠，岸峻稀停棹。神容渍老苔，坏壁通残照。旧径失朱门，空庭起寒烧。馀基虽索寞，清问长光耀。旌贤谁再兴，勿使过者诮。
0	0	0	0	0	1	0	0	0	0	1	0	明妃咏用韵,将军万户总婴儿，坐拥貔貅怯鼓鞞。正念封侯堪扼腕，空教和虏借蛾眉。黄金宠歇随空散，青垄魂游托雁飞。一曲琵琶恨千古，故应闻者共兴悲。
1	0	0	0	0	0	0	0	0	0	0	1	浣溪沙 戊戌人日，梦与礼卿及二客斗诗牌，予得句云：芳草碧沾游子屐，夕阳红到小姑祠。既觉，乃续成此解纪之,记否江东倦羽栖。擘笺重过画楼西。蒯侯风调似当时。芳草碧沾游子屐，夕阳红到小姑祠。梦回争得不凄迷。
1	0	0	0	0	0	0	0	0	0	0	1	赠洛中焦右伯文兆,雄藩河朔带澶渊，右辖勋名两地传。菡萏风清沙际路，萑符电扫泽中烟。大夫雅善登高赋，游子秋停苦雨篇。见说圯桥多秘授，行应执契静三边。
0	0	0	0	0	1	0	0	0	0	0	1	读友人所寄诗,残暑犹未退，晓起坐书轩。隔水见青林，怅然思故园。清风偶披拂，衫袖何翩翩。属兹乞假睱，开牗涤嚣烦。口诵故人诗，如与故人言。蔼蔼春云飞，翙翙孤凤骞。藻句和未得，中心徒弗谖。何日陈湖滨，相与弄潺湲。
0	0	0	0	0	0	1	0	0	0	0	1	邸中答曹仲辰见寄,江南日暖燕初飞，蓟北轻寒雁度迟。堤柳渐舒冬后叶，岭梅新寄陇头枝。手披瑶简悲还喜，梦对华裾信转疑。云树苍苍千万里，鹤桥风物倍相思。
1	1	0	0	1	0	0	0	0	0	0	1	询来十三时美消息不得,曾有婚姻约，长悲儿女殇。违离同隔世，梦寐在他乡。白首归侯幕，青天断客航。漂流何处问，掩泪过东昌。
0	0	1	1	0	0	0	0	0	0	0	1	湖上词,鸡鸣茅店曙烟高，望望乡关别思劳。梦合乍惊蝴蝶散，一江风雨撼惊涛。
1	0	0	0	0	0	0	0	0	0	0	1	三月十六夜枕上作,微醉苦易醒，多愁不成寐。雨露故园思，关山游子泪。明发复何如，言归尚濡滞。
0	0	0	0	0	1	0	0	0	0	1	1	登代州城楼望老营堡有感,寒色浮城上，遐荒尽目前。南云接汾晋，东路转幽燕。烽举兵威振，冬来杀气连。烈风边马乱，斜照汉旌悬。诸将宁无术，三军更可怜。黄昏出鬼火，白日断人烟。实赖中朝盛，还期众垒全。死生多为国，赏罚本由天。摛赋吾聊尔，凭高此怅然。感怀空伫立，枯木下乌鸢。
1	0	1	0	0	0	0	0	0	0	0	1	归家 其一,刺促何堪道，生涯逐布帆。高堂将白发，游子尚青衫。短檠愁韩愈，长竿笑阮咸。归来斸黄独，托命手中镵。
1	0	0	0	0	0	0	0	0	0	0	1	浣溪纱  春怨,莺粟花开又别家，蘑芜绿上小窗纱，粉墙西去即天涯。白雨偷将春令换，黄昏惯使客心邪，愁来那得好山遮。
0	0	0	0	1	0	0	0	0	0	0	1	程乡舟中,乘舟来百粤，五月尚披裘。瘴气晴飞雨，溪风飒似秋。文章非屈宋，踪迹老穷愁。此际思乡泪，潺湲水共流。
1	1	0	0	0	0	0	0	0	0	0	1	其十八,蒹葭露滴思乡恨，芦荻风萦羁旅愁。
1	0	0	0	1	0	0	0	0	0	0	1	同阿字诸子夜坐,流光如矢命如尘，冰作生涯鬼作邻。岁底又添门外雪，灯前几个岭南人。大家共话俱含泪，各自伤心不为贫。去去且将拳作枕，梦中同迓故园春。
0	0	0	0	1	0	0	0	0	0	0	1	其五,三关羽檄似星流，百万戈船拥上游。白昼峡深豺虎卧，青天磴绝旆旌愁。孤军铜柱空传捷，苦战昆崙寔未休。宵旰此时忧不细，征南诸将莫淹留。
0	1	0	0	0	0	0	1	0	0	0	0	望九华山,多少风波客，劳歌棹往还。眼中青似黛，惟有九华山。
0	0	1	1	0	0	0	1	0	0	0	1	丁酉京邸守岁,万里辞家客，三年望阙情。阴阳催短烛，丝管入新声。雪重寒庐压，貂残瘦骨惊。遥知故乡处，缕酒到天明。
0	0	0	0	0	1	0	0	0	0	0	1	赵北河渡十二连桥,南垂北际认苍茫，转觉烟波似故乡。一水略清燕赵气，重关曾划宋辽疆。鸭头浪小渔舟稳，雁齿桥平客路长。惭愧元龙湖海士，也来车铎走郎当。
0	0	0	0	0	0	1	0	0	0	0	1	登山奉怀知己,闲步陟高岗，相思泪数行。阵云横北塞，煞气暝南荒。极目悲无限，樵心恨未遑。黯然乡国处，空见路茫茫。
0	1	0	0	0	0	0	0	0	0	0	1	独立（一作 黄溍 诗）,数尽飞花一怆然，壮心迢递夕阳边。十年人事空流水，二月风光已杜鹃。过眼青春宁复得，涴人黄土绝堪怜。故园尚有平生约，可使苍苔到石田。
1	0	0	0	0	0	0	0	0	0	0	1	秋望,挟书游子不还乡，独上高城望大荒。西北穷阴连莽苍，东南巨浸接微茫。三分世运征庸少，八月风沙草木黄。欲献封章何处是，五云宫阙近扶桑。
0	0	0	0	0	1	0	1	0	0	0	0	萤,不知何处出，牢落水村边。隐隐犹含雨，飞飞欲近船。诗书看老矣，事业尚茫然。今夕知何夕，篷窗犹未眠。
0	0	0	0	0	1	0	0	0	0	0	1	奉怀王侍御老师,冬尽辞家春首回，乡心一半旅鸿催。早投净业缘多病，思答清时愧不才。宿障谶来何日了，名根依旧未全灰。空衔径寸明珠在，迢递无因寄柏台。
0	0	0	0	0	0	0	0	1	0	0	1	陌上见杏花,赤阑桥畔粉墙东，杏子花开树树红。自是陌头春色好，赏心不与故园同。
1	0	0	0	0	0	0	0	0	0	0	1	其二,霜华惨淡袭征衣，关朔萧条雁影稀。游子天涯苦行役，故人岁晚惜分违。还家短梦秋无赖，伴客残缸夜有辉。犹胜前时羸马上，满头风雪趁朝归。
1	1	0	0	0	0	0	0	0	0	0	1	真州距杭城仅数百里自夏徂秋己历三月不能一省祖墓雨后见月感赋,来此夫何事，淹留起暮愁。江山邻故国，风雨滞行舟。白发心多感，他乡月易秋。望云挥老泪，魂梦越江游。
0	0	0	0	1	0	0	0	0	0	0	1	清明后二日西郊书触目二首 其一,御园烟柳绿初匀，韦杜城南别作春。泽泽土膏移树日，涓涓泉脉灌花人。锦鞯细马纷驰道，画毂香车动软尘。差觉故园风物蚤，满枝红雨正芳晨。
0	0	0	0	0	1	0	1	0	0	0	0	望山怀张仲友山人,宿约杳不遂，栖栖东岱麓。官舍钥重门，一月成幽独。日出步小园，日暮空斋宿。永言怀故人，漳流结茅屋。昔别树无花，绿阴生夏木。君常儿女婴，余且浮名逐。举头望名山，怅然伤尘目。出处决何时，早欲脱羁束。却向此山游，逍遥双白鹿。
1	1	0	0	0	1	0	0	0	0	0	1	答徐太学,握手他乡各问年，敝裘羸马总萧然。尊如北海宾长集，榻有南州士独贤。去就此时难任性，升沈末路只由天。汉朝故事须公等，诣阙书成合四迁。
0	1	1	1	0	0	0	0	0	0	0	0	和王巩见寄三首 其一,南迁春及秋，江湖未云半。逮此归路长，始悟行日远。幽忧脱沉痼，清梦惊婉娩。行行逢故人，笑语杂悲泫。
1	0	0	0	0	0	1	0	0	1	0	0	寄上虞周伯起县尉,忆昔论文向酒边，忽来二十二三年。别离老泪深春水，今古闲愁积暮烟。吟作南音怀越土，望穷东浦隔秦天。梦魂不识曹娥渡，一纸相思寄客船。
1	1	0	0	0	0	0	0	0	0	0	1	葛洪川,葛洪川畔试寻诗，圆泽精魂世孰知。但见野僧相指点，独怜游子转伤悲。湍流涧水侵苔藓，磊落山岩拂树枝。我亦赏吟风月尔，人间今古信如斯。
0	0	1	0	0	1	0	0	0	0	0	0	田家秋日词,晚禾未割云样黄，荞麦花开雪能白。田家秋日胜春时，原隰高低分景色。寒栗挂篱实累累，角田已收枯豆萁。芋魁切玉和作糜，香过邻墙滑流匙。牧童牧童罢吹笛，领牛山下急归吃。菜本未移麦未种，尔与耕牛閒未得。
1	0	0	0	0	0	0	0	0	0	0	1	登金刚髻峰,振衣应万仞，独坐觉神怡。眼阔沧溟窄，步高碧巘低。中天空楼阁，南极度虹蜺。长啸青云起，遥连五岳齐。
0	0	0	0	1	1	0	0	0	0	0	1	席上和王公守备九日韵,即看今岁又重阳，对景令人忆故乡。潦倒且拚元亮醉，风流不学孟嘉狂。满城风雨催诗债，三径清香待菊黄。行乐及时聊尔尔，人间万事付茫茫。
1	0	1	0	1	1	0	0	0	0	0	1	赠张坦扶祖榇归闽,靡靡岁年迈，肃肃鸿雁飞。霜露凄以下，游子怅怀归。江水东南流，浮云西北驰。念子方在疚，星辰中路违。屏营把征袂，涕泗纷交颐。子行勿夷犹，努力及壮时。表表树先德，荣名以为期。
0	0	0	0	0	1	1	0	0	0	0	0	酬令狐相公亲仁郭家花下即事见寄,荀令园林好，山公游赏频。岂无花下侣，远望眼中人。斜日渐移影，落英纷委尘。一吟相思曲，惆怅江南春。
0	0	0	0	0	0	1	0	0	0	0	1	寄李显之,逆旅逢秋感倍深，美人何处坐鸣琴。南宫只隔西河水，一夜相思万里心。
1	1	0	0	0	0	0	0	0	0	0	1	寻阳七郎中宅即事,万事信苍苍，机心久已忘。无端来出守，不是厌为郎。雨滴芭蕉赤，霜催橘子黄。逢君开口笑，何处有他乡。
0	0	0	0	0	1	1	0	0	0	0	1	送刘归江阴就寄声严大理本斋先生,云接家山路几千，一帆归兴夕阳边。临岐尊酒从今醉，过雁音书别后传。三径到时松菊在，双亲喜处綵衣鲜。寄声为报严君道，故旧相思意惘然。
1	1	0	0	0	0	0	0	0	0	0	1	寒食风雨呈林正甫,不住风和雨，思归日似年。他乡寒食泪，深院落花天。午枕飞蝴蝶，春山叫杜鹃。有谁怜赵壹，肮脏倚门边。
0	0	0	0	0	0	0	1	0	0	0	1	登中茅山,翛然杖屦出尘嚣，鸡犬无声到泬寥。欲见五芝茎叶老，尚攀三鹤羽翰遥。容溪路转迷横彴，仙几风来得堕樵。兴罢日斜归亦懒，更磨碑藓认前朝。
1	0	0	0	0	0	1	0	0	0	0	1	其二,塞北曾相识，越南今又逢。如何两蓬鬓，都未歇萍踪。对酒心同感，思乡兴独浓。无能了公事，怅别意重重。
0	0	0	0	0	0	0	1	0	1	0	0	关山月,青海城高寒吐月，白龙堆下沙如雪。一镜明明圆复缺，长倚关山照离别。胡笳声悲胡马嘶，五更影落阴山西。铁衣寒重露凄凄，兰闺正掩残灯啼。
1	0	0	0	0	0	0	0	0	0	0	1	春日,红稀天有情，绿暗春无兴。游子雨中眠，梦里年光尽。
1	0	0	0	0	0	0	0	0	0	0	1	小楼,小楼终日脱冠巾，白发萧疏不受尘。虽是客身犹足乐，苦无世累未为贫。家书远寄凭游子，邸报频看念故人。自叹此心清似水，为他閒事恼天真。
1	0	0	0	0	0	0	0	0	0	0	1	将发金陵奉怀张彦实,老矣君何往，翩然我欲归。文章晚未用，岁月事多违。江接鄱阳路，风吹游子衣。不应蘧伯玉，独悟昔年非。
0	1	0	0	0	0	0	0	0	0	0	1	周澹斋琴边秋兴,遥岑隔云烟，空谷蔽榛莽。何年发幽贞，异境豁弘敞。林寒碧筱生，石古苍苔上。晨登抚瑶琴，暮归倚藜杖。一鼓忘世纷，再弹绝尘鞅。猿鹤留哀音，风泉荅遗响。谁持方壶图，为我澹斋赏。知尔谐素心，令人动遐想。彷佛连郊墟，萧条异畴曩。虽云杂喧嚣，毋乃异天壤。乔木阴扶疏，故园色凄怆。安得从尔游，亦以长吾长。
0	0	0	0	0	1	0	0	0	0	0	1	寿光除夕,行尽山程与水程，故乡风景已全更。一年又向今宵尽，万感都从此夕生。怅望白云迟雁字，烧残红烛听鸡声。游秦季子裘空敝，倍觉文通赋有情。
0	0	0	0	0	1	0	0	0	0	0	1	哭梁思伯中翰四首 其三,憔悴孤城此哭君，关河万里见浮云。空斋寂寞青绫被，遗藻凄凉白练裙。醉客尚馀山简梦，招魂谁续景差文。松风忽傍遥天起，犹拟精灵下夕曛。
0	1	0	0	1	0	0	0	0	0	0	0	潞城怀古（春秋潞子婴儿之国也）,朝出上党城，昼扺婴儿国。民俗固质野，原田亦硗瘠。西望荆卿坟，苍然閟榛棘。卫公有遗祠，绘事俨冠舄。我怀冯野王，自少谨修饰。虽云世所贤，众枉纷忌直。初焉斥藩邦，继乃困徽纆。积善云有庆，伊人死谗慝。天道良悠悠，古今同太息。我欲访松楸，剪薙加培植。空原渺无睹，怅望泪沾臆。
0	0	1	0	0	0	1	0	0	0	0	1	万安县,青山曲折水天平，不是南征是北征。举世更无巡远死，当年谁道甫申生。遥知岭外相思处，不见滩头皇恐声。传语故园猿鹤好，梦回江路月风清。
1	1	0	0	0	0	0	0	0	0	0	1	寄顾世叔,弹铗无鱼归未期，他乡风雨倍凄其。那堪枕上鸡声起，绝似楼头话别时。
1	0	0	0	0	0	0	0	0	0	0	1	题阳山苍桧图,瞻彼阳山冈，蔚有苍桧树。密叶含清晖，繁枝泫零露。秋兰隔芳洲，春草迷长路。游子兮归来，山空岁云暮。
0	0	0	0	1	1	0	0	0	1	0	0	其十六,孝武驱三方，快若风扫翳。及乎遇匈奴，往往不得志。长平既雄武，冠军复剽锐。横穿单于幕，直夺金人祭。拓地城五原，雪雠光九世。是时李飞将，子长所深寄。天幸与数奇，词组成轩轾。竟令挞伐威，寥寥无可记。
1	1	0	0	0	1	0	0	0	0	0	1	过武强渡,千里跨羸马，一舟浮大河。他乡故旧少，长路往来多。心欲求田耳，身如作吏何。荒凉三径晚，归计日蹉跎。
0	0	0	0	1	1	1	0	0	0	0	1	寄菊圃都护,相识成何事，相思总是愁。文章空潦倒，岁月自淹留。剑洗清潭晓，琴抽野菊秋。皇舆开九域，白发好封侯。
0	0	0	0	0	1	1	0	0	1	0	0	武清道中寄西斋二首 其一,惆怅别离尽，素心安所期。海潮初到处，江雁远来时。路入深春早，舟行夕照迟。烟波望无际，渺渺寄相思。
0	1	0	0	0	0	0	0	0	1	0	0	闺怨,戚戚彼何人，明眸利于月。啼妆晓不乾，素面凝香雪。良人去淄右，镜破金簪折。空藏兰蕙心，不忍琴中说。
0	0	0	0	0	0	0	1	0	0	0	1	舟次寄人,江上枫行老却秋，思君冷露落孤舟。文章有鬼才人病，书剑无灵客子愁。多种菊花称上药，好裁香草作轻裘。世情不敢他相问，佳句成时示白鸥。
0	0	0	1	0	0	0	0	0	0	0	1	登雨花台（在洞庭翠微峰侧）,萧萧白雁晓霜寒，曲折丹枫路几盘。一片青山浮震泽，十年明月忆长干。水禽带日飞花屿，野犬惊人吠药栏。欲放画船归未可，西风留我宿层峦。
1	0	0	0	0	0	0	0	0	0	0	1	曲江三章章五句① 其一,曲江萧条秋气高，菱荷枯折随风涛。游子空嗟垂二毛，白石素沙亦相荡，哀鸿独叫求其曹。
1	1	1	1	0	0	0	0	0	0	0	1	三月晦日,忍见红惊堕，那堪泪暗垂。客怀春尽日，归梦夜深时。故国莺声老，他乡鬓影衰。破除无别物，终藉酒盈卮。
1	1	0	0	0	0	0	0	0	0	0	1	京口中秋,归棹前年酒满缸，牵衣稚子慰离肠。却怜月色连秋色，依旧他乡忆故乡。
0	0	0	0	0	0	1	0	0	0	0	1	其二,裁度三朝贺玉墀，故园东望一相思。遥知画矢祈年日，正是银幡祝岁时。
0	0	0	0	0	0	0	0	1	0	0	1	其十,自我归故乡，三迁事田牧。去腊始定居，择地汴溪曲。红瓦映白茅，数椽倚修竹。喜无车马喧，兼复富鱼簌。相对颇欣然，考槃咏薖轴。岂知乍经冬，汝遽别此屋。空阶想履綦，纱窗阅奁盝。彼美已云遥，空庭为谁绿？
0	1	1	1	0	0	0	0	0	0	0	0	宫词 其十六,风景昭台分外清，眼前宠辱未须惊。阿娇倾国今安在，金屋无人空月明。
1	1	0	0	0	0	0	0	0	0	0	1	古意二首 其一,凉秋八九月，游子当远行。写心未及竟，辕马顾我鸣。我车驾君马，我马驾君车。徘徊四野中，执手且斯须。何用问遗君，约指于阗玉。上有龙子蟠，下有鸳鸯宿。缭以五色丝，青红与碧绿。愿君一分手，思我赠君时。潜渊与皎日，信誓终不移。
1	0	0	0	0	0	0	0	0	0	0	1	梦归,虚庭霜夜寒，落叶风自扫。恍如南窗月，坐失西山道。长安佳丽地，游子自枯槁。人生家居乐，学稼苦不早。衡门眼中见，归意满秋草。夜长梦已尽，愁绝令人老。
0	0	0	0	0	1	0	0	1	0	0	0	登岸山观用前韵,病足蹒跚好罢休，又登绝顶故迟留。霜明枫叶红如染，露挹岚光翠欲流。远目无穷休更望，赏心未足卜重游。超然胜绝非人世，疑是身居麟凤洲。
0	0	0	0	0	1	1	1	0	0	0	0	答世叔通侯见讯并怀说仲词盟,尺素双传瀫水鳞，江天翘首一伤神。绯袍紫绶云霄客，羽扇纶巾社稷臣。藻翰千秋鸣鸑鷟，勋庸三世勒麒麟。相思幕下偏惆怅，不见黄生又几旬。
0	0	0	0	1	1	0	0	0	0	0	1	其二,两袖龙钟双泪垂，故园几度入愁眉。相过莫说未归事，一段伤情只自知。
1	1	0	0	0	0	0	0	0	0	0	1	其四 唐希贤,枉策招寻密，高谈谑浪俱。他乡怀楚奏，何日揽桓须。白月垂文练，青天落酒壶。看君话心事，馀子尽崎岖。
0	0	1	1	0	0	0	0	0	0	0	1	送郭仆射节制剑南,铁马擐红缨，幡旗出禁城。明王亲授钺，丞相欲专征。玉馔天厨送，金杯御酒倾。剑门乘崄过，阁道踏空行。山鸟惊吹笛，江猿看洗兵。晓云随去阵，夜月逐行营。南仲今时往，西戎计日平。将心感知己，万里寄悬旌。
1	0	0	0	0	0	0	0	0	0	0	1	过伍公矩宅,湖头秋水映楼台，湖上荷花几度开。西塞风烟游子返，北山猿鹤故人来。閒谈旧事心先醉，坐惜流光晚又催。清兴满怀消未得，欲呼渔父共馀杯。
0	0	0	0	0	0	0	0	0	1	0	1	淮北寄故园兄楚邦弟,晚从吏役自堪嗤，况是人情重别离。冰雪寒深南尽地，江山风似旧游时。花知吴苑春回早，雁忆衡阳信到迟。为说朝中方贵少，白头郎署不相宜。
1	0	0	0	0	0	0	0	0	0	0	1	其二 古北口道中呈同事二首,笑语相从正四人，不须嗟叹久离群。及春煮菜过边郡，赐火煎茶约细君。日暖山蹊冬未雪，寒生胡月夜无云。明朝对饮思乡岭，夷汉封疆自此分。
1	0	0	0	0	0	0	0	0	0	0	1	陵祀次景伯时编修韵,满路东风桃杏花，春光浑在野人家。湘江游子缘渠恼，忆得林间与水涯。
1	0	0	0	1	1	1	0	0	1	0	1	寄伯华,忆昨秋风别晋安，几回离恨月中看。丰城龙剑何时合，碧海鲛绡此夜寒。逐客萧条兰作佩，故人潦倒鹖为冠。天涯多少相思梦，尺素无由托羽翰。
1	0	0	0	0	0	0	0	0	1	0	0	其二,问君衣带近如何，我道思乡减去多。况是王孙芳草外，休添离恨画双螺。
0	1	0	0	0	0	0	0	0	0	0	1	辽阳即事,平沙日日望霓旌，谁道终军浪请缨。已见六龙驱虏骑，肯容孤犬吠尧声。鹤归城上猿啼急，鸭绿江边雁影横。万里波臣伤白发，最怜枯骨葬长城。
0	1	0	0	1	0	0	0	0	0	0	0	哭侍妾梁氏文姞 其十,白杨风叶下，三度送红颜。涕泪惭如水，恩情悔似山。空多闺阁累，未有啸歌閒。哀痛平生足，吞声返竹关。
1	1	1	1	0	0	0	0	0	0	0	0	予病瘴乐天寄通中散碧腴垂云膏仍题四韵以慰远怀开坼之间因有酬答,紫河变鍊红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。
0	0	0	0	0	0	1	0	0	0	0	1	甲戌除夕 其一,南郡迎春律，东风罢雪花。毳衣辞冷节，蓬鬓受年华。性僻为邦简，身危去国赊。祗应与田父，归种故园瓜。
0	0	0	0	1	1	0	0	0	0	0	1	杨青驿,漂泊风尘怅远游，杨青亭下暂维舟。故乡门巷经梅雨，客路山川到麦秋。潦倒诗篇时自适，飘零杯酒暮堪愁。几宵尚忆长安道，北斗遥瞻接凤楼。
0	0	0	0	0	0	0	1	0	0	0	1	寄咏东屯,闻说东屯胜，诗仙有旧游。茅斋深翠竹，石径俯寒流。几杖千山月，锄犁百顷秋。归途客酹酒，句法傥堪求。
1	0	0	1	0	0	0	0	0	0	0	1	次韵荅沈元昭县尹淇沟书怀,淮南游子忆江乡，五月芙蓉集露裳。失意未应书咄咄，生涯祗合问苍苍。本随黄鹄游云海，岂逐秋鸿恋稻梁。此日襟期同沈约，临流濯足楚天长。
1	0	0	0	0	0	0	0	0	0	0	1	山石,山石犹有理，山木犹有枝。人生非木石，别久宁无思。愁来步前庭，仰视行云驰。行云随长风，飘飘去何之？行云有时定，游子无还期。高梁始归燕，鶗鴂已先悲。有生岂不苦，逝者长若斯。已矣复何事，商山行采芝。
0	0	0	0	0	0	0	0	1	0	0	1	其五,清晨绝长江，日夕次海滨。北风吹旆旌，军动速若神。令严戎马闲，九陌无惊尘。伐鼓震溟峤，扬帆役鲛人。鲸鳞京观筑，鳄醢华筵春。喈喈布谷鸣，祁祁农鸤春。去子还故乡，悲喜集里邻。荷锸启瓦砾，再荷天地仁。抚绥属有望，世世为尧民。
0	0	0	0	0	0	0	0	0	1	0	1	闺怨一百二十首 其七十五,过眼年光总是愁，嫌春春去泪还流。荷香柳景凄凉夏，月色虫声冷淡秋。
1	0	0	0	0	0	0	0	0	0	0	1	其四,旧业在寒溪，门前五株柳。游子到家时，日上樊山口。
1	1	0	0	0	0	0	0	0	1	0	1	其十,昭昭秋素景，明月涵金华。清酒照朱颜，中堂发高歌。游子在外单，结交常苦多。别离动白头，人生复几何。悲风摇枯林，严霜携女萝。新知虽云乐，不如早还家。
0	1	1	0	0	0	0	0	0	0	0	1	其三,往时并马出京华，共指沧洲结钓槎。回首旧盟寒鹿豕，惊心新岁在龙蛇。阮生从此虚双屐，庄子凭谁说五车。欲上望乡台送目，不禁魂断后归鸦。
1	0	0	0	0	0	0	0	0	0	0	1	新岁,风入鞭梢紧，春从草色深。山坡卧新犊，园木转幽禽。勋业少年梦，关河游子心。尔来都扫尽，浊酒带醅斟。
1	1	0	0	0	0	0	0	0	0	0	1	国学释褐答友人,十载尘途甘短褐，一朝帝里亦长裾。萍蓬乍喜他乡合，棫朴均沾圣泽馀。恋阙敢随温饱后，环桥犹似听观初。中朝此日须贤哲，早为皇家事远图。
1	0	0	0	0	0	0	0	0	0	0	1	其二,几载思乡却暂归，白头相对更依依。江边正拟扶筇别，万里清秋见鹗飞。
1	0	0	0	0	0	0	0	0	0	0	1	望云轩为白先生赋,大行高岫晚崔嵬，千里平郊霁景开。每为望云生远思，那堪爱日起深哀。老亲徙倚肠应断，游子登临首重回。岁久慈帏疏定省，小轩终日独徘徊。
0	0	0	0	0	0	0	1	1	0	0	0	寄斋中诸公,满院飞花积雨晴，春深卧病更伤情。旧游白社思陶令，归梦青山忆马卿。水国烟花孤鸟没，官城槐叶一蝉鸣。南州胜事多乘兴，羸马吟鞭倦独行。
0	1	0	0	0	1	0	1	0	1	0	0	怀古,使节翩翩晚渡河，挥毫吊古漫蹉跎。千年霸气凌山岳，一剑孤魂逐逝波。亚父彭城埋怨骨，虞姬垓下咽悲歌。凭君莫话兴亡事，花落花开可奈何。
0	0	0	0	0	1	0	0	0	0	0	1	其二,明朝佳节又端阳，愁里清宵细细长。金尽谁怜苏季子，花开空忆杜秋娘。灯陪人影光偏皎，诗入乡心韵带商。衾枕夜凉眠不稳，一钩新月隐来墙。
1	0	0	0	0	0	0	0	0	0	0	1	其九 春草,带雨和烟色更深，天涯游子思难禁。弟兄况隔一千里，梦绕池塘夜夜心。
0	0	0	0	0	1	0	1	0	0	0	0	寄钱叔宝,吴洲春草绿，时复忆王孙。虾菜应随俗，蓬蒿独闭门。醉乡心自远，隐士道何尊。白雪丘中赏，丹砂尘外言。幽兰空采撷，丛桂日攀翻。倘有临池兴，清裁寄漆园。
1	1	0	0	0	0	0	0	0	0	0	1	葛岳乔自晋入都客中见访因赠以诗,离忧七载忽相见，忽问萍踪意苦辛。上党地为天下脊，王郎歌属眼中人。不堪歧路怜词客，且喜他乡奉老亲。幸际圣明须努力，天涯惭愧一儒巾。
0	0	0	0	1	0	1	0	0	0	0	1	五日忆江南,燕台逢午节，转忆故园欢。艾酒邀邻舍，兰舟竞急湍。绮罗蘸水影，歌管入云端。漫说兵堪辟，烽烟道路难。
0	0	0	0	0	1	0	0	0	0	0	1	投寄旧知,却将憔悴入都门，自喜青霄足故人。万里有家留百越，十年无路到三秦。摧残不是当时貌，流落空馀旧日贫。多谢青云好知己，莫教归去重沾巾。
1	0	0	0	0	0	0	0	0	0	0	1	次韵余伯皋 其一,萧然一叶下庭空，便觉风凉入袖中。糊口可能盂饭白，放身那羡带鞓红。江湖水满悲游子，城阙秋生醉秃翁。且剥鸿头对杯酌，翻云覆雨久来同。
1	0	0	0	0	0	0	0	0	0	0	1	其三,月冷榆关过雁行，将军寒笛老思乡。贰师骨恨千夫壮，李广魂飞一剑长。戍角就沙催落日，阴云分碛护飞霜。谁知汉武轻中国，闲夺天山草木荒。
1	0	0	0	0	0	0	0	0	0	0	1	陈侍御道襄宅离夜遇雪得心字,去住还同醉，燕歌泪不禁。怀乡游子赋，恋阙近臣心。雪暗惊啼雁，天遥急乱砧。凭君持使节，传语到家林。
1	0	0	0	0	0	0	0	0	0	0	1	其二,淮阴母家田未买，汾曲先庐屋已斜。人生墓宅颇关念，如何游子不思家。
0	1	0	0	0	0	0	1	0	0	0	1	舟中终日食韭偶作,长安早韭鹅黄色，雪花飞时坼土出。菜市街头初上市，每有豪门厚酬直。河千半月春风吹，韭叶尺许何离离。贵人吐弃不下咽，老夫甘之如蜜饴。午馀新黍炊香饭，配以韭羹宁待劝。莼丝箭茁未足方，欣然举箸空盘案，偶谢微官还故乡。但得一饱百事足，茹蔬啖粝不须择，底用流涎思万羊。
1	1	0	0	0	0	0	0	0	0	0	1	初冬梦燕子矶,霜来风遂惨，西谷冻残晖。汉水鱼将聚，洞庭柑渐肥。他乡愁易结，寒夜梦先归。稍待江平稳，舟寻燕子矶。
1	0	0	0	0	0	0	0	0	0	0	1	初归,蒙茸万里解征骖，叙隔陈愁丙夜谈。细数亲朋将减半，笑怜儿女幸存三。梅花腊尽香先发，杨柳春来叶渐毵。游子乍归寻乐事，不须憔悴似江潭。
1	1	0	0	0	0	0	0	0	0	0	0	游都峤寄曹中秘（时予适作书，与洪吏部为别）,京华醉别策疲驴，湖海频年忆脍鱼。羁旅每称王命论，故人新有绝交书。三江露冷侵愁鬓，八月残荷笑曳裾。为报陆沉金马客，临邛秋早病相如。
0	1	0	0	0	1	0	1	0	0	0	1	吴城览古,白云犹绕旧王居，独对西风恨有馀。百战山河归草莽，千年陵寝总丘墟。月明茂苑游麋鹿，花暗荒城吊阖庐。况是异乡多病客，岂堪唫眺暂踌躇。
1	0	0	0	0	1	0	0	0	0	0	1	夜泊嘉兴北门,解官千里至，新月一钩悬。秉烛青樽畔，停舟绿水前。春来游子倦，老去故人怜。客路烟花满，狂心逐少年。
0	0	0	0	0	0	0	1	0	0	0	1	春日田园杂兴,家山万象春归好，诗笔拈来感物情。泉脉动时毋待灌，土膏起处正宜耕。无穷怀抱风和畅，不尽形容雨发生。试问封侯万里客，何如守拙晋渊明？
0	1	0	0	0	0	0	1	0	0	0	0	舟行用前韵怀祝子权,杨枝巧作腰支弱，不分小桃红入萼。风光向人但妩媚，客子那知行路恶。短篷荡漾晴波里，取次茶深酒薄薄。所思故人殊未来，悲风为我生绝壑。尘沙隔年不相见，结邻空记他时约。相看一字不寄将，剩有新知岂云乐。眼前俗士败意耳，忆君岁岁空牢落。炯炯眉目端可思，月照西廊暮云廓。
0	0	0	0	0	0	1	0	0	0	0	1	暮春寄曾伯刚,红烛深窗独梦君，十年多难愧离群。愁看青浦无来雁，吟对沧波见夕曛。枫树几回秋外落，竹枝谁忍夜中闻。相思况是残春雨，目尽遥天漠漠云。
0	1	1	1	1	0	0	1	0	0	0	0	广陵怀古,何须故老话兴亡，兵后繁华事渺茫。邗水曲流通汝汉，芜城衰草恨齐梁。客寻芳榭惊歌断，马过朱栏识酒香。不尽泪痕伤往迹，野桃红雨湿雷塘。
0	0	0	0	0	1	0	0	0	0	0	1	岁晏旅中寄故园诸子十二首 其一 邝子乾,鹤氅高斋日，貂裘久客间。饥寒驱我出，鱼菽羡君閒。落羽栖燕渚，归心度汉关。故乡兵甲后，那得帛书还。
0	0	1	0	1	0	0	0	0	0	0	0	哭沈叔晦墓,宿草遂如许，吾谁作九原。堂堂那有此，凛凛尚能存。日落松风迥，天清霜气暄。百年知己泪，洒泪欲何言。
0	0	0	0	0	1	0	1	0	0	0	0	登三顾山次王子启,闻子避地日，南登三顾峰。长吟白云里，笑拂青芙蓉。芙蓉何亭亭，秀色相倚叠。仙人坐中顶，气与元始接。俯视白下城，累然若蓬丘。淦水不可涉，西山焉得游。谁能拥长彗，蜂蚁罄一扫。莫遣秋风尘，惊飞污瑶草。瑶草萋以绿，繁华谁敢争。永怀东海客，身隐扬令名。拂衣本馀事，终亦恋冀阙。献纳倘未酬，从君卧萝月。
1	0	0	0	0	0	0	0	0	0	0	1	其三,相逢游子叹无衣，回首攀条往迹非。故国纤腰随日减，长途冷眼看人稀。九边羌笛愁天远，十月乡心傍雁飞。休向都门问青琐，一般萧瑟与时违。
1	1	0	0	0	0	0	0	0	0	0	1	关中遇华黼堂北上,他乡忽相遇，正值早春天。歧路别千里，交情话十年。长安花满地，蜀国树含烟。去去行踪远，离怀一黯然。
0	0	0	1	0	0	0	0	0	1	0	0	闺怨,惜春惊白日，不到回心院。合照妾情人，也逐花阴转。
0	0	0	0	0	1	1	0	0	0	0	0	怀新淦翟大尹,别后相思切，凭高意惘然。投荒惭我拙，作令羡君贤。空有屋梁想，怜无剡曲船。会期如可约，来岁过金川。
1	0	0	0	0	0	0	0	0	0	0	1	泊钜野,冻云寒月递昏明，游子踌躇怯远征。身在畏途亲在梦，魂消飞霰打篷声。
0	0	0	0	1	0	0	0	0	0	0	1	酬王昭仪,愁到浓时酒自斟，挑灯看剑泪痕深。黄金台迥少知己，碧玉调高空好音。万叶秋风孤馆梦，西窗夜雨故乡心。庭前昨夜梧桐语，劲气萧萧入短襟。
0	0	0	0	0	0	0	0	0	1	0	1	闺怨,良人情亦好，归计约年年。岂是郎无信？偏生妾薄缘！寒衣深慰贴，明镜惜婵娟。偶作刀环梦，还疑未必然。
0	0	0	0	0	0	1	0	0	0	0	1	寄刘世经,一别隔千里，天涯日日心。草深兰畹路，云满薜萝阴。往事翻成梦，孤怀只自吟。相思不相见，情到忽沽襟。
0	0	1	1	0	0	0	0	0	0	0	1	宿寿安山阴馆闻泉,一支清急万山来，穿竹喧飞破石苔。梦在故乡临欲到，声闻孤枕却惊回。多愁鬓发余甘老，有限年光尔莫催。绿忆旧游相似处，月明山响子陵台。
1	1	0	0	0	0	0	0	0	0	0	1	秋晚泊舟洪塘,维舟日将入，微风动晚凉。坐久江月白，斜辉照我床。解衣眠伴月，鸣雁天一方。是时秋已半，沙边苇渐黄。夜深寒气至，零露当为霜。感时悲物换，而我在他乡。三年居此土，毛发日欲苍。乘潮递来往，谁念客衣裳。逢迎本自拙，于世亦何妨。狂飙起天末，愿言保孤芳。
1	0	0	0	0	0	0	0	0	0	0	1	其二,游子归心切，慈亲望眼空。白云千里意，瘦策倚秋风。
0	0	0	0	1	0	0	0	0	0	0	1	九日同仙居兄饮江陵草堂因忆故园诸弟,客泪十年落，乡心九日县。登高巴水外，望远楚云边。各醉黄花酒，同悲鸿雁天。浮骸能几日，而汝且相怜。
0	1	0	0	0	0	1	0	0	0	0	0	九月一日晨起风物凄然不胜怀远之思作五首寄和父憨申并烦转致湖池二州也 其一,作别已半百，得书无二三。飘零各天外，摇落共江南。此去仍加远，相思转不堪。怀哉对床约，老矣折腰惭。
0	0	1	1	0	0	0	0	0	0	0	0	和朱世同见寄,门外青山玉作堆，山前一水更萦回。归来虽喜风烟好，老去还惊岁月催。不见故人增寂寞，尚怀往日共徘徊。何时轩盖重相过，伴我花前醉百杯。
0	1	1	1	0	0	0	1	0	0	0	0	登泰山,何地能销郁郁情，且登岱岳望蓬瀛。无人到处方孤立，有路通时更上行。四面愁阴千里合，一声恸哭万山惊。儒生未可讥封禅，终是能逢世太平。
1	0	0	0	0	1	0	1	0	0	0	1	除夜客中二首 其一,忽忽岁欲暮，飘飘叹此生。孤舟游子恨，两地老妻情。数蹇频思卜，涂穷懒问程。遥知小儿女，犹自说升平。
1	0	0	0	0	0	0	0	0	0	0	1	南征,南征五月动旌旄，瘴霭蛮烟望目劳。此日壶浆迎虎旅，几年江海泣弓刀。戍楼雕落风云壮，野日猩啼战垒高。更喜皇天能悔祸，不妨游子卧江皋。
0	0	0	0	1	0	0	1	0	0	0	1	谒方正学先生祠,花雨台前石子冈，孤坟松柏自苍苍。从来洒泪成新土，何必游魂返故乡。山色一林俱积翠，江流千古半斜阳。欲知直道人心在，祠庙于今信有光。
1	0	0	0	0	1	0	0	0	0	0	1	其二,肩舆一霎度层冈，思欲振衣心未遑。望阙直穷千里目，思乡欲断九回肠。谩怜我辈身多病，独喜吾民岁屡穰。此去綦江应不远，淩晨呼仆束轻装。
1	1	0	0	0	0	0	0	0	0	0	1	题求志堂,志在焉用求，求之无定方。不求求便得，何处是他乡。
0	1	0	0	0	0	1	0	0	0	0	0	咏怀 其十七,少年学神仙，披发罗浮戏。麻姑爱玉颜，为作芙蓉髻。簪以明月珠，拂以红罗帨。吹笛东南峰，紫鸾来嘒嘒。欢娱曾几时，人世苦流离。君为空中云，我为机上丝。将丝系浮云，缠绵安可期。悠悠望蓬山，终古长相思。
0	0	0	0	0	1	0	0	0	0	0	1	閒居,寂寞栖穷巷，萧条独掩门。机忘亲散帙，交息绝华轩。隐几非遵孟，閒居已胜潘。幽兰充士佩，好鸟与人言。有饭时餐菊，无忧不为萱。陆沉同蠖屈，泥辱异龙蟠。倦禽知反宿，落叶岂归根。懒拙从吾好，惟思守故园。
1	0	0	0	0	0	0	0	0	0	0	1	闻黄鹤楼成，赋寄楚中一二知己,平生未鼓湘江柁，万里投诗黄鹤楼。壮观百年今在眼，异时独上迥含愁。碧窗下涌樊山月，红叶斜连鄂渚秋。为报故人多酿酒，飞帆真作汉南游。
0	0	1	1	0	0	0	0	0	0	0	0	昭阳对雪口号示李生,云横海峤接天黄，坐看飞花积素光。地变方壶珠作树，身疑玄圃玉为堂。那誇绝调惊三楚，为卜丰年入万箱。绮阁郎君休讶冷，铁衣都护在沙场。
0	1	0	0	0	0	0	0	0	0	0	1	遣愁,养拙蓬为户，茫茫何所开。江通神女馆，地隔望乡台。渐惜容颜老，无由弟妹来。兵戈与人事，回首一悲哀。
0	0	0	0	0	0	1	0	0	0	0	1	晚至沁州书怀,昔岁蒲关度，淹留直至今。病来改蓬鬓，春到益乡心。万壑迷寒雨，孤城隔远林。须臾悲角起，怅望一沾襟。
1	0	0	0	0	0	0	0	0	0	0	1	其二,游子从来念故乡，我归仍得值丰穰。粗缯裁制襜褕暖，肥羜烹调馎饦香。对客不妨依几杖，呼儿时与话耕桑。却惭未解真齐物，犹拣山村静处藏。
1	0	0	0	0	0	0	0	0	0	0	1	拾康乐之意再作,异时游子不须还，舍瑟含情醉醒间。今日烦君台上望，急挥苦泪湿千山。
1	1	0	0	0	0	0	0	0	0	0	1	均州公署独酌,凉月将圆夜，秋风欲发时。一尊为客久，双鬓使人疑。篱菊他乡老，村梅故国思。?堪正萧瑟，乌鹊绕南枝。
1	1	0	0	0	0	1	0	0	0	0	1	答仲木,适性即为乐，处安宁怨贫。客来遗我书，乃在泾水滨。再拜读此书，道意何慇勤。昔为鸾与凤，今为参与辰。相思千万端，缕缕难具陈。浮云蔽白日，游子殊苦辛。道远行不易，戚恻伤我心。
1	0	1	1	1	0	0	0	0	0	0	1	遂邑阻雨书怀甲寅二首 其一,一春多事羁遂阳，处处水潦如望洋。青山雨歇鸟啼急，白日门关蚕绩忙。倚门无复念游子，思亲空自摧衷肠。慈乌中夜惊独宿，为尔涕泣沾衣裳。
0	0	1	1	0	0	0	0	0	0	0	0	游山分得渊明杜甫次韵 其一,吾思陶靖节，宠辱未尝惊。有酒遂斟酌，无心校死生。归来三径在，老去一身轻。回首风尘际，秋光似宦情。
1	1	0	0	0	0	1	0	0	0	0	1	重昭王仲扶有赠,龙眠柳色黯河梁，烟瘴黔中点鬓霜。九载各怜犹故我，一尊相对且他乡。夭桃艳艳春风静，古柏森森白昼长。执手早愁分手易，窗前飞絮又茫茫。
0	0	0	0	0	0	1	0	0	0	0	1	村中夜归,风报轻寒入暮天，滞行多被酒留连。花村无月路全黑，竹屋有灯人未眠。云气苍茫沉远树，春心浩荡怯啼鹃。忽晴又雨都无准，泥污吟衫亦懒湔。
0	1	0	0	0	0	0	1	0	0	0	0	珠金沙,将军为国仗安危，势弱兵孤谩出师。江左望风如破竹，沙边背水尚张旗。可怜吴楚三军溃，始信襄樊一木支。扬子秋高波渺渺，木绵春尽草离离。
0	0	0	0	0	1	0	0	0	0	0	1	再入广州舍于南村新居,我行蚁旋磨，君居鸠移巢。萍流大海中，浩浩还相遭。初寻门巷殊，渐入花树交。空斋识旧榻，细雨清尘寮。几间纷毫素，屋后堆芳醪。云知子当来，以此为久要。我已决归计，春风感柔条。愧君惓惓意，且复同寂寥。同声二三子，过语不俟招。愿挥鲁阳戈，回夜长为朝。
1	1	0	0	0	0	0	0	0	0	0	1	张茅,驿树参差陇麦交，微茫一径是张茅。河流绕地浮三晋，山势连空结二崤。云外旌旗闲古戍，洞中烟火出危巢。岩花岸草空经眼，那得他乡有乐郊。
0	0	0	0	0	1	0	0	0	0	0	1	夜雪简王雪舟,儿时不识愁，见雪喜欲颠。长大颇不喜，所望在有年。蹉跎齿发暮，况乃忧患煎。一身去乡国，道里踰五千。北风昨夜起，积雪被南天。故乡美醽醁，不到篷窗前。颇闻王子猷，夜泛湘江船。岂无戴安道，掩关方醉眠。人事每如此，远客殊可怜。
1	1	0	0	0	0	0	0	0	0	0	1	其二,关山回素节，水月湛清虚。暑气销兰酌，凉飔袭桂裾。露疑仙掌后，叶似洞庭初。愿得逢南雁，他乡一寓书。
1	1	0	0	0	0	0	0	0	0	0	1	曲江值雪同家兄舍弟,急雪孤城下，同云万里长。客情犹故国，春色渐他乡。冷气开炎峤，流光艳早阳。纷纷何所拟，诸谢有歌章。
0	0	0	0	0	0	0	0	1	0	0	1	村居秋兴 其一,闲居南郭外，水竹清且幽。芳草被曲径，远树浮沧洲。出门临方沼，欣然见鱼游。宾客时一至，燕谈叙绸缪。开樽共斟酌，真率无献酬。日暮各自归，新月上林丘。
0	0	0	0	0	0	0	0	1	0	0	1	杨花,飞飞衮衮复扬扬，送尽春归客路傍。雪为有才曾拟咏，风因无力却欺狂。妆楼晓起萦奁白，水郭晴时满店香。莫向天涯凝望眼，楚宫隋苑正迷茫。
1	0	0	0	0	1	0	0	0	0	0	1	秋归,秋色忽如此，门前落叶深。蹉跎游子恨，慰藉老亲心。新雨蝉声足，斜阳雁影沈。不应怨迟暮，流水自鸣琴。
1	0	0	0	0	0	0	0	0	0	0	1	春风,春风吹愁端，散漫不可收。不如古溪水，秖望乡江流。新花红烁烁，旧花满山白。昔日金张门，狼藉馀废宅。回首语春风，莫向新花丛。我见朱颜人，多金亦成翁。多金不足惜，丹砂亦无益。更种明年花，春风自相识。
1	0	0	0	0	0	0	0	0	0	0	1	伏夜苦暑神游四景意可清凉 其一 夕庭梧云,亭亭为盖当庭在，如合如离阴晻暧。参差远意去无穷，一片容光花木内。含风吹人凉沁衣，叶外枝头秋欲飞。凝思此夕知谁待，亦望当年游子归。
0	0	0	0	1	0	0	0	0	0	0	1	松江渡送人（一作松江怀古）,故国今何在，扁舟竟不归。云移山漠漠，江阔树依依。晚色千帆落，秋声一雁飞。此时兼送客，凭槛欲沾衣。
1	1	0	0	0	0	0	0	0	0	0	1	挽欧阳夫人许氏二首 其一,断机贻子训，截发具宾盘。异数行开邑，他乡忽盖棺。薤歌春日晚，萱树北堂寒。萧瑟青门道，莱衣泪不乾。
0	0	0	0	1	0	0	0	0	0	0	1	秋夜,虫飞纨扇早知秋，明月穿窗照画楼。洒泪两行何处落，临风寄向故园流。
0	0	0	0	0	0	1	0	0	0	0	1	赠太史亢水阳册封,金符玉帙下枫宸，珍重词臣作使臣。霄汉偏多桐叶露，江城早见棣华春。即从京邑过三晋，直到淮封溯八闽。喜及故园芳草细，相思犹有未归人。
1	1	0	0	0	0	0	1	0	0	0	1	睡起,满阶竹影扫斜阳，一枕秋风桂子香。梦里不知身是客，觉来依旧在他乡。
0	1	0	0	0	0	0	0	0	0	0	1	次韵赵茂卿书事,自昔人高马服名，胸中有策似金城。玉阶方寸何由借，榆塞风尘几日清。万里有家无梦到，一樽和泪与谁倾。竹西回首扬州路，肠断故园春草生。
1	0	0	0	0	0	0	0	0	0	0	1	其三,天寒霜雪繁，游子有所之。
1	1	0	0	0	0	0	0	0	0	0	1	其二,时陟层楼望，萧条客思多。傃风吹大陆，秋色耿长河。剑气连天远，笳声送雁过。他乡愁日暮，谁为一扬戈。
0	1	0	0	0	0	0	0	0	0	0	1	钱唐怀古二首 其一,黄旗紫盖竟悠悠，石镜尘昏王气休。江上怒涛空拍岸，海门孤嶂自横秋。琵琶晓月青娥泪，禾黍西风墨客愁。寄语湖山半闲老，当时肉食为渠羞。
1	1	0	0	0	0	0	0	0	0	0	1	其九,江山不可识，空忆旧游时。去日一何速，来程转自迟。墟烟桑柘冷，野戍鼓鼙悲。又见他乡柳，风吹几万丝。
0	1	0	0	0	0	0	1	0	0	0	0	答道庵村居见示,寥落干戈十载馀，避人那复叹离居。幽栖易就穷愁句，续史难成未竟书。世外尚容狂阮籍，家贫谁问病相如。青山何处多泉石，半亩诛茆共结庐。
1	1	0	0	0	0	0	0	0	0	0	1	偶感,万里关山路渺茫，年年佳节在他乡。催成两鬓如霜雪，半是晨风半夕阳。
0	0	0	1	0	0	1	0	0	0	0	0	怀嘉则宾父伯翼长文田叔仲初郑朗诸君,相思公子住岩阿，岁岁衣裳剪薜萝。水溅山花春屐冷，僧归湖雨暮钟多。犬能爱客沿溪送，猿不惊人带月过。讵用移文心自愧，云青沙白奈君何。
0	0	0	0	0	0	0	1	0	0	0	1	焦山寄天游,小隐非无意，清修迥莫群。园蔬常自摘，瓶粟与人分。倚竹春江雨，摊书暮岭云。每逢遥夜月，孤寂更思君。
1	1	0	0	0	1	0	0	0	0	0	1	和登山城望京邑,子牟怀魏阙，陈咸思帝城。他乡岂不美，吾土乐所生。况复抚凋节，凭高怀上京。山川不可见，葱郁凝神县。紫气抱关回，玉斗侵城转。负羽长杨猎，撞钟平乐宴。高冠照华蝉，英俊皆比肩。朝奏主父牍，夜召贾生贤。五侯交荐币，诸公亟为言。我生流离极，十年悲去国。叶愿洛阳飞，鱼宁武昌食。当弃关下符，一对危言策。
0	0	0	0	0	0	0	1	1	0	0	0	记东村父老言,原上一缕云，水面数点雨。夹衣已觉冷，秋令遽如许。行行适东村，父老可共语。披衣出迎客，芋栗旋烹煮。自言家近郊，生不识官府。甚爱问孝书，请学公勿拒。我亦为欣然，开卷发端绪。讲说虽浅近，于子或有补。耕荒两黄犊，庇身一茅宇。勉读庶人章，淳风可还古。
0	0	1	1	0	0	0	0	0	0	0	0	风,綄影悠扬五两轻，少男应律蛰虫惊。破萌拆甲全无迹，拂幔开楹若有情。草偃方将行夏令，条鸣切莫变秋声。松涛竹籁俱堪赏，雪后飘梅韵更清。
0	1	0	0	0	0	1	0	0	0	0	0	感怀题从舅宅（一作李昌符诗）,郗家庭树下，几度醉春风。今日花还发，当时事不同。流言应未息，直道竟难通。徒遣相思者，悲歌向暮空。
0	1	0	0	0	0	0	0	0	0	0	1	哭徐玑,前时官上归，感怆失灵晖。不料三年后，俱随万化非。塔峰长入座，池色自临扉。无复乘闲屐，观棋访衲衣。
0	1	0	0	0	1	0	0	0	0	0	0	登山海关,好奇成癖轻炎热，怀古登临第一关。渤海南横千叠浪，黄崖西接万重山。壮夫许国携长剑，名将筹边改旧颜。惆怅崩城伤往事，孟姜祠畔暮潮还。
0	1	0	0	0	0	0	0	0	0	0	1	戊辰闰正月书怀 其一,一年风景两逢新，老去情怀最惜春。未有鸧鹒传好语，岂无蛱蝶报芳辰。花林淑气蒸香蔼，柳岸游丝惹曲尘。今日晴明聊引兴，倚楼翻作望乡人。
0	0	0	0	0	0	0	1	0	0	1	0	寄南康使君仲晦五十二兄,故人久已别，出拥朱辕轓。昨尝枉札素，谓言寻里门。云胡不践诺，使我心烦冤。天门深九重，叫阍闻有言。狺狺猛犬吠，曀曀黄霾昏。何由一褰开，豁然见乾坤。沈忧谅难寤，掩默孰与论。秋风吹层波，落叶何翩翻。林端月照夜，谷口云迷村。谁同紫芝友，桂枝谁攀援。江蓠老已尽，况复芳兰荪。应当虎符恋，茕茕劳梦魂。
1	1	0	0	1	0	0	0	0	0	0	1	途中忆儿女之作,发为思乡白，形因泣泪枯。尔曹应有梦，知我断肠无？
0	1	0	0	0	0	0	0	0	0	0	1	月夜泊慈水,舟泊闻宵柝，乡心正郁陶。岸虫秋老急，江月夜深高。儿女悬双泪，年华送二毛。嗟余悲失所，踪迹独劳劳。
0	1	0	0	0	0	0	0	0	0	0	1	雁,万里凭双翼，三秋乍一声。影随霜月落，阵带野云横。绝塞眠孤戍，深闺倚绣楹。凄清偏入耳，何限暮愁生。
0	1	0	0	0	0	0	1	0	0	0	1	题虞侍讲书白太傅八渐偈,香山居士八渐偈，青城先生隶古书。金薤琳琅殊可爱，文章官阀总相如。白云开士成都客，同是青城故乡陌。天藻亭深翰墨香，法云地古天花白。白云悠悠去不返，橘树彫伤坐成晚。满把空怀明月珠，招魂谁洒雕胡饭。古人事佛今人非，二老风流今古稀。大胜潮阳韩刺史，晚因闻道却留衣。
1	0	0	0	1	0	0	0	0	0	0	0	长门怨,未央宫中花满枝，笙歌不断春风词。玉阶露冷与天近，霓裳舞罢琼瑶卮。如今寂寂长门春，寒风萧萧愁杀人。花开花落泪如洗，转眼身为陌上尘。自笑夜来清梦断，犹觉瑶池侍君宴。
0	0	0	0	0	1	0	0	0	0	0	1	吴兴南门怀古,郭门南面似襄州，野树寒山对倚楼。公子城空无食客，霸王宅坏有荒丘。夕阳冉冉仍西下，秋水茫茫共北流。只是今时已惆怅，不应更为昔人愁。
0	1	0	0	0	0	0	0	0	0	0	1	寄同年友,忆昔同登龙虎榜，思君一度一悽然。三年岁月红尘里，万里关河白雁前。天上故人淮水隔，江南老树楚云连。不堪回首知何处，闻说年来海变田。
0	1	0	0	0	0	0	0	0	0	0	1	哭熊味根烈士 其一,抉目悬门大可伤，头颅万里走沙场。芳兰自为当门忌，广柳谁能复壁藏。贯日白虹天黯淡，授书黄石事荒唐。家居苦被纤儿坏，化鹤归时更断肠。
0	0	0	0	0	0	0	0	1	0	0	1	晓起,长安凄风急，捲地如惊涛。征人边戍苦，烽火雪山高。顾予谢远役，晨起登东皋。荷锄独舒啸，岂惮场圃劳。抛书课儿童，井臼时亲操。瓶粟不愿馀，此生何贪饕。徵君去千载，清风长思陶。斗酒足欢娱，休问五陵豪。
0	0	0	0	1	0	0	0	0	0	0	1	华教夫归无锡便问嵇泰峰先生,长安有知己，问子何为还。不奈思乡泪，犹多恋别颜。浮云连冀阙，芳草遍吴山。遥忆宁亲暇，焚香昼掩关。
1	0	0	0	0	0	1	0	0	0	0	1	浣溪沙,帘卷春寒飐玉钩。闲吹柳絮午风柔。寻常睡起不梳头。江国青衫游子梦，曲屏红豆女儿愁。伴人小燕入妆楼。
1	0	0	0	0	0	0	0	0	0	0	1	过望儿山,云去台高草色斑，居人为指望儿山。忽思游子千峰里，白发当门暮未关。
1	1	1	0	0	0	0	0	0	0	0	1	谓①柔立兄,鸡犬还家自识村，重营生理长儿孙。时平战地逢华屋，岁久他乡是故园。别后尘埃如我老，归来耆旧几人存。雁行畴昔从游者，莫话凋零恐断魂。
1	1	0	0	0	0	0	0	0	0	1	1	清明自释,异乡节物又清明，懒复追游年少行。愁惨松楸十年泪，雨昏花絮数声莺。高红远绿俱无那，客恨春风两不平。强课新诗作寒食，不堪重忆故园饧。
0	1	0	0	0	0	0	0	0	0	0	1	蜀山听杜鹃,蜀山万叠高巍巍，蜀鸟鸣春山际飞。中有杜鹃一何急，不唤人归唤春归。春归何似人归好，人归不似春归早。年年走马锦城西，听此因之增懊恼。自恼自慰空自愁，故乡千里思悠悠。数声啼罢芳华寂，花事阑姗风正柔。
0	1	0	0	0	0	0	0	0	0	0	1	次韵答畏庐人日见寄（癸丑，一九一三）,嗟君伤乱思乡土，老我衔哀直禁林。入世倦禽终爱羽，逢春枯树自空心。溪山无恙犹堪画，甲子长存不废吟。倘及馀年见清晏，相从一醉荔支阴。
1	1	0	0	0	0	0	0	0	0	0	1	秋江送别二首 其一,早是他乡值早秋，江亭明月带江流。已觉逝川伤别念，复看津树隐离舟。
1	0	0	0	0	0	1	0	0	0	0	1	朗宁舟中有赠,扁舟江上几经时，幽赏何来乐最宜。雨后碧桃迎笑脸，风前杨柳拂垂眉。歌翻土俗音难解，语对残灯睡较迟。莫说青楼游子薄，天涯迢递费相思。
0	0	0	0	0	1	0	1	0	0	0	1	凉州词,哀笳遥起戍楼间，少见平原多见山。惆怅葫芦河上客，立残斜日望乡关。
0	0	1	0	0	0	0	0	0	0	0	1	哭同年黄绍馨孝廉,同领乡书者，才名君最先。赋成栖鹏日，笔绝获麟年。堂有双黄发，家无二顷田。交情尽一哭，泪洒寝门前。
0	1	0	0	1	0	0	0	0	0	0	0	哭周宗彝,已叹交情看渐少，闻君怛化重伤神。手栽寒竹惟添笋，堂掩空山不见人。旧说媾婚今且置，新怀情悃向谁陈。独怜头白曾参母，清夜悲号血泪频。
1	1	0	0	0	0	0	0	0	0	0	0	悲感二女遗物 其一 空闺,壁网蛛丝镜网尘，花钿委地不知春。伤心怕见呢喃燕，犹在雕梁觅主人。
0	0	1	1	0	0	0	0	0	0	0	1	舟过石崇湖次韵彦铭（辛亥） 其一,山势西来尽，波平接太清。地连天堑重，名盖石崇轻。镜净空无滓，风翻浪忽惊。掀篷莫回首，何限故乡情。
0	1	1	1	0	0	0	0	0	0	1	0	咏史 其一,燕丹得荆卿，名声惊六国。已感燕丹恩，思报燕丹德。悠悠易水寒，飒飒风萧瑟。壮士从此去，飘然入秦域。气凌帝王尊，图穷无变色。剑术虽云疏，谁不谓勇力。壮哉匹夫志，之死矢靡慝。
0	0	0	0	0	0	0	0	0	1	0	1	闺怨 其一,君居楚尾妾吴头，咫尺天涯作许愁。多谢有情江上月，夜深分照两家楼。
1	0	0	0	0	0	0	0	0	0	0	1	李相如自滇池录示近诗率尔赋寄,游子辞乡十九春，诗加畴昔更清真。粤台风雅稀前辈，蛮国山川老此人。帐下飞书银箭晓，日边骑马剑花新。眼中无限英雄泪，尽化明珠寄所亲。
0	0	0	1	1	0	0	0	0	0	0	0	哭黄海野妹丈三首 其一,可惜仙才黄海翁，秋风星陨海山东。惊人綵笔原无敌，直已清朝本至公。湘水不归兰蕙老，长沙吊去古今同。苍生莫慰当年望，横涕滂沱哭上穹。
0	1	0	0	0	0	0	0	0	0	0	1	醉中夜自村市归,村市夜骑黄犊还，却登小阁倚阑干。银河斜界晓天碧，璧月下入秋江寒。吾辈身闲且饮酒，人生事定须阖棺。元自胸中著云梦，莫惊绿鬓耐悲欢。
0	1	0	0	0	0	0	1	0	0	0	0	哭敬美弟二十四首 其十一,尚忆当年废蓼莪，凄然吊影两湘累。那知白日回光处，已傍崦嵫奈尔何。
0	0	0	0	1	0	0	0	0	1	0	0	荷花,相倚秋风立，兰言似有无。未饶霜女俊，不爱月娥孤。力弱烟被素，心危露泣珠。剪裁随楚思，幽怨寄吴歈。半坼香囊解，微倾醉弁扶。涉江如可采，百琲答轻躯。
1	0	0	0	1	0	0	0	0	0	0	0	四时宫怨四首 其一,御道如弦永巷开，翠华何日复重来。泪痕暗滴连宵雨，车响遥闻别院雷。天上兰花空入梦，门前竹叶岂为媒。夜阑独对金莲烛，一寸丹心一寸灰。
0	0	0	0	0	0	0	1	1	0	0	0	哭槐径弟,孤僻由天性，看山独展眉。岂无身后虑，犹课病中诗。泉石宁非祟，苍旻不可知。平生唯爱菊，增我九秋悲。
1	1	0	0	0	0	0	0	0	0	0	1	二月十三日初度,知非吾已晚，白首尚他乡。不入广文馆，宁要太守章。宽忧应有物，却老信无方。谩忆儿童岁，斑衣父母傍。
0	0	1	1	0	0	0	0	0	1	0	0	送袁明府任长沙,别离杨柳青，樽酒表丹诚。古道携琴去，深山见峡迎。暖风花绕树，秋雨草沿城。自此长江内，无因夜犬惊。
0	1	1	1	0	0	0	0	0	0	0	1	其五,汝魂毋飞扬，万里随悲风。汝父为国殇，精爽在榆中。汝兄亦殉死，黄口为鬼雄。游魂尚未变，白骨可相从。汝生不识父，死后见形容。桓桓大将军，苦战黑山戎。左手挽人头，右手持秦弓。须髯怒尽磔，流血被体红。黄云野莽荡，阴气横苍穹。前有无定河，后有赫连宫。父子惊相持，恸哭何时终。
1	0	0	0	0	0	0	0	0	0	0	1	寒夜独坐游子多怀简知己,故乡眇千里，离忧积万端。鹑服长悲碎，蜗庐未卜安。富钩徒有想，贫铗为谁弹。柳秋风叶脆，荷晓露文团。晚金丛岸菊，馀佩下幽兰。伐木伤心易，维桑归去难。独有孤明月，时照客庭寒。
0	0	0	0	1	0	1	0	0	0	0	0	寄黎二樵,书来读罢更销魂，双袖频揩泪眼昏。怪底经年成阔绝，可怜垂死幸生存。山中著作应千古，海内交游孰并论。我付相思与无忌，殷勤重访百花村。
0	0	0	0	0	0	0	1	0	0	0	1	寄西蜀郭佥宪鲁瞻,长歌寒女素丝诗，直道难逢郭泰机。白简威名西蜀远，青云朝省故人非。身危独洒潇湘泪，道拙空怀草木衣。东望乡关万馀里，归心江汉转依依。
0	1	0	0	1	0	0	0	0	1	0	0	生查子 闺怨,宵来风雨多，应妒花娇姹。秾艳一时空，忍煞芳华谢。无语倚阑干，闷对花枝下。红泪落双眸，簌簌如花洒。
0	1	0	0	0	1	0	1	0	0	0	0	寄永平友人 其一,故人千里隔天涯，几度临风动远思。贾谊上书曾伏阙，仲舒陈策欲匡时。高风落落谁同调，往事悠悠我独悲。何日归来话畴昔，一樽重叙旧襟期。
0	0	0	0	0	1	0	0	0	0	0	1	渡沂水,沂水清堪浴，缁尘尔若何。天低平楚尽，野旷夕阳多。世路空搔首，乾坤尚荷戈。故园春事近，归计莫蹉跎。
1	1	0	0	0	0	0	0	0	0	0	1	其二,金陵虽暂住，不比在他乡。北望京华近，西流蜀水长。佳儿娱旦暮，诸弟共文章。港下多商舶，来书寄数行。
0	0	0	0	0	0	0	1	0	1	0	1	晨发高峣柬丘月渚杨墨池,荒鸡嗥西邻，海霞射东壁。又携孤剑征，去作点苍客。高峣亦吾庐，安宁亦予宅。屏居三十年，宛如故乡陌。飞屐频登临，披衣数晨夕。别离今几时，重到感畴昔。儿童巳长成，宾从尽衰白。联榻情绸缪，晤语慰衰瘠。此行拟何为，筋力疲疆场。少城云思纷，江阳春梦积。一身四处家，浮生百龄迫。请为劳者歌，歌罢转愁剧。
0	0	0	0	0	1	0	0	0	0	0	1	春暮怀王鹤山,三月风光今又暮，四郊雨意喜全收。春愁无那凭桑落，午梦将成破栗留。乡国创夷谁侧席，故人丰采独登楼。空林暮色增惆怅，何日东冈续旧游。
0	1	0	0	0	0	1	0	0	0	0	0	春日遣兴,霭霭春云度女墙，萋萋春草遍芳塘。园林风景非吾土，庭馆莺花是异乡。野岸波纹浮鸭绿，官桥柳色弄鹅黄。不知多少相思意，秖逐游丝百尺长。
1	0	0	0	0	0	0	0	0	0	0	1	夜泊峡山口寄怀刘季德,清夜维舟岸夹山，海潮断处水潺潺。千峰月色浮璚岛，万壑涛声响佩环。游子浩歌徒自放，美人丛桂共谁攀。乘秋羽翮将无健，矫首渑池未是难。
1	0	0	0	0	0	0	0	0	0	0	1	宗学寓宿贻谢任宿,煌煌文德门，绛殿高巍巍。朔望奉朝谒，自觉身光辉。吾家济水南，旧隐掩双扉。三径虽就荒，松菊犹依依。归欤怀魏阙，倦宦念东归。游子行未已，江湖雁南飞。去就两无策，踌躇送残晖。
1	0	0	0	0	1	0	0	0	0	0	1	和黄希斋才伯韵,天涯游子抱瑶琴，指下难挑曲外音。寸草报春终有憾，浮云出岫本无心。寻幽喜癖陶潜径，茹糗羞谈季子金。老我正多盘谷兴，可能分榻坐浓阴。
1	0	0	0	0	0	0	0	0	0	0	1	其二,午云添野色，花柳斗春明。游子故留意，东风自不情。天连秦苑杳，潮入蜀江平。北会争盟后，春秋几变更。
1	1	0	0	0	0	0	0	0	0	0	1	和王太原中秋韵,未忍他乡死便休，每依南斗望中州。青天有月来今夕，白发无家度几秋。客计空弹冯子铗，愁心长倚仲宣楼。明年此会知何在，且赋新诗纪远游。
0	1	0	0	0	0	0	0	0	0	0	1	赠衡山侯霖,家住衡山茗坞深，轩辕道士是知音。窊尊酒好聊同醉，石鼎诗难莫浪吟。雨外虺隤寒食路，花边格磔故乡心。却怀世上扬雄少，肠断侯芭何处寻。
0	1	0	0	0	0	0	0	0	0	0	1	奉寄韦太守陟,荒城自萧索，万里山河空。天高秋日迥，嘹唳闻归鸿。寒塘映衰草，高馆落疏桐。临此岁方晏，顾景咏悲翁。故人不可见，寂寞平陵东。
0	1	0	0	0	0	0	0	0	0	0	1	春暮旅怀柬张梅庄余勉之兼订为浮山之游,竹外寒云近可呼，春残天气尚模糊。樽移水阁三人共，花老山城一笛孤。异地尺书迟雨雪，故园幽梦负江湖。谢公旧有看山约，可许相从蹑屐无。
0	0	0	1	0	0	1	0	0	0	0	0	冬夜泊八赤怀施自勖,一番新寒客路中，墨云零落水天空。故人将近似江月，小艇独眠多野风。五亩未蒙行役力，半生微有著书功。明朝相见姑胥郭，岁晚心期讶许同。
0	0	0	0	0	0	0	1	0	1	0	0	柳絮,人道杨花浑似雪，那知雪不似杨花。春深解送馀寒去，昼永偏依丽日斜。点缀楼台成绘画，发挥桃李作奢华。多情不忍轻离别，笑杀飞霙便委沙。
1	1	0	0	0	1	0	0	0	0	0	1	生日夜酌,堪笑百年徒一瞬，他乡今夕又生辰。却怜底事真无定，但得尊醪何厌频。望入白云惟见月，梦馀青草不知春。殊惭多病为官苦，空有腰肢折与人。
0	1	0	0	1	1	0	1	0	0	0	1	其二,层峦矗空寒玉立，老树含春翠云湿。几处人家院落闲，孤舟野渡溪流急。东风游赏知何人，蹇驴龙钟酒半醺。葛巾润透林梢露，诗担斜冲石径云。豪吟不尽闲中趣，笑指前山更容与。初疑踏雪孟浩然，又似寻芳杜工部。半幅新图一段幽，水光山色共悠悠。粉闱公暇日披拂，遥认故园天际头。
0	0	1	1	0	0	0	0	0	0	0	1	闻沈元用帅南海喜而有作,与公相别五经年，忧患流离理固然。怅望故园江渚外，还惊横浦瘴烟边。喜闻金节专南海，行看锋车上九天。顾我不才仍老矣，只思归棹五湖船。
1	1	0	0	0	0	0	0	0	1	0	1	燕歌行,别日苦促会日稀，云山阻隔雁飞飞。怀君永夜漫凄其，憔悴兰房怅别离。妾只含情独掩扉，君留他乡胡不归。欲语不语还低眉，抚琴一弹心伤悲。再弹不觉泪连丝，明月烂烂无光辉。牛女咫尺河间之，斗转参横夜半时。
0	0	0	0	0	0	0	0	1	0	0	1	段约之园亭,爱公池馆得忘机，初日留连至落晖。菱暖紫鳞跳复没，柳阴黄鸟啭还飞。径无凡草唯生竹，盘有嘉蔬不采薇。胜事阆州虽或有，终非吾土岂如归。
0	0	0	0	1	1	0	0	0	0	0	0	其二,客心残梦里，潦倒出柴门。人语寒相答，星稀光乍昏。溪流寻马迹，沙路认潮痕。莫更嗟行役，明朝是故园。
0	0	0	0	0	1	0	0	0	0	1	1	访杨敏叔不遇，时敏叔归崖门故宅,来从古寺问西墩，隔水遥知处士门。陋巷僦居徒四壁，故园归棹有孤村。青山浪迹聊舒愤，白首论心未报恩。何事先生难得见，一年强半在慈元。
1	1	0	0	0	0	0	0	0	0	0	1	借书一首①,陆澄文史久成堆，手泽摩挲日百回。往事已随流水去，他乡如遇故人来。诗书浩劫消烽火，富贵浮名谢酒杯。掩卷沉思开卷诵，青灯有味未心灰。
1	0	0	0	0	0	0	0	0	0	0	1	同张大司马十二至武陵庄作,西风瑟瑟水潺潺，一径烟霞尽日閒。游子踏歌惭下里，上公高兴只东山。亭围细竹青流座，门翳长松翠捍关。沈醉不知何处宿，武陵原是隔尘寰。
0	0	0	0	0	1	0	0	0	0	0	1	边情,穷荒始得静天骄，又说天兵拟渡辽。圣主尚嫌蕃界近，将军莫恨汉庭遥。草枯朔野春难发，冰结河源夏半销。惆怅临戎皆效国，岂无人似霍嫖姚。
1	0	0	0	0	0	0	0	0	0	0	1	其八,雨洒灯花落酒卮，停卮不语有馀悲。捩风孤鹳鹳城去，隔叶流萤出槛迟。下榻虚窗更漏永，思乡远峤水云疑。僦居邻近经过易，旅食淹留且岁时。
0	1	0	0	0	0	0	0	0	0	0	1	赠萧迪敏南还,晓日都门莺乱鸣，那堪把酒问归程。天涯绿暗花将尽，沽口船高水正生。莫谓难兄伤别意，极知慈母慰深情。故乡耆旧如相见，为道平安寄远声。
0	1	0	0	0	0	0	1	0	0	0	0	楚村道中 其一,林栖野啄散鸦群，极目风霾乱日曛。短麦离离乾忆雨，远峰黯黯细输云。愁逢杂路寻车辙，赖有高林出酒巾。辄得问津凡父老，不应看客废锄耘。
1	0	0	0	0	1	0	0	0	0	0	1	其九 （行旅）陆平原,发轸指修涂，顿辔临广川。居人并集送，游子私自怜。故乡日已远，亲爱坐相捐。携手一何促，分袂难久延。绝景不可寻，遗音邈以绵。忧来鲜再逝，欢往岂重旋。靡靡永徂迈，冉冉薄暮年。凉风起平陆，积雪被长壖。幽谷生曾阴，高岭结飞泉。寒鸟无宿栖，猛兽行不前。惆怅感平生，怨此世网牵。怀归殊未遂，忾愤何由宣。
1	1	0	0	0	0	0	0	0	0	0	1	家叔舍弟与黎介然会于符离因用两绝奉寄 其一,漫约同归久未偿，只今留滞各他乡。春风有信勤归雁，夜雨何时复对床。
0	0	0	0	0	0	0	1	0	0	0	1	从横塘晚至木渎舟中寒甚,西北风狂野气昏，船窗拥火取微温。残阳正堕塔边寺，薄雪未消湖外村。木尽脱时喧鸟雀，稻成堆处散鸡豚。可怜岁晚不归客，对景踌躇思故园。
0	0	0	0	0	0	0	1	0	0	0	1	云中至日,去岁山川缙云岭，今年雨雪白登台。可怜日至长为客，何意天涯数举杯。城晚角声通雁塞，关寒马色上龙堆。故园望断江村里，愁说梅花细细开。
0	0	0	0	0	0	1	0	0	0	0	1	雨中有怀李申伯杨彦祥二文友,幽室隐几卧，觉来闻雨声。开窗土痕湿，井边春草生。旅寓惜芳草，閒居抱幽情。美人期不至，谁与共持觥。相思巷南北，如隔万里城。
0	0	0	0	0	0	0	1	0	1	0	1	别之望后独宿蓝田山庄,鹡鸰有旧曲，调苦不成歌。自叹兄弟少，常嗟离别多。尔寻北京路，予卧南山阿。泉晚更幽咽，云秋尚嵯峨。药栏听蝉噪，书幌见禽过。愁至愿甘寝，其如乡梦何。
0	0	1	0	0	0	0	0	0	0	0	1	其三,琼海南来欲尽头，壮哉奇绝在兹游。登山极目浑无地，观海回头总末流。梅岭瘴开征路晓，鹅湖云尽故园秋。春风握手丹墀上，射策推君第一筹。
0	0	1	1	0	0	0	0	0	0	0	0	浣溪沙 其一 春闺,深院秋千绣带轻。衣沾香汗玉钗横。最怜节气近清明。怕见落英春欲暮，倦开翠幌梦频惊。碧桃花下戏调莺。
1	0	0	0	0	0	0	0	0	0	0	1	出宣州过箬岭入歙州界遇雨,游子倦行役，攀折畏险阻。宣歙尽山城，峰峦互撑拄。从箐裹郡县，仄涧跨垣堵。兹岭何岧峣，悬道通一缕。峭壁插天门，裂石界地户。泉奔脚下雷，风啸空中虎。朗日眩神魂，旅人怯亭午。况乎我独行，缥缈入云雨。
1	0	0	0	0	0	0	0	0	0	0	1	其二,岭水常时急，蛮山是处高。户输无翠羽，溪瘴有黄茅。游子归乡国，斯人滞冗曹。临分那忍别，风里鬓萧骚。
1	1	0	0	0	0	0	0	0	0	0	1	夜行桑乾河,游子苦行役，长途晓夜征。荒寒增客思，哀乐感吾情。沙软馀龙气，天寒辨马声。狂澜忧未已，何术奠苍生。
0	1	0	0	0	0	1	0	0	0	0	0	书寄陈昼卿书尾,欲归还小住，杯酒许重斟。信宿分离后，相思直到今。大江流远梦，小雅托哀音。记否中山夜，绳床听雨心。
0	1	0	0	0	0	0	0	0	0	0	1	答黄悦可见寄,故人久别益凄其，谁遣瑶华慰所思。丹凤城头不堪望，五陵春早滞归期。
1	1	0	0	0	0	0	0	0	0	0	1	次韵赵希元忆处州梅花,万花头上占天工，得意开时斗未东。破月麝脐来馥郁，横烟玉树净玲珑。暖归故蕊应欺雪，人在他乡正御风。借问殷勤动诗兴，忘机争似鹿皮翁。
0	0	0	0	0	1	0	0	0	0	0	1	元日,元日风兼雨，萧条野外村。过门车辙远，记节酒杯存。战伐看今岁，栖迟且故园。兵戈如未息，身世岂须论。
0	0	0	0	1	0	1	0	0	0	0	0	题苏武牧羊图,未入麒麟阁，时时望帝乡。寄书元有雁，食雪不离羊。旄尽风霜节，心悬日月光。李陵何以别，涕泪满河梁。
0	0	0	0	0	0	1	0	0	1	0	0	怀城中诸公,只在边尘里，年年老别离。冰霜原共苦，山水岂余私。有命荷皇泽，无家感佛慈。愿言各努力，庶足慰相思。
0	1	0	0	0	0	0	0	0	0	0	1	寄马彦会,百战孤城血未干，故人书札报平安。秋风代马思燕草，夜月湘歌怨澧兰。万里江湖仍旅食，百年天地自儒冠。山阴更有诛茅地，仗剑休辞行路难。
1	1	0	0	1	0	1	1	0	1	0	1	其六,游子既已别，极目上河梁。浮云何奄忽，飞鸟来西翔。挥涕沾长缨，引领遥相望。不惜离别苦，但悲岐路长。昔我同心友，宁为参与商。愿保后凋姿，寒冬履严霜。母为久行役，俛仰令心伤。秋风数归期，蟋蟀鸣我床。
1	0	0	0	0	0	0	0	0	0	0	1	夹沟闸写怀,金钱不博皂囊诗，杯饭何曾谢乞儿。京酒鲜催游子醉，年华争谓鬓毛丝。遥遥泰岳瞻应远，采采蒌蒿步更迟。万里亲庭天一角，夕阳翘首不胜思。
1	0	0	0	0	0	0	0	0	0	0	1	二十一日泗川道中,维扬竟日马蹄忙，又向盱城渡淼茫。且喜晴空云歛尽，更忻暖日晷初长。犁锄接陇歌声沸，粉黛行厨色笑扬。游子揽春生意满，停鞭拉友夜倾觞。
1	0	0	0	0	0	0	0	0	1	0	0	闺中闻雁代妇作,朝来出阁上帘钩，目断飞鸿泪暗流。自是别离情思剧，不缘秋色解牵愁。
1	1	0	0	0	0	0	0	0	0	0	1	赠王吉甫 其三,嗟予困羁旅，雨昏萧寺中。客情随日淡，诗思入秋雄。目断故乡路，心飞黄叶风。文轩又将去，坐觉笑谈空。
0	1	0	0	1	1	0	0	0	0	0	0	子规,已知宫阙生芳草，犹抱愁心泣夕阳。无那东风增惆怅，有时寒雨助凄凉。声随流水涓涓远，血染残红黯黯伤。莫向山斋悲旧苑，晓钟微月梦初长。
0	1	0	0	0	0	0	1	0	0	0	1	晓出古城山,落月堕眇莽，残星澹微茫。竹舆乱清溪，飞盖入岚光。松桧雾霭湿，桑麻风露香。空翠滴尘缨，何必濯沧浪。山家亦早作，迨此朝气凉。林深无人声，木末炊烟苍。离离瓜芋区，肃肃枣栗场。田园古云乐，令我思故乡。墟市稍来集，筠笼转山忙。吏事亦挽我，归路盘朝阳。
0	1	0	0	0	0	0	1	0	0	0	0	纵步近村,病去身轻试杖藜，满村荞麦正离离。照溪自叹尚微瘦，趁渡人言殊未衰。草塞瓶头沽浊酒，花簪笠顶引群儿。裴回不恨归差晚，正爱青灯映竹篱。
1	1	0	0	0	0	0	0	0	0	0	1	南伐,南伐驱千骑，遥闻几战场。青年多侠气，白骨半他乡。塞雁悲秋老，闺人哭夜长。招魂渺何处，天外月茫茫。
1	1	0	0	0	0	0	0	0	0	0	1	夜雨,作客本无梦，况经雨意深。空阶一万滴，滴滴是秋心。落叶他乡树，孤镫旅夜吟。披衣不成寐，夜半起鸣琴。
0	0	0	0	1	1	0	0	0	1	0	1	春寒忆家,碧纱窗外北风多，镇日轻寒可奈何。岁月无情人自老，江山如故客重过。桃花深院飘红雨，杜若芳洲泛绿波。谩说故园春景好，不堪归计又蹉跎。
1	0	0	0	0	0	0	0	0	0	0	1	湖上,万红飞尽雨如烟，心事伤春哭杜鹃。游子不来弦管歇，画船空系柳丝边。
1	1	0	0	0	0	0	1	0	0	0	1	其二,炎方霜雪少，海气夜寒生。飘摇舟一叶，游子衣裳轻。饥渴莫我问，骨肉万里情。泠泠晚潮水，凄清欸乃声。独怜宵征客，憔悴百愁并。顾影无俦匹，仰盼悲参横。
1	1	0	0	0	0	0	1	0	0	0	1	其二,迢迢北固钟，吹声入篷底。寸念不自持，推枕夜中起。蠡船三尺高，下有千里水。千里东流来，西向去瀰瀰。水上什百舟，各各异乡里。沈沈落月中，不知醒者几。横箫倚孤烛，曼调引悱悱。宕以疏杨风，毕韵转凄靡。閒鸥尔何知，槭槭听江汜。鸥语渐寥落，鸿语接迤逦。群舟叹息声，纷然杂潮尾。他乡有今夕，悲来那能已？
0	1	0	0	0	0	0	0	0	0	0	1	对凯头陀旧画有感,展卷犹怜古墨香，思君颜色转苍茫。空余指下青山老，不见樽前白发狂。几度云烟伤过眼，六年风雨想连床。头陀撩脚归何处，定向虚无觅故乡。
0	1	0	0	0	0	0	1	0	0	0	1	其十一 秋燕,怜汝归期道路长，好依残垒更回翔。向来华屋非新主，何必乌衣是故乡。万里风尘劳往返，百年时序有炎凉。休论王谢堂前事，寥落秋思易感伤。
0	0	0	0	0	0	1	1	0	0	0	1	起复赴选答邓玑伯使君,几从岭外忆明光，又向河梁别故乡。谁恋孤舟聊信宿，忽来五马旧循良。新诗赠我仍停棹，浊酒逢君更尽觞。圣主若还幽侧问，拟于天路待□骧。
0	0	0	0	0	0	0	0	1	0	0	1	远归,人人相见各开颜，载得春风入玉关。邻里关心问筐箧，儿童拍手唱刀环。且图傍岸牵舟住，竞说乘槎犯斗还。海外名山都看遍，杖藜还看故乡山。
0	1	0	0	0	0	0	0	0	0	0	1	暂归里门韬仲叔屡同觞咏即事题赠,又到尊前唤奈何，旅愁偏傍故园多。期丧仅未妨丝竹，作达几成废啸歌。粲社悲欢多化石，穷途缓急尽监河。知君同病关心甚，不厌频频犯夜过。
1	1	0	0	1	1	0	0	0	0	1	1	饮马长城窟行,萧萧山上草，悠悠山下道。长城一何长，远望多悲伤。远望不如归，游子日依依。依依复累累，涕泣当为谁。高台知天风，鸿雁知天霜。欲媚更无人，欲去更彷徨。浮云西北来，我马顾之鸣。愿附尺素书，迢迢东南行。浮云不可托，素书不可成。十年违室家，安知即平生。
0	0	0	0	0	0	0	1	0	1	0	0	江上送友人,看尔动行棹，未收离别筵。千帆忽见及，乱却故人船。纷泊雁群起，逶迤沙溆连。长亭十里外，应是少人烟。
0	0	0	0	0	1	0	0	0	0	0	1	月下西施,霜老梧宫处处秋，落英谁照夜深游。空悬万古姮娥影，长对含情越女愁。隐约捧心怜露冷，昏黄香径见风流。更残莫上苏台望，地白天寒不可留。
0	0	0	0	0	0	1	0	0	0	0	1	次杨文昭见寄韵,一别故人知几时，相思每诵隔年题。兵戈满眼愁无那，风雨连床梦转迷。遥瞩层城坚铁石，俯怜荒野困涂泥。兴来每欲操舟去，伫待西村罢鼓鼙。
0	0	0	1	0	0	0	0	1	0	0	1	闻某故人得子此寄,渥洼千里育神驹，白月光开掌上珠。八十文星原未老，一株玉树岂云孤。龙门有李看争御，禄阁无刘继此儒。远想故人多好事，为君欢喜望云衢。
0	0	0	0	0	0	0	1	0	0	0	1	池上会心亭初成与客小饮,故乡归未得，暇日且销忧。仙地那能缩，吾庐亦自幽。垂杨覆锻沼，脩竹引觞流。桂白淮山晚，梨红张谷秋。烟林平似织，云树郁如浮。即此堪招隐，无劳赋远游。
0	1	0	0	0	0	0	0	0	1	0	0	闻角,吹角秋风里，边声入莫云。抑扬如自诉，哀怨不堪闻。老马行知道，孤鸿飞念群。秪今霸陵尉，那识旧将军。
1	1	0	0	0	0	0	1	0	0	0	1	玄妙观会同年次韵,宿雨初晴月漏光，琳宫桂子散秋香。相逢尽是他乡客，一举何妨累十觞。
0	1	0	0	0	0	0	0	0	0	0	1	戍赵归思寓姓名一章,嗟予谢安枕，朅来历荒徼。边声横赵朔，代马腾秋草。九塞张武军，三关羽书少。疲禽息故林，赪鱼遵幽沼。日归荒丘迟，寒向戍楼早。白杨兴悲风，石虎横周道。千秋胡敢言，生平当自保。将陈乞骸章，田间以终老。
0	0	1	0	1	0	0	0	0	0	0	0	闻老兵谈边事,少小从军老病侵，铁衣征战岁年深。天寒野火烧荒塞，月黑山精啸古林。千载干戈堪洒泪，三秋笳鼓数惊心。平沙乱草迷枮骨，汉武穷兵怨至今。
0	0	1	0	0	0	0	0	0	0	0	1	昼梦,二月饶睡昏昏然，不独夜短昼分眠。桃花气暖眼自醉，春渚日落梦相牵。故乡门巷荆棘底，中原君臣豺虎边。安得务农息战斗，普天无吏横索钱。
0	0	1	1	0	0	0	0	0	0	0	0	哭丘一成三首 其一,海岳钟生命世英，浑然才质自天成。文章应使出头避，诗句传看满座惊。回也眼前时立卓，鲤兮庭下正趋行。可怜造物无真宰，不与斯人假寿龄。
0	0	0	0	0	1	0	0	0	0	0	1	元旦,白项乌啼接曙晖，条风依约满圜扉。非关潘岳为郎拙，自是虞翻与世违。沧海尚悬逋客泪，清霜宁为贱臣飞。故园鸥鹭应相诮，辜负三春薜荔衣。
0	0	0	0	0	0	0	1	0	0	0	1	晓次荆江①,孤舟大江水，水涉无昏曙。雨暗迷津时，云生望乡处。渔翁闲自乐，樵客纷多虑。秋色湖上山，归心日边树。徒称竹箭美，未得枫林趣。向夕垂钓还，吾从落潮去。
1	0	0	0	0	0	0	0	0	0	0	1	寿邗上王夫人,邗江激激连淮浦，有母贤名播江浒。弋雁晨炊陇上星，丸熊夜坐灯前雨。年来八十齿转高，称觞舞綵皆贤豪。西河游子怀芳节，犹望扬州廿四桥。
0	1	0	0	0	0	0	0	0	0	0	1	宣风馆题壁和王大伯安,候馆哦诗销烛痕，地炉煮茗恶溪浑。叩门乞火有邻父，打鼓报更还近村。仲冬寂寂野霜落，残更凄凄山月昏。苦遭砧杵远相聒，独忆故园伤旅魂。
0	0	0	0	0	0	0	1	0	1	0	0	送知古上人,昔年离别浙河东，多难相逢旧楚宫。振锡才寻三径草，登船忽挂一帆风。几程村饭添盂白，何处山花照衲红？不似投荒憔悴客，沧浪无际问渔翁。
1	1	0	0	0	0	0	0	0	0	0	1	岱路中作,入山不五里，景色凄以繁。泉绕汉祠外，雪明秦树根。狂飙晚藤落，斜日溪禽喧。悠悠游子心，对之转忘言。时序既以殊，宁不感乡园。马上重叹息，带暝投孤村。
1	1	0	0	0	0	0	0	0	0	0	1	周选部入都闻吴山人卧病金陵念仆极至辄报此章,伏枕他乡几月瘳，秣陵萧瑟已深秋。应知茗艼差为适，何处逍遥不可游。缑岭客将骖白鹤，函关人自拜青牛。书来莫问华阳馆，乞取丹砂老葛侯。
0	1	0	0	0	0	0	0	0	0	0	1	村居,丘壑偏宜谢幼舆，清泉碧筱爱吾庐。祗知幽绝堪高枕，未解穷愁好著书。閒过山僧烹笋蕨，倦从野老课菑畬。夕阳流水荆扉静，花满青尊月满裾。
0	1	0	0	0	1	0	0	0	0	0	0	贾谊宅,洛阳才子屈长沙，旧宅开残橘柚花。天下治安犹痛哭，南方卑湿漫伤嗟。霜寒废阁啼妖鵩，日落荒庭集暮鸦。千载怀湘同有恨，赋成骚客鬓应华。
0	1	0	0	0	0	0	0	0	0	0	1	有怀族子,秀出吾宗独有君，等閒相别又秋新。江山憔悴生归思，风雨凄凉梦故人。天境尽供分石钓，云溪拟卜住山邻。何时对酒听佳句，洗我胸中一斛尘。
0	0	1	1	0	0	0	0	0	0	0	1	寄凤池故人钟大,谷口遥钟半掩门，疏灯空馆住荒村。棕榈叶上惊新雨，砧杵声中忆故园。多难未销豪杰气，长贫难荅旧交恩。凤池月色歌钟里，应念残山独听猿。
0	1	0	0	0	0	0	1	0	0	0	0	咏怀古迹十首 其一 太伯祠,斜日春风太伯祠，短垣开遍野蔷蘼。断碑剥蚀残螭字，折鼎消亡故虎彝。采药山深花漠漠，鸱夷宅废草离离。空堂零落丹青尽，留得游人吊古诗。
1	0	0	0	0	0	0	0	0	0	0	1	登君山次渔洋山人江阴何明府邀登君山韵二首 其一,三十三峰尽，长江馀断流。崖荒白日迥，潮上晓天浮。陡绝百川障，曰归三载秋。新城不再过，谁与话闲愁。
1	1	1	0	1	1	0	0	0	0	0	1	奉寄梅主家兄,寥寥南北雁声沈，萍梗他乡雪满簪。兄自抱孙安稳睡，我因耽禄战兢深。风尘飘?千山暝，道路驱驰百病侵。圣主可怜衰老骨，梅花月下不胜斟。
1	1	0	0	0	0	0	0	0	0	0	1	重阳日寄上饶李明府,重阳秋雁未衔芦，始觉他乡节候殊。旅馆但知闻蟋蟀，邮童不解献茱萸。陶潜何处登高醉，倦客停桡一事无。来岁公田多种黍，莫教黄菊笑杨朱。
1	0	0	0	0	1	0	1	0	0	0	1	次金二秀才铉见寄韵,迢递关河阻，淹留岁月长。孤身仍在客，多病转思乡。易醉三杯酒，难消两鬓霜。安能生羽翼，霄汉远翱翔。
0	0	0	0	1	1	0	0	0	0	0	1	子卿归汉图,节旄落尽始归来，白发龙钟老可哀。犹胜生降不归汉，将军空有望乡台。
1	0	0	0	0	0	0	0	0	0	0	1	中秋无月,月到江南不肯明，良宵风雨又纷纷。何人梁苑歌千里，今夜扬州欠二分。误我寻欢沽斗酒，负他学拜换罗裙。天公或惜思乡苦，故遣嫦娥隐白云。
0	1	1	0	0	0	1	0	0	0	0	0	寄汀州伍明夫贡元,鬓发遥知各已苍，侧身南望正凄凉。山河遥隔三千里，云树相思二十霜。目断塞鸿伤契阔，梦随辽鹤吊兴亡。世间何处无明月，偏向吾庐照屋梁。
0	0	0	0	1	0	0	1	0	0	0	0	寄顾天锡,两年三度吉州书，一见佳儿更起予。霄汉疏星晨落落，江湖幽梦晚蘧蘧。吟诗性癖同心在，听讼堂空散吏如。独有故人衰病后，忆君清涕欲沾裾。
0	0	0	0	0	1	0	1	0	0	0	0	被举应徵别乡中故人,皇明照区域，帝思属风云。烧山出隐士，治道送征君。自惟逢艾影，叨名兰桂芬。使君留白璧，天子降玄纁。山鸡终失望，野鹿暂辞群。川气含丹日，乡烟间白云。停骖无以赠，握管遂成文。
0	0	0	0	0	0	0	1	0	0	0	1	寄王震甫,三年巴蜀客，万里故人心。若比瞿塘水，思君应更深。
1	0	0	0	0	0	0	0	0	0	0	1	其四,朱颜回忆画堂新，辛苦牛衣二十春。求婿每惭郤鉴赏，改妆宁为鲍宣贫。车裘赠我成游子，甘脆劳卿奉老亲。旧是狂奴今作吏，琴书检点仗何人！
1	1	0	0	0	0	0	0	0	0	0	1	九日,今日知何日，他乡忆故乡。黄花一杯酒，白发几重阳。日晚鸦争宿，天寒雁叫霜。客中无此醉，何以敌凄凉。
1	0	0	0	0	0	0	0	0	0	0	1	宿慧果寺,万感清秋夜，愁闻玉漏长。无端如中酒，不尽为思乡。灯暗秋虫入，风酸桂叶香。长歌杂短咏，若个解行藏。
0	1	0	0	0	0	0	1	0	0	0	1	再使蜀道,眇眇葭萌道，苍苍褒斜谷。烟壑争晦深，云山共重复。古来风尘子，同眩望乡目。芸阁有儒生，轺车倦驰逐。青春客岷岭，白露摇江服。岁月镇羁孤，山川俄反覆。鱼游恋深水，鸟迁恋乔木。如何别亲爱，坐去文章国。蟋蟀鸣户庭，蟏蛸网琴筑。
1	1	0	0	0	0	0	0	0	0	0	1	寄五清先生,地比天南一寄声，楚山蜀道两关情。他乡岁月仍羁旅，故国风尘尚甲兵。张翰本非思玉鲙，谢安终不忘苍生。遥瞻山斗徒劳仰，苦恨江湖不易行。
1	0	0	0	0	0	0	0	0	0	0	1	其三,吴山视诸山，耸秀若诸母。上有一段云，使我屡回首。瀫水向浙水，凉飙生远漪。中有一双鲤，为传我所思。高堂有华发，游子行当归。归欤不可缓，霜露沾人衣。
1	1	0	0	0	0	0	0	0	0	0	1	忆家,故国千山外，经秋远别离。浮生能几日，为客此多时。衰眼高堂泪，寒砧少妇悲。天涯念游子，风雨共凄其。
1	0	0	0	0	0	0	0	0	0	0	1	霁后贻马十二巽,高天风雨散，清气在园林。况我夜初静，当轩鸣绿琴。云开北堂月，庭满南山阴。不见长裾者，空歌游子吟。
0	0	0	0	1	0	1	0	0	0	0	0	寄吴品英茂才,琴水春风入幕宾，延陵公子我姻亲。泥鸿未忍忘陈迹，书鲤从无寄远人。十载相思萦别梦，一官依旧老吟身。新诗抵报平安竹，记取开缄有泪痕。
1	1	0	0	1	0	0	0	0	0	1	1	其十二,颜色无常好，春华一以零。悲风蔽地来，四顾何冥冥。寤言怀往路，揽衣从此兴。杀气拳毛发，涕泣断为冰。仰视河汉星，离如水中萍。景光不恋人，游子岂遑宁。夜依牛羊宿，日驱驽马行。努力及明时，安能爱其情。
1	1	1	1	0	1	0	0	0	0	0	1	访朱子谦谏议不遇,旧日云霄侣，他乡岁月深。转蓬惊去住，锻羽怅飞沉。不睹春风面，空馀流水心。言乘木兰舫，来就玉山岑。避客高悬榻，逢人愧盍簪。徒令归兴尽，一谢扫芳林。
0	0	0	0	0	1	0	0	0	0	0	1	暮春登燕子矶怀古,扬子江南燕子矶，杨花燕子一时飞。六朝人物空流水，两晋山川尽落晖。草色远迷瓜步去，潮声暗打石头归。倚阑天际春三月，惆怅东风动客衣。
0	1	0	0	0	0	0	0	0	0	0	1	秋怀次高参军韵,秋风萧条秋气伤，岁云暮矣思故乡。客行来归正落木，雁飞不下空斜阳。白草冈头风似箭，黄沙戍下月如霜。闻君近有从军作，愁思与之谁短长。
1	0	0	0	0	0	0	0	0	0	0	1	思乡水①,水亦思乡向故山，人流不似水流还。人流若似思乡水，那有离愁在世间。
1	1	0	0	0	0	0	0	0	0	0	1	其二,家近名山住亦稀，别来清梦转依依。愁生猿鹤花迷径，恨结松萝月上扉。青镜空悲游子鬓，红尘偏染仕人衣。凭君寄语山灵道，早晚抽簪向翠微。
0	0	0	0	1	0	1	0	0	0	0	0	寄南雅上人,曾得音书慰暮年，相思多故信难传。清吟何处题红叶，旧社空怀堕白莲。山水本同真趣向，侯门刚有薄因缘。他时不得君招隐，会逐南归楚客船。
0	1	0	0	0	0	0	0	0	0	0	1	秋夜绝句,飒飒西风入旅愁，江天迢递独登楼。故园此夜堪肠断，露冷山堂桂树秋。
0	1	0	0	0	0	0	0	0	0	0	1	寄刘敷文,长安局趣不自适，数忆故园相往还。君家轩子最疏快，时从物外来追攀。刘家伯雅复仲雅，何氏大山兼小山。酒酣挥手弄白日，松涛万斛寒潺湲。人琴既逝不可作，予亦俛首逐世缘。旧游一往如梦寐，此乐难再几岁年。松寒桂燠定无恙，林惭涧愧端可怜。知君时复一相念，悠悠两地谁能传。
1	0	1	1	0	0	1	0	0	0	0	0	次韵陈季陵阅猥藁见寄,相思一日九回肠，多谢来书细作行。镜里有霜怜我老，鼎中无脔付君尝。衰颜本自羞连璧，佳句仍惊得夜光。五凤楼高无此手，曹刘真是及肩墙。
1	1	1	0	0	0	0	0	0	0	0	1	兰溪叟,戎戎溪市暗，翳翳山云昏。惊雷趣冻雨，顷刻如翻盆。潦涨蛟蜃作，厓裂魑魅奔。游子亦?恍，舍棹投孤村。及明浮霁色，步入兰江门。烈风煽劫火，百室一二存。忽逢病羸叟，呻吟行路难。问之苦何疾，满体催租瘢。千村尽荆杞，何以输王官。嗟我择术闇，半生误儒冠。济世虽有志，老去徒悲酸。对此重恻怛，凛凛毛生寒。
1	1	0	0	0	0	0	0	0	0	0	1	客夜,空床坐凄清，佳人渺何许。不省是他乡，依依梦中语。
0	0	0	0	0	0	0	1	0	0	0	1	僧舍对榴花有感,桃李开时泛别艖，禅林又见石榴花。十年九客天中节，一夜千回梦里家。驴背陆沈诗世界，蟹螯寥落酒生涯。乡心欲碎浑难诉，寄语方塘两部蛙。
0	0	1	1	0	0	0	0	0	0	0	0	哭李充昭,虚堂落笔鬼神惊，生縳龙蛇卧素屏。莫怪遗文无谏草，白麻犹未拜延龄。
0	0	0	0	0	0	0	1	0	0	0	1	既至潍州寄同考礼者胶西张绅士行上元杨翮文举吴郡钱逵伯行郑元长卿嘉陵杨基孟载吴兴牟鲁仲望燕山翟汾文中东嘉余尧唐（臣）诸暨姜渐羽仪余上虞谢肃凡十人皆自浙西而至南京者也,百战重城破，诸公此日危。忽收文苑士，同草圣朝仪。一苑非余僭，孤生念母慈。故乡瞻望远，愁绝鬓成丝。
0	0	0	0	0	1	1	0	0	0	0	0	虔州见郑表新诗因以寄赠,梅花岭里见新诗，感激情深过楚词。平子四愁今莫比，休文八咏自同时。萍乡露冕真堪惜，凤沼鸣珂已讶迟。才子风流定难见，湖南春草但相思。
1	0	0	0	0	0	0	0	0	0	0	1	夏日漫兴,炎天独坐昼偏长，游子燕台忆故乡。寂寞斋中谁共语，愁看双燕话雕梁。
0	1	0	0	0	0	0	0	0	0	0	1	次苏斋再来草元韵①十三首（岁暮寄里中亲友）,海内天涯共岁徂，故乡忆得异乡无。霏霏雨雪伤今我，仆仆风尘悔始吾。祇剩空囊都是涩，且拈寸管未全枯。维桑与梓馀霞照，可有天星烂寿榆。
1	0	0	0	0	0	0	0	0	0	0	1	秋声,秋声一片起，客绪又如何。我是无家者，思乡亦浩歌。
0	0	0	0	0	0	1	0	0	0	0	1	哭黄藜阁同年（光照）八首 其五,陡然噩耗故乡来，万叠相思化劫灰。从此谈时伤口众，任他瓦釜暂鸣雷。
1	1	0	0	0	0	0	1	0	0	0	1	江干偶咏,不觉新愁减带围，客舲犹系水边矶。寒生昨夜初飘叶，秋在他乡听捣衣。江介有风常北转，梦中无路却南归。关情晓向亭皋望，芦荻萧萧雁更飞。
0	0	0	0	0	0	0	0	0	1	0	1	五日同双溪小坐,万里投荒日，三年去国臣。偶逢时序感，重怆别离神。檐杏梢云密，山花过雨新。芳华聊可玩，况对故乡人。
0	0	0	0	0	1	0	0	0	0	0	1	寄里中诸友赏菊二首 其一,问讯故园今若何，不堪归计尚蹉跎。祇应庭下千丛菊，今岁雨匀花更多。
1	0	0	0	0	0	0	0	0	0	0	1	寄家塾诸生五章 其一,残醺能窘客，落叶易思乡。乱鸟无安夜，寒衾抵大荒。暗风山气涩，低月海阴苍。珍重素衣在，明须问野航。
0	0	1	0	0	1	0	0	0	0	0	1	八月四日与左良宇叔固方展卿由胜溪入宋家岭畅览龙眠山色月出始归,故乡山水区，循途洽幽尚。古木极阴森，层峦分叠嶂。履石渡潺湲，荇藻微纹漾。峭壁傍回溪，争奇不相让。过岭见平畴，樵风忽轻扬。阴阳蓄异形，耳目益昭旷。若匪入山深，孰辨峰殊状。唐宋善游人，题名互相望。倏忽千百年，见者倍惆怅。盛会难再逢，高咏庶相抗。
1	1	0	0	0	0	0	0	0	0	0	1	盆梅,有客送苔梅，来自马塍里。斜枝巧盘折，的皪数十蕊。意欲媚春风，宁免少屈己。独怜铁石肠，竟作柔绕指。他乡忽一见，少慰空谷喜。何当解其缚，条直有妙理。幸不入俗眼，入俗梅亦耻。
1	0	0	0	0	1	0	0	0	0	0	1	除夕述怀,转徙天涯眴十年，故乡岁月又频迁。衰门漫诩高阳里，薄产犹馀下噀田。菽水经时违色养，妻孥远道倍情牵。一杯且饮屠苏酒，话到团圞意惘然。
0	0	0	0	0	1	0	0	0	0	0	1	夜起观月,一春夜多雨，今宵初月明。窗间幽梦觉，起忆故园行。露下花微委，烟中鸟忽鸣。谁同赏清景，惆怅倚前楹。
0	0	0	0	0	1	1	0	0	0	0	0	寄黄元斋,来时萧峡驻轻舟，惆怅初年作远游。梦里相思不相见，武功山下月轮秋。
1	0	0	0	0	0	0	0	0	0	0	1	其五十七,从注麟书讥败绩，难瞒马脊卖之爻。龙标落尾从鼍鼓，虎口翻身祇猬毛。杨柳命轻游子折，?舸福稳吴儿操。青编画阁难消汝，逆旅无烟亦偶遭。
0	1	0	0	0	0	0	0	0	1	0	0	下第南归夜闻杜鹃偶作,杜鹃晚宿垂杨枝，野碧沙明岸草萋。天寒月落三更后，哽咽数声带雨啼。昨夜东风故园里，肠断江南浪游子。尽日叮咛苦别离，空有羽毛飞不起。
0	0	0	0	0	1	0	0	0	0	0	1	忽忽,忽忽秋都尽，萧萧昼屡阴。交因贫易淡，门为闭长深。新雪催双鬓，寒灰证此心。南飞何处雁，愁绝故乡音。
1	1	0	0	0	0	0	1	0	0	0	1	秦归仍寓山居庵追感有作,孑孑他乡客，皇皇故国人。伤心三寄食，破胆独游秦。天屈离骚问，山容巢许邻。幔亭谋一席，终作子骞臣。
1	1	0	0	0	0	0	0	0	0	0	1	寄外兄张会之,与兄憔悴各他乡，细数平生可断肠。少日父兄俱过隙，老来儿女忽成行。梦游湖北心常折，身在周南鬓已苍。莫向秋风原上望，脊令飞堕转悲凉。
1	0	0	0	0	1	0	0	0	0	0	1	庭鹤,池畔摧颓花下鸣，雪衣丹顶不胜情。思乡远隔华亭水，忆别长牵缑岭笙。云路断宁生怅望，鸡群立最憎分明。终年一饱知难得，敢想乘轩道上行。
0	0	0	0	0	0	0	1	0	0	0	1	九日过彭泽怀陶靖节,古今彭泽令，寂寂不知名。如何此老翁，千古垂芳声。恶徇五斗米，思解十斛酲。脱衣自漉酒，垢净理何平。九月九日时，采菊餐其英。我行及兹晨，摇落心独惊。况以望乡客，兼之怀古情。徘徊念往迹，独契一长鸣。汤武既不贬，夷齐无乃轻。元尚趣可通，素心本无营。当时意已远，后世谁能明。
1	0	0	0	0	0	0	0	0	0	0	1	春夜吟和鲤南,树头老乌啼哑哑，当年游子初离家。阶庭无人閒绣幕，经时暗雨生昔耶。昏灯照梦苦无影，梦回又恐天无涯。黛蛾晕绝青铜镜，阶前愁谢菖蒲花。
0	1	0	0	0	0	0	0	0	0	0	1	高凉杂诗十首 其一 ①珠江晚发,布帆江上挂晴霞，谁遣东风换物华。回忆故园今夜月，曲栏开到几枝花。
1	1	0	0	0	0	0	0	0	0	0	1	雪,吴山冬尽雪初飞，极浦彤云合翠微。越女台边犹黯淡，苏公堤上已芳菲。他乡酒盏愁仍把，虚室琴书净可依。所愿普天歌乐岁，故园休问几时归。
0	0	1	0	0	0	0	0	0	0	0	1	暮鸦有感,来时池草吐春芽，秋水惊心落藕花。空记三秋故乡梦，夕阳衰柳看归鸦。
1	0	0	0	1	0	0	0	0	1	0	1	舟中梦大人,虔南三千里，行役已十九。四更见颜色，遂抚游子首。尔来何迟也，宿草三年后。章贡台岿然，吾骨幸不朽。平原留爪发，铁质金石寿。尔鬻故山田，芜秽馀十亩。明明古今义，无几巳无负。欢言忘梦寐，止怆别离久。奈何江天高，摇摇动星斗。秋风鸡一唳，迸泪湿林薮。
0	1	1	0	0	0	0	0	0	0	0	0	题马渔村行路难小影,狂澜打头山压面，局蹐乾坤萦一线。我行畏路知路难，谈虎还防君色变。君家门前池水清，对门山与楼檐平。此中径路坦于掌，作底胸次添峥嵘。画师写图如有托，洗耳听琴差不恶。可怜冰雪七条弦，千万勿弹螗捕蝉。
1	0	0	0	0	0	0	1	0	0	0	1	归思,落叶寒相依，游子惜幽独。老马怀故槽，垂头向残仆。劳劳未敢归，家人正饥腹。
1	1	0	0	0	0	0	0	0	0	0	1	酬施主政沄舫次韵,绛帐传经二十春，茫茫瀛海属前尘。偶谈故里遗黎在，重到他乡父执亲。竹寺千秋留韵事，桔园万首寄天真。刺桐城里相逢处，昔日诸生剩几人。旧游星散海东天，晋水江干狎钓船。鲲岛风流诗鼻祖，闽山活泼地行仙。伤时庾信怀乡思，问字侯芭结夙缘。遗集林高成雅贽，先生青眼肯垂怜。
1	1	0	0	0	0	0	0	0	0	0	1	过辞归岭,老翁爱园庐，未省越邻坞。婚姻挽他乡，送客犯脩阻。委蛇上高岭，四顾异吾土。相揖遽辞归，惊如避豺虎。漂浮千世下，出意能近古。游子笑安居，相传入名谱。黄尘压碎石，岁月知何许。但有郁苍松，亭亭待斤斧。秋风吹我马，路向此山取。因名重徘徊，不独行役苦。
0	1	0	0	0	0	0	0	0	1	0	0	江陵怀古 其一,纪南休叹霸图空，往迹人犹识渚宫。游猎近驰云梦泽，观兵遥践陆浑戎。细腰贮宠矜秦女，长鬣延宾傲鲁公。末代孤臣赋哀怨，犹然大国有雄风。
0	0	0	0	0	1	1	0	0	0	0	0	怀曹来殷 其一,忽忽三秋暮，蒹葭况复残。凉飙一以至，落叶洞庭寒。我友今多病，相思独倚阑。因风寄消息，中夜起盘桓。
0	1	0	0	0	0	0	1	0	0	0	0	宫词二首 其二,著霜宫树锦离离，强捲珠帘泪暗垂。欲写愁怀秋叶上，风飘恐被外人知。
1	1	0	0	0	0	0	0	0	0	0	1	除夕,行到海穷处，仍惊岁尽时。灯前谁共影，愁里强吟诗。游子归何日，芳春坐可期。满城箫鼓动，客思已凄其。
1	0	0	0	0	0	0	0	0	0	0	1	过钟莘野留赠,万峰东走峡门青，岩石苍苍见列星。游子偶来停短棹，故人高卧有闲亭。花明栏槛朝长倚，月满溪桥夜不扃。四十年前文酒会，白头相对记趋庭。
0	1	0	0	0	0	0	0	0	1	0	1	闺怨一百二十首 其三十五,肠断关山路转迷，房栊风气冷凄凄。几回愁倚高楼望，错认行人到日西。
0	1	0	0	0	0	1	0	0	0	0	0	江上有怀张叔恭,清川日悠悠，远树何苍苍。群雁向北飞，孤鹤独南翔。美人乐栖遁，采薇陟高冈。相思不可见，烟雾正微茫。
1	0	0	0	0	0	0	0	0	0	0	1	挹珊寄六虚亭晚眺自遣诸诗属和漫成二律以当书讯 其一,游子羁栖岁又周，情怀都被野风收。乘除麦稻推元历，黯淡山河识早秋。暇日读书供养病，及时对酒讳言愁。荒郊有鬼宵窥户，重叠帘衣不上钩。
1	1	0	0	0	0	0	0	0	0	0	1	忆家庙元宵寄族中诸兄弟,太史楼前伐鼓频，香烟飞绕画堂新。六三世代同尊祖，五百云礽本一人。诗酒箫笙喧夜月，子孙兄弟满堂春。年年好景重相会，也念他乡老病身。
0	1	0	0	0	1	0	0	0	0	0	1	过常山村店中见菊,黄菊娟娟媚晚秋，等閒野店亦藏幽。国香何恨成沦落，秋月春风不解愁。
1	0	0	0	0	0	0	0	0	0	0	1	赠宋尔义北上访兄兼寄其兄尔孚二首 其一,轻装仍万里，一再未云艰。至性关今古，高情失水山。独怜原鹡去，空忆渚鸿还。以我良朋叹，为君游子颜。
1	1	0	0	0	0	0	0	0	0	0	1	苦寒行,远游渔阳城，饮马滹沱湄。河朔恒苦寒，日夕风鸣悲。悲风起广涂，霜霰凋人衣。欲渡川无梁，层冰何垒垒。鸱枭鸣枯杨，豺虎交路衢。深谷多猿猱，得食欢相追。我行岁既晏，十步八九迷。他乡少亲故，相逢知是谁。忧愁铄肌骨，自顾颜鬓衰。俛视飞蓬根，随风时转移。我独久伊郁，岁暮空徘徊。寄语后来人，远游不如归。
0	0	1	0	0	1	0	0	0	0	0	1	哭江西处士陈陶,寿尽天年命不通，钓溪吟月便成翁。虽云挂剑来坟上，亦恐藏书在壁中。巢父精灵归大夜，客儿才调振遗风。南华至理须齐物，生死即应无异同。
0	0	0	0	0	0	0	1	0	0	0	1	怀刘文学中美（此诗据弘治本补入。）,村居最忆龙津好，五月南风熟荔枝。绿树千章云漠漠，明珠万解火离离。风亭月榭孤人兴，楚水淮山恼梦思。遥想故人招旧隐，几从猿鹤问归期。
1	0	0	0	0	0	0	1	0	0	0	1	寒食遥奠西山寺二首 其一,榆中无草色，春水稍渐车。野祭一盂饭，乡愁千里馀。年年寒食客，日日故园疏。莫讶交亲绝，嵇康懒寄书。
0	0	0	0	0	1	1	1	1	1	0	1	余与杨君铁崖别两年矣庚寅嘉平之朔君自淞泖过余溪上适永嘉曹新民自武林至相与饮酒芝云堂明日铁崖将赴任曹君亦有茂异之举同往武林信欢会之甚难而分携之独易安可不痛饮尽兴以洗此愦愦之怀因以对酒当歌为韵赋诗如左于匡庐属瑛序数语为识,江空暮云合，岁晚雪霰多。佳人美无度，严装径相过。夜宴芝云馆，明发玉山阿。繁声落虚溜，急袖翻回波。客有子曹子，调笑春风歌。歌终易离别，别去愁蹉跎。相思梅花发，不饮当如何。
1	1	0	0	0	0	0	0	0	0	0	1	即事,去年伤北使，今日叹南驰。云湿山如动，天低雨欲垂。征夫行未已，游子去何之。正好王师出，崆峒麦熟时。
0	1	1	1	0	0	0	0	0	0	0	1	久雨初霁书所寓壁,痴雨歇檐滴，顽云开日华。穴垣惊暗笋，抢地惜幽花。市隐静于野，客居閒似家。故园亦皆寓，心定自无哗。
1	1	0	0	0	0	0	0	0	0	0	1	登狼山 其一,白屋青山间夕阳，江山如此忽思乡。遥疑泰岳孤云下，却顾沧溟北斗傍。落絮残花春寂寂，疏钟横笛夜茫茫。登临何用谈兵甲，郡国萧条亦感伤。
1	0	0	0	0	0	1	0	0	0	0	0	寄水南刘叔和罗惠卿并古城竺西上人,故园一别向秋风，无数离愁逐断鸿。镜里发从今岁白，尊前花忆去年红。鹿门杳杳遗庞德，庐阜苍苍閟远公。相忆何由谢尘鞅，暮云愁绝大江东。
1	0	0	0	0	0	0	0	0	0	0	1	其三,去岁江城早闭门，今年城外笑歌喧。摐金伐□龙舟上，游子谁知主将恩。
0	0	0	0	0	0	0	1	0	0	0	1	和杜七学士见寄,谋猷久恨辜明主，骸骨终蒙赐老臣。绝口敢论当世事，放怀重老故园春。闲寻物外忘言客，喜遇杯中得趣人。能作新诗仍寄我，知君心不在埃尘。
1	0	0	0	0	0	0	0	0	0	0	1	其五,文锦坊西后市南，闹竿挑过百花篮。少年游子誇轻俊，拾得双头碧玉簪。
0	0	1	0	0	0	0	0	0	0	0	1	次韵答家仲鸾招居南村,五岳归曾作一园，卜居还拟入南村。因无负郭田来食，得免催科役到门。先代乱馀诗与礼，此生愁老弟和昆。斜阳处处吹风雨，鬼啸猩啼不忍言。
0	0	0	0	1	0	0	0	0	0	0	1	春闺怨,花落深闺午漏迟，箜篌弹罢欲沾衣。东风绿遍江南草，底事王孙尚未归。
0	1	0	0	0	1	0	0	0	0	0	1	游西山同项可立宿灵隐西庵,薄游厌人境，振策穷幽躅。理公所开凿，遗迹在岩麓。秋杪霜叶丹，石面寒泉绿。仰窥条上猿，攀萝去相逐。物情一何适，人事有羁束。却过猊峰回，遥望松林曲。前山夜来雨，湿云涨崖谷。缥缈辨朱甍，禅房带修竹。故人丹丘彦，抱被能同宿。名篇聊一咏，异书欣共读。蹉跎未闻道，黾勉尚干禄。夙有丘壑期，吾居几时卜。
1	0	0	0	0	0	0	1	0	1	0	1	春晖堂为子徽赋,游子念离别，有客同故乡。三岁始一见，春日已载阳。入门叙契阔，拜母升高堂。晴晖暧迟和，卉木含初芳。兰生欲覆阶，桑榆联景光。妻子勤中馈，珍殽恒自将。眉寿百福具，旨酒盈华觞。飞云淡悠然，采衣烂成章。寸心保终养，庭草萋以长。虽非旧里闾，为乐殊未央。
0	0	0	0	0	0	1	1	0	0	0	0	和曹士开侍御见寄韵①,南台御史忠贯日，当昼妖狐屏无迹。端方自是廊庙器，错落天球间宏璧。记曾缓带理江城，犹忆尊前坐谈客。春树相思白日晚，月梁入梦青灯夕。乘车戴笠高与下，倚楼看镜今非昔。壮心无复夜闻鸡，莫比司空须恨赤。
1	1	0	0	0	0	0	0	0	0	0	1	其二,青门柳枝藏暮鸦，经过游子未还家。桃叶渡头可怜水，胭脂井上断肠花。
0	0	0	0	0	0	0	1	0	0	0	1	周云圃太守游宦粤东,山左清才骑省郎，期期口吃笑周昌。一官琴鹤艰行李，九曲鱼龙绕故乡。傲骨有时增妩媚，薄醺亦足助清狂。还怜万里饥驱客，海上波涛撼五羊。
0	0	0	0	0	0	1	0	0	0	0	1	山口,古渡倚双棹，萧萧秋色残。山川南去远，风雨北来寒。极望销魂易，清吟得句难。依稀故园梦，千里下云端。
1	0	0	0	0	0	0	0	0	0	0	1	顷见迂斋谈游子明不容口且诵其诗恨未遂倾盖之愿前年一见既慰我心所恨俱匆遽不得款语近过迂斋闻寄书又复访问死生顾屏窜林壑逃死无日何以辱盛意如此辄成一诗奉寄,平生施迂斋，剧谈高安郡。山川固清远，得士且韵胜。就中拔其尤，游子盖袖领。长哦唱酬诗，使我醉复醒。前年客游杭，冰雪滞归?。相逢逆旅间，一笑交已定。近闻寄书来，谆复问名姓。如公真骐骥，顾我乃下乘。岁晚傥不遗，庶几望三径。
0	1	1	1	0	1	0	0	0	0	0	0	与史西村相值途次遂同载,寒云连雁古长洲，萍梗微踪此水头。幸尔相逢风雨里，他人无限往来舟。远游不尽江湖话，多病还惊霜露秋。一见一回成一笑，老怀离思总悠悠。
1	1	0	0	0	0	0	0	0	0	0	1	秋闺,秋风望关塞，征夫何日归。新凉抛纨扇，沈忧减裙围。鸿雁西北来，哀哀乞寒衣。裁缝宵独坐，红烛对清辉。
1	0	0	0	0	1	1	0	0	0	0	0	舟次邵白有怀徐幼文,文章小技耻雕虫，也逐群才赴洛中。多病不宜秋色里，相思只在暮江东。鸡豚篱落茅茨雨，凫鸭陂塘菡萏风。欲买一樽浇寂寞，伤心不与故人同。
1	0	0	0	1	0	0	0	0	0	0	0	襄阳怀古,疋马南归望故城，半林残雨夕阳明。云边岫接秦山色，树里河流汉水声。堕泪有碑苔色古，拦街无曲酒旗横。那堪回首成陈迹，笳鼓西风怆客情。
0	0	0	0	0	0	1	0	1	0	0	0	寄题延陵吴长史山居,魏苑芙蓉沼，梁台脩竹园。徐陈游上国，枚马托名藩。歌赋从容地，追随优渥言。病来谢宾客，归去卧丘樊。岩穴仍招隐，风尘稍避暄。山疑七里濑，水似武陵源。背渚排江阁，迎峰架石门。波澜生枕席，彩翠落琴尊。鸿宝传遗术，离骚念旧恩。秋风怀帝子，春草忆王孙。胜事几人共，赏心千载存。相思隔云外，挂树屡攀翻。
1	0	0	0	0	0	0	0	0	0	0	1	北堂永秀为赵元默赋,北堂坐对宜男草，游子行看永秀图。风渚残灯飞梦近，晓丛清露著花无。香浮寿酒筵初秩，影乱斑衣日未晡。共识王孙家法远，眼前馀庆是贞符。
1	0	0	0	0	0	0	0	0	0	0	1	其十三,游子悲凛秋，秋尽行当冬。雨露变霜雪，寒色日以浓。岂无紫绮裘，绽裂谁与缝。不如早还家，山林专素封。扫松栖霞岭，结茆慧日峰。山南与山北，春风入修筇。时止可以止，道隆从而隆。抱膝且长吟，吾其师卧龙。
0	0	1	1	0	0	0	1	0	0	0	1	与冯信州躬暨夜话感旧,空村万木号，寒雨坐来歇。秋灯照病颜，各已生华发。庭轩飒以清，壶樽偶然设。岂知故乡亲，有似天涯客。十年异出处，相望若秦越。心依玉山云，梦断金门月。欣逢水聚萍，惜别风振叶。人生离合情，且与尽今夕。鹊惊三匝飞，鹏去六月息。何处与子期，神洲有银阙。
0	0	0	0	1	0	0	0	0	0	0	1	赠别袁性渊并寄舍弟子彦,故人昔别还相见，异县新秋复远违。百里放船将出峡，十年对酒共沾衣。云生绝涧鱼龙出，月落荒江鹳鹤飞。有弟飘零定相觅，为言憔悴几时归。
1	1	0	0	0	0	0	0	0	0	0	1	权店楼,四月深山似九秋，潇潇寒雨长离愁。仲宣无复荆州意，日暮他乡一倚楼。
0	0	0	0	0	0	1	1	0	0	0	0	夏夜寄怀谢山人时客汾阳,良夜孤清赏，怀君倍黯然。离居三岁似，明月几回圆。紫塞云边树，青山雨后天。相思写不尽，寂寞有冰弦。
1	0	0	0	0	0	0	0	0	0	0	1	南剑值雪,一夜茅檐冻雨声，晓来千岫照人明。真同煮海盐花瑞，不见因风柳絮轻。游子不愁衣短薄，农夫剩喜岁丰成。竹篱草舍犹堪赏，况映镡津一水清。
1	0	0	0	0	1	0	0	0	0	0	1	其四,游子悲天涯，志士栖山阿。少游一款段，何必减伏波。矍铄岂不伟，末路终蹉跎。催科拙下考，当如阳城何。
1	0	0	0	0	0	1	0	0	0	0	0	宫怨 其一,金屋香吹粉黛香，夜寒高碧见河梁。双星不向人间照，冷尽梨花白玉床。
1	1	1	1	0	0	0	0	0	0	0	1	夜宿荒村,绵绵夕漏深，客恨转伤心。抚弦无人听，对酒时独斟。故乡万里绝，穷愁百虑侵。秋草思边马，绕枝惊夜禽。风度谷馀响，月斜山半阴。劳歌欲叙意，终是白头吟。
0	0	0	0	0	0	1	0	0	0	0	1	其二,三月杨花扑酒香，扁舟春水别河梁。销魂漫拟江淹赋，家住金陵亦故乡。
0	0	0	0	0	0	0	1	0	0	0	1	英州道中寄大兄 其二,十年惭负土，万里客炎荒。洒竹无枯泪，听猿有寸肠。故乡秋水阔，归路岭云黄。何处牛眠好，愁心日又长。
1	0	0	0	0	1	0	0	0	0	0	1	除夕次胡祭酒韵,灯前又是一年过，久客宁知白发多。天上椒花浑烂熳，故园生计己蹉跎。玉堂诗句联珠玉，华屋笙歌艳绮罗。独坐斋居清似水，早朝又拟候鸣珂。
1	0	0	0	1	0	0	0	0	0	0	1	其二,奕世宗家不乏贤，衣冠犹见璧珠联。甘为彭泽归来后，欲究庖牺未画前。酒熟但邀邻舍饮，书成应付子孙传。思乡游子情何限，安得相从濯涧泉。
0	0	0	0	0	0	1	0	0	0	0	1	春闺词,何事年年别藁砧，东风庭院独沉唫。落花飞絮午愁寂，燕语莺啼春色深。昼锦莫停桑下节，冰清休拾路傍金。相思相见知何日，且傍花前看玉簪。
0	1	0	0	1	0	0	0	0	0	1	0	过韩庙,纷纷天下逐秦鹿，白蛇中断鬼夜哭。将军晚从隆准公，仗剑登坛万人服。西来铁马疾如风，魏豹就虏犹儿童。背水一战赵壁破，飞书才入燕城崩。叱咤素号万人敌，龙生败死犹骨栗。帐下悲歌骓不逝，霸业无成剑铓赤。将军有功当封齐，假王一请君臣疑。鸟尽弓藏良可惜，拭泪更读归赐碑。
0	0	0	0	0	1	0	0	0	0	0	1	其四,秋日同文馆，群书昼可依。衰迟多病在，留滞故园归。但怕酒杯满，莫教诗卷稀。惟羞狂斐句，瓦砾报珍玑。
0	0	0	0	0	1	0	0	0	0	0	1	其二,数口迢迢寄海边，乡心客计两茫然。老妻岂悉未归意，将谓飘蓬似往年。
1	0	0	0	0	0	0	0	0	1	0	0	送吴太学游边,燕台秋色乍阑珊，少借垆头十日閒。说剑风声流易水，弯弓云色坠天山。平沙夜伴孤鸿宿，大漠朝驰驷马还。愁绝南楼离恨杳，西风吹梦出阳关。
0	0	0	0	1	0	1	0	0	0	0	0	得梁药亭燕台书因怀石埭之行,国门三献玉，岐路已沾衣。复铩双鸾翮，居然后雁归。乘风潮荡漾，临水叶翻飞。牛渚高吟夜，相思方掩扉。
1	1	0	0	0	0	0	0	0	0	0	1	白菊 其一,似嫌秾艳不宜秋，洗尽铅华一色幽。露滴半阶无处觅，风来三径有香流。当筵合配银为斝，插帽惊看雪满头。白发他乡还对汝，重阳无限故园愁。
1	0	0	0	0	0	0	0	0	0	0	1	其六,贱妾燕子身，衔泥巢君堂。游子黄鹄志，辞家犹南翔。采花为谁容，袭兰为谁香。安得小心风，寄子双明珰。
0	0	0	0	0	0	0	1	0	0	0	1	秋夜,岂敢欹芳树，多时信转蓬。乡心生夜雨，客病卧秋风。大药三山外，浮名四海中。自知成汗漫，还与众人同。
1	1	0	0	0	0	0	0	0	0	0	0	题竹,独坐湘江浔，见此丛篁幽。风雨日暝晦，万雀声啁啾。垂垂正结实，恐为鹓雏谋。岂无九苞羽，飞下十二楼。延伫久不见，此意良悠悠。我因王者瑞，极意垂鸿猷。采之欲往食，道路阻且修。问之在何所，乃古西康州。西康有西伯，已矣三千秋。至尊应昌运，致此能无忧。清时一再睹，咄哉何所求。
1	0	0	0	0	0	0	0	0	0	0	1	榆城听角,十年游子在天涯，一夜秋风又忆家。恨杀叶榆城上角，晓来吹入小梅花。
0	1	0	0	0	1	0	1	0	0	0	1	其十四,大化有培覆，贫穷固其常。奈何东邻子，索居多慨慷。在桁无悬衣，晨飧旷储粮。饥寒不自保，妻子安得将。投杖出门去，仰逐浮云翔。周流极四海，组练归故乡。寄语寰中士，空乏庸何伤。
1	1	1	0	0	0	0	0	0	0	0	1	其五,扪萝有约招山鬼，煨芋惟堪共懒残。食橡衣麻聊自给，雏鸦乳雀各相欢。缠绵岁月他乡短，战斗山河噩梦看。安步柴车当晚肉，幸无长铗傍人弹。
0	1	0	0	0	0	0	0	0	0	0	1	情诗,暧暧云间月，圆缺自有时。翩翩梁上燕，犹傍故巢归。如何远游子，去去无返期。别时春葩芳，今见秋叶飞。洞房夜凄其，寂历生尘丝。流萤入孤幔，蟋蟀鸣坐隅。精诚感宵梦，会晤空斯须。宁作清流源，不作浊水泥。冰霜谅自保，兹怀君讵知。
1	0	0	0	0	1	0	0	0	0	0	1	洪武戊寅予去官平陆有律诗二章曾录示宋广文至洪武辛巳告放归田里复赓前韵二首仍简宋广文 其一,一别吴山又四年，客途流落几扶颠。诸生专业无多子，同宦居官有几员。感旧听残秋夜雨，思乡吟断夕阳天。有时一付掀髯笑，得失原来是偶然。
0	0	0	0	0	0	0	1	0	0	0	1	其三 卢三邀酌酒楼,椰叶蒙茸覆酒床，清歌一曲压君觞。醉中欲忌身为客，梦里那知又故乡。
0	1	0	0	0	0	0	0	0	0	0	1	啜茶,故乡茶叶异乡烹，添得吟肠一味清。水凿冰崖凝碧碗，火翻雪浪覆青瓶。含鎗谩说呈新品，带脚从今减旧声。愧我相知无谏议，也须三碗坐严更。
0	1	0	0	0	0	0	1	0	0	0	0	望金山北固列戍,昔游山水多题壁，近巳金焦列戌旗。千里音书兵火后，孤舟烟雨旅愁知。地分南北风尘合，江静鱼龙鼓角悲。憔悴一身行役久，不须双鲤慰离居。
1	0	0	0	0	0	0	0	0	0	0	1	晓发大寺镇,孤村鸡报曙，游子动归桡。河带明星落，烟迎旭日消。地卑多近水，湖曲不通潮。野店香醪熟，侵晨向客招。
0	0	0	0	0	0	0	0	0	1	0	1	咏雪,同云密密四山围，凛冽寒风撼竹扉。万树有花蜂不采，三山无路客行稀。窗间夜坐衣嫌薄，炉到更深火自微。惟有烟波江上月，渔翁犹带满蓑归。
0	0	0	0	0	0	1	0	0	0	0	1	泰和舟中怀罗道源少参,舟泊临江喜再逢，联舟相送过邻封。百年友道诗篇里，千里乡情酒盏中。满腹经纶缘此见，一腔春意为谁浓。无因写得相思句，尺牍秋风寄便鸿。
0	0	0	0	1	0	0	1	0	0	0	0	其六,潇湘江上雪中神，劲节寒花趣最真。守志汉宫辞辇客，报恩湘水泣珠人。瑶琴调转关山月，羌笛声催车马尘。清境皎然无滓翳，谁能识破此时春。
1	1	0	0	0	1	0	0	0	0	0	1	拟古,我马既已秣，我车亦已膏。游子志远行，岂惮终夜劳。海水自言深，泰山自言高。去去涉长道，岁月疾如埽。譬彼风中花，衰谢不复好。惟有惓惓怀，日夕不离抱。
0	0	0	1	0	0	0	0	1	0	0	1	电孙生于闽允祯以电名之书报即惊其命名失于所择后果早殁正如电虽光而不久也诗以哭之,万里庭阶长瑞兰，老翁衰病即怡颜。一封书堕数行泪，三尺土堆何处山。灵迹远从闽岳降，旅魂应望故乡还。始闻名电微惊怪，闪烁浮光一瞬间。
1	1	0	0	0	0	0	0	0	0	0	1	赠果亭侄,羡尔他乡住，团圞聚一家。青山欣有托，白发笑同华。今古如流水，升沈付落花。故园何日返，重与话桑麻。
1	0	0	0	0	0	0	0	0	0	0	1	复作山字绝句呈圆机,羊头山笑鸡头山，我粲文章尔漫顽。游子白头颜不少，任人讥侮亢高颜。
1	1	0	0	0	0	0	1	0	0	0	1	重九偕小溪弟游李文恭公园林,榜花天气半晴阴，水石平泉许更寻。菊似故人逢晚节，风催黄叶作秋吟。孤舟凉雨他乡客，弦管楼台往日心。耆旧不存乡社散，妙高峰已倦登临。
1	0	0	0	0	0	0	1	0	0	0	1	南行,游子悲乡国，孤舟傍岸洄。机心能自信，沙鸟不须猜。夜静滩声落，江空月色来。钓龙竿尚在，重上越王台。
0	1	0	0	0	0	0	0	0	0	0	1	其三,四壁音容惨，忽焉思故乡。老妻知岁事，料得一家忙。谁念居官者，只身惟雪霜。幸儿伴我侧，谈笑且开觞。只恐倚门望，凄然憾夜长。
1	1	0	0	0	0	0	0	0	0	0	1	头陀岭,峭绝不可步，肩舆屡颠覆。南北三十里，上下九回曲。两畔沿古松，虬枝乱相续。根迸石齿裂，叶密云气宿。或一盖高张，或万蛇奔促。或魑魅隐见，或虎豹踯躅。纵无游子悲，遇此亦惨目。鼠梯侧将崩，鸟径深更蹙。吾道岂终穷，朅来意何欲。
0	0	0	0	0	0	1	1	0	0	0	1	春日怀人,林岭春云满，陂湖春水多。旧乡书不到，久客意如何。老去长牢落，悲来一啸歌。故人今在否，相忆梦青萝。
1	1	0	0	0	0	0	0	0	0	0	1	寄怀王蜀子病还故山,时节去悠悠，亭皋野水流。怀人雨侵晓，归客病兼秋。闭户多黄叶，穷经易白头。思君无限意，不独感离愁。
0	0	0	0	0	0	0	1	0	0	0	1	稽山,我识康庐面，亦抚终南背。平生爱山心，于此可无悔。晚归古会稽，开门与山对。奇峰绾髻鬟，横岭扫眉黛。岂亦念孤愁，一日变万态。风月娱朝夕，云烟阅明晦。一洗故乡悲，更益吾庐爱。东偏得山多，寝食鲜不在。宁无度世人，谈笑见英概。御风倘可留，为我倾玉瀣。
0	0	0	0	1	0	0	0	0	0	0	1	孟县过黄河,边陲何日靖干戈，只为雄心任折磨。羸马轻装过孟县，斜风细雨渡黄河。旁人书剑飘零惯，商妇琵琶涕泪多。苦忆故园归未得，樽前聊许醉颜酡。
1	1	0	0	0	0	0	0	0	0	0	1	晚过元老,煮茗月才上，观棋兴未央。纶巾堕清夜，羽扇委初凉。玉露飞莲沼，银河带草堂。聊凭明净几，那觉是他乡。
0	0	0	0	0	1	0	0	0	0	0	1	暮秋述怀（一作 薛蕙 诗，题作《草堂》）,潇潇寒雨对高秋，寂寂空床拥敝裘。归向钧天频有梦，挽回沧海独无谋。平生颇爱任公子，末路方思马少游。珍重故人招隐意，家园南郭可淹留。
0	1	0	0	0	0	1	0	0	0	0	1	秋泊吴门寄友,尊酒旗亭说旧游，重来茂苑又深秋。烟霞静锁诗人屋，风雨常欺倦客楼。独雁叫群天漠漠，蹇驴畏滑路悠悠。相思清夜黄花老，一盏寒灯万斛愁。
0	0	1	0	0	0	0	1	0	0	0	0	边户,家世为边户，年年常备胡。儿僮习鞍马，妇女能弯弧。胡尘朝夕起，虏骑蔑如无。邂逅辄相射，杀伤两常俱。自从澶州盟，南北结欢娱。虽云免战斗，两地供赋租。将吏戒生事，庙堂为远图。身居界河上，不敢界河渔。
0	0	0	0	0	0	0	1	0	0	0	1	次韵王巩廷评招饮,病忆故乡同越舄，性安田野似裨谌。都城岁晚不归去，客舍夜寒犹独吟。樽酒怜君偏好客，诗篇寄我谬知音。会须雪里相从饮，履迹旋平无处寻。
0	0	0	0	0	0	0	1	0	0	0	1	广陵,日暮添乡思，孤舟宿广陵。晚风摇酒旆，寒雨湿渔罾。影暗原头树，光微渡口灯。故园何处是，归梦杳难凭。
0	1	0	0	0	0	0	1	0	0	0	1	小雨池上同韩孟郁对酌,夜听滴沥溜檐响。纸窗划电明如晃。朝来积水漫平池，萍叶离离沿阶上。我家剩水绕门前。绿筱丛中泊钓船。湘帘捲练平如席，梦里潮声到枕边。朅来市上红尘走。僦居徒傍官衢口。半亩方池澹不流，更无隙地栽花柳。今朝疑对辋川图。曲阑干外看模糊。强将芥子投杯沼，陆地岂必非江湖。乡心对此全消遣，况有高人问酒沽。
0	1	0	0	0	1	0	0	0	0	0	0	秋日江村即事有怀沈秀才,泾上菰蒲接渚田，江村风景渐凄然。西邻夜静开舂稻，南浦秋深罢采莲。迁客暂归仍远别，野人多病只高眠。明朝风雨重阳节，依旧孤吟向菊边。
0	0	0	0	0	0	0	0	1	0	0	1	故园,故园殊可乐，何意任飞蓬。万壑桃花雨，千村竹箭风。玉函神禹穴，翠嶂越王宫。登岱应回首，鸡鸣沧海红。
0	1	0	0	0	0	0	0	0	0	0	1	己丑正月二十四日避地盐楹入省坑存思庵和旧韵 其一,到此于今四，情深即故乡。新松知改径，旧竹不依行。平施天犹病，周回日载阳。邻人馈鸡黍，厚意未能偿。
0	1	0	0	0	0	0	1	0	0	0	0	过三郊驿却寄杨评事时此子郭令公欲有表荐,冉冉青衫客，悠悠白发人。乱山孤驿暮，长路百花新。终岁行他县，全家望此身。更思君去就，早晚问平津。
1	0	0	0	0	0	0	0	0	0	0	1	王履吉示余春日即事之作久而未复三月望后汎舟出西郭借韵赠答,郭西杨柳绿烟多，续续春舟载绮罗。落日千山眉敛黛，清江一曲眼横波。偶追胜践抛尘虑，坐惜芳华对酒歌。欲赴江南游子意，古原春草恨如何。
0	1	0	0	1	0	0	0	0	0	0	0	寄沈北山,故人天末近如何，慷慨如同斫地歌。日落万山连碣石，风高一雁下滹沱。刘蕡下第文章贵，阮籍穷途涕泪多。有约吟春驮细马，黄金台畔共婆娑。
0	0	0	0	1	0	0	0	0	0	0	1	和山本悌二郎见怀元韵,廿年沧海尚横流，失笑童蒙匪我求。一任时贤许牛后，谁从邺下数龙头。试看饥渴归心易，小待桑榆反掌收。祇有二峰能见忆，思君端欲赋重游。
0	1	0	0	0	0	0	0	0	0	0	1	怀会兄邬少溪先生,联辔偕游京国来，知君夙抱出群才。平原士忆苏湖帐，建寿民悲楚岘台。满目烟霞归啸咏，一樽风月畅襟怀。故人每切蒹葭想，安得相从展丽裁。
1	0	0	0	0	0	0	0	0	0	0	1	下江南向夔州,天明江雾歇，洲浦棹歌来。绿水逶迤去，青山相向开。城临蜀帝祀，云接楚王台。旧知巫山上，游子共徘徊。
0	1	0	0	0	0	0	0	0	0	0	1	维扬冬末寄幕中二从事（一作杜荀鹤诗）,江上数株桑枣树，自从离乱更荒凉。那堪旅馆经残腊，秪把空书寄故乡。典尽客衣三尺雪，鍊精诗句一头霜。故人多在芙蓉幕，应笑孜孜道未光。
1	1	0	0	0	0	0	0	0	0	0	1	八月十四夜拔可宅中露台,家山风物别成忘，良夜乘高试一望。月静方知双塔闹，雾低惟觉满城香。惊枝群鸟难安梦，闻笛离人易断肠。直恨清辉同万里，谁言秋思在他乡。
0	1	0	0	0	0	0	0	0	0	0	1	九江旅夜,夜雨江城有客归，故园梦绕一湖飞。横眠短榻携镫近，漫数疏钟出寺微。独雁唳空悲远道，乱虫狎火笑忘机。卷帷起向南轩坐，断续轻风已满衣。
0	0	0	0	0	0	0	0	1	0	0	1	哭旅儿 其一,早慧物所志，汝质乃近愚。独喜性静默，嗜好与俗殊。家贫无长物，所有书五车。喜汝能博涉，六籍供田渔。汝爷笑谓我，此吾行秘书。每当下学归，兄弟相喁于。作字亦不丑，簪花善临摹。书成请评骘，含笑牵娘裾。我老百无欢，见此颇自娱。此景今不再，回首悲何如。
1	1	0	0	1	0	0	0	0	0	0	1	浔州东津驿书感,沿回左江湄，至止东津驿。游子怀往事，恻怆泪沾臆。昔在景泰中，蛮獠祸孔棘。我祖宪府英，提兵此驻节。疆场赖敉宁，蛇狶就俘馘。王事诚辛勤，营星陨中夕。去今六十载，相传犹仰德。嗟予小弱孙，寡昧何所识。王命使南交，幸兹吊遗迹。天涯岁云暮，寒风吹独立。
1	0	0	0	0	1	0	0	0	0	0	1	九日怀览民弟,黯黯登临日，萧萧风雨来。愁心驰冀北，极目望金台。游子悲摇落，穷途哭草莱。鲛人珠的皪，荆客玉摧颓。造物殊无意，乾坤弃不材。浮名消岁月，事业等尘埃。踯躅燕山道，徘徊易水隈。黄金知已罄，白发定相催。迢递三千里，凄凉九日杯。壮心虽未掷，落魄实堪哀。对菊应多恨，悲秋赋必裁。亲知多不遇，襟抱有谁开。
0	1	0	0	0	0	0	0	0	0	0	1	常山喜得家信三首 其一,此日逢家信，千金喜更真。客瞻异乡月，人别故园春。安稳无馀望，康强有老亲。拳拳寸草意，感激戴苍旻。
1	0	0	0	0	0	0	0	0	0	0	1	客中寄家书并简季道侄,东隐三年别，西风一纸书。逢人相问讯，念我独勤渠。游子司吾土，先人有弊庐。欲归归未得，妻子定何如。
0	0	0	0	0	0	1	0	0	0	0	1	书报杨生题后,怜汝相思意，题书远寄将。别来皆老大，归去益凄凉。秋病眠山屋，春游罢野航。乡心纷纸尾，零乱不成行。
1	0	0	0	0	0	0	0	0	0	0	1	北云篇,君家楼北楼子山，大椿千年去不还。白云一片松间起，游子相望泪如雨。殷勤夜乌莫更啼，东方日出烟生缕。
0	0	1	1	0	0	0	0	0	0	0	1	夜寒行,昨日天寒不成醉，今日天寒不成寐。醉迟得酒可强欢，寐少愁多频发喟。紫竿苇炬闹荒城，役夫遥作鹳鸭鸣。拥衾高枕未云苦，熟听但觉令人惊。乌孙黄鹄飞不返，辽城白骨填未满。朔风萧萧吹成旗，居人何如去人远。丈夫无成霜满须，沙场万里星河疏。南墙诗翁穷据炉，北窗少年犹读书。
1	0	0	0	0	0	0	0	0	0	0	1	赠远斋和尚,度岭为游子，飘然二十春。重逢成老大，一悟彻天人。无缝衣常暖，非台镜不尘。桃花今又发，消息可谁真。
0	0	0	0	0	0	0	1	0	1	0	1	庚申七日,今夕何夕是巧夕，爱说人间七月七。瓜果筵陈事绮罗，飘香婍妮妆楼侧。对月临风针线多，五色缕穿九孔隙。天家会合正团圞，那许人间余巧乞。我愧无书腹曝庭，空负亭午当空日。千里乡心又隔年，女牛亦笑人离别。银河昨夜经雨余，鹊路尘清更如涤。还访君平卖卜人，灵槎重觅支机石。
1	1	0	0	0	0	0	0	0	0	0	1	欧公诗有云俸优食饱力不用官閒日永睡莫兴因广之,日长官事少，食饱俸钱优。宴坐香凝篆，欲眠书枕头。莫知斯我贵，此外更何求。毕竟归田是，他乡莫久留。
0	0	0	0	0	1	1	0	0	0	0	1	湖上逢吴巨年有赠,蒿莱长掩故园扉，白首飘零意不违。倚槛秋阴开巨壑，垂帘山色下斜晖。风尘未老双蓬鬓，意气徒高一布衣。我自草堂丛桂发，应怜逋客未成归。
0	1	0	0	0	0	0	0	0	0	0	1	渚宫春日因怀有作,旧业树连湘树远，家山云与岳云平。僧来已说无耕钓，雁去那知有弟兄。客思莫牵蝴蝶梦，乡心自忆鹧鸪声。沙头南望堪肠断，谁把归舟载我行。
0	0	0	0	1	0	1	0	1	0	0	1	次韵和余嘉宾御史见寄,二纪相思欲奋飞，百年心事苦相违。风尘跋涉容颜改，豺虎纵横信使稀。忽枉缄书如见面，不胜悲喜却沾衣。有怀欲语无由写，骢马天涯几日归。
1	0	0	0	0	0	0	0	0	0	0	1	风雪泊沧洲（州守张缙己丑所取士留酌久之）,鲸川云暗雨霏霏，又见寒风捲雪飞。尊酒重劳留客住，楼船直解阻人归。使君情话灯前久，游子乡书雁后稀。北阙天高南国远，倚篷一望两依依。
1	1	1	0	0	0	0	1	0	0	0	1	其三 鹧鸪,湘江两岸无茅宇，湘竹阴阴覆江渚。春来未听一声莺，只有鹧鸪啼暮雨。怜渠亦是他乡客，苦向人啼行不得。纵教行得也消魂，那个行人不头白。
0	1	0	0	0	0	0	0	0	1	0	0	拜三闾大夫墓,三闾蝉蜕后，玉佩葬湘川。披发重华侧，扬灵太乙前。墓田滋杜若，宗国委寒烟。词赋开苗裔，千秋哀怨传。
1	1	0	0	0	0	0	0	0	0	0	1	再和时可二首 其一,芝眉不见忽经旬，屡出新篇故恼人。应共翰林争敏捷，岂如开府但清新。鸡豚且入他乡社，桃李何殊故国春。白发苍髯共携手，从来管鲍两忘贫。
0	1	0	0	0	0	0	0	0	0	0	1	秋风,萧萧入夜动清商，披拂园林草木黄。快意扫除天下热，可人吹送枕边凉。荻花枫叶愁江渚，莼菜鲈鱼忆故乡。万里碧天云散尽，冲开征雁不成行。
1	0	0	0	0	1	0	1	0	0	0	1	壬戌除夕寓九江官舍,腊尽长途客，官斋度此宵。思乡千里外，归梦九江遥。海树春将到，溪梅雪未消。问程心更远，惆怅路迢迢。
1	0	0	0	0	0	0	0	0	0	0	1	其二,符离学舍小于舟，醉后休嫌屋打头。犹胜长安宦游子，一生辛苦事王侯。
0	0	1	1	0	0	0	0	0	0	0	1	其二,澹澹故园月，晖晖垂屋星。阑夕伴客语，已复过我庭。谁为旋其枢，未觉顾兔灵。要知本不动，莫作流转惊。
1	1	0	0	0	0	0	1	0	0	0	1	丁酉除日道州作二首 其一,驱驰惊道远，衰白感年除。浮世皆为客，他乡亦可居。酒杯从仆进，风物向春舒。眷恋残更漏，挑灯展旧书。
0	1	0	0	0	1	0	0	0	0	0	1	和王瑞之旅怀见寄,万卷图书一苇航，不因流落滞遐方。行迟秖为山留坐，閒绝惟应酒送忙。旅馆风烟多胜日，故园桑梓未斜阳。秋来亦有归飞燕，王谢堂高是异乡。
0	0	0	0	1	0	0	0	0	0	0	1	黑河秋雨引赋赵王孙家琵琶盖其名也,胡天夜裂天垂泣，云压鹰低翻翅湿。髯王醉影抱寒惊，毡殿嘈嘈箭鸣急。红冰泪落衰灯下，倒卷河流入弦泻。瘦驼卧碛歇铃车，扑朔阴沙鬼行野。汉魂私语鬓风凄，都护营荒咽冻鼙。兰山木叶连愁起，散入塞门三万里。梦断金蟾隔烟小，青冢埋声秋不晓。
1	0	0	0	0	0	0	0	0	0	0	1	客中和史明古,一尊谁共合朋簪，又见空阶覆绿阴。草色不销游子恨，月光偏照故人心。霜前白雁音书在，雨外青山别路深。安得携琴溪上去，社中重觅旧知音。
0	1	0	0	0	0	0	0	0	0	1	1	旅夜 其一,秋宵似岁长，旅馆更荒凉。灯暗鼠出穴，天寒虫近床。羁栖弥岁月，老大易悲伤。幸有茅庐在，何为别故乡。
0	0	1	1	1	0	0	0	0	0	0	0	送抚宁侯朱永北征,单于猎骑惊云中，羽书夜入甘泉宫。君王抚髀思颇牧，将军勇略千人雄。去年征南闻凯奏，侯印腰间大如斗。今年北征初受脤，剑锋拟斫楼兰首。铁马横行塞草春，阴山瀚海无烟尘。归来看取麒麟阁，汉家卫霍何其人。
0	0	0	0	0	1	0	0	0	0	0	1	其三,皇天久霖雨，四顾无行迹。客至馈一鳞，愧汝携双屐。结庐江山上，歌哭在夙昔。田园日夕佳，有如故乡陌。回首走中原，觊觎干时策。江湖一俯仰，云龙失咫尺。养生媚初襟，缮性就安宅。轗轲志士肠，留言證坚白。
1	1	0	0	0	0	0	0	0	0	0	1	舟抵胥江值王师东下,北来风雨满长途，浊酒他乡客思孤。铜柱烽烟连日夜，楼船戈甲下江湖。朝廷石画谁今得，诸将金貂莫浪图。白首看山重引兴，故园三径任荒芜。
0	1	0	0	0	0	0	1	0	1	0	1	题高房山写山村图卷,我家仇山阳，昔有数椽屋。误落尘市间，读书学干禄。井枯灶烟绝，况复问松菊。如此五十年，一出不可复。高侯丘壑胸，知我志幽独。为写隐居图，寒溪入空谷。苍石压危构，白云养乔木。向来仇池梦，历历在我目。何哉草堂资，政尔饭不足。视我舌尚存，吾居有时卜。
0	0	0	0	0	0	0	0	0	1	0	1	至后,三历推周正，今当七帙开。不应嫌老迫，更用著愁催。酒竭倾浑滓，炉残恋暖灰。故园归去好，移树及春栽。
0	0	0	0	0	1	0	0	0	0	0	1	其四,故乡别早话归迟，何待君言我自知。客路竛竮无一好，人生惆怅不多时。苍颜历历悲明镜，白发毵毵愧黑丝。再读南屏安养赋，屋梁落月见丰姿。
0	0	1	1	0	0	0	0	0	0	0	0	送朱中郎子得守怀庆次其留别韵二首 其一,邸吏惊相报，朱郎佩郡章。愿停今日骑，更进故人觞。露冕太行碧，登楼浊浪黄。和歌君又去，底事老华阳。
1	1	0	0	0	0	0	0	0	0	0	1	望云思亲为太学生李某赋,悠悠天际云，飞绕江南路。游子行见之，徘徊日将暮。飞云本无心，于人亦何与。为念白头亲，远在云飞处。丈夫身许国，私恩邈难顾。乡山杳霭间，可望不可赴。安得双羽翰，高飞逐云去。我亦别庭闱，接武金銮署。为君动长吟，潸焉泪如注。
0	0	0	0	0	0	1	0	0	0	0	1	其二,不是蓝田别有庄，三年此地作重阳。先生出郭仍携酒，独客登台又望乡。天阔一雕盘远势，风高群雁起斜行。茱萸诸弟遥相忆，应料新来鬓点霜。
0	0	1	1	0	0	0	0	0	0	0	1	龙王寺观荷,沐日相将竹下群，芙蓉十里净京氛。故园风景能无忆，是处燕吴总不分。饮马倒窥临水树，惊凫忽断宿潭云。尘缨坐染青莲气，会遣东林社里闻。
0	1	0	0	0	1	0	0	0	0	0	1	秋日旅怀寄右省郑拾遗,永夕愁不寐，草虫喧客庭。半窗分晓月，当枕落残星。鬓发游梁白，家山近越青。知音在谏省，苦调有谁听。
0	1	0	0	0	0	0	0	0	0	0	1	相和歌辞 从军行,向夕临大荒，朔风轸归虑。平沙万里馀，飞鸟宿何处？虏骑猎长原，翩翩傍河去。边声摇白草，海气生黄雾。百战苦风尘，十年履霜露。虽投定远笔，未坐将军树。早知行路难，悔不理章句。
0	0	0	0	0	1	0	1	0	0	0	1	其二,栖迟犹自恋江城，社燕巢空木叶鸣。寒入关河催朔气，秋来鸿雁送边声。已怜为客黄金尽，况复多愁白发生。满眼蓬蒿归未得，故园摇落不胜情。
1	0	1	0	0	0	0	0	0	0	0	1	初秋杂咏 其一,葡萄带雨荐盘时，事事惊心游子悲。一点萤光秋草外，露浓飞不到书帷。
0	1	0	0	1	0	0	0	0	0	0	1	哭太学友陕西张恕,迢递琴书上帝畿，子规啼月落馀晖。一窗灯火十年梦，万里关河一衬归。绿鬓眼枯新旐墨，白头肠断旧莱衣。生刍一束无由置，拈笔哀吟泪雨飞。
1	1	0	0	0	0	0	1	0	0	0	0	自台湾来晋江寓舍独坐，怀兄子铨（时铨客榕城）,昔去榴花红，今来芦絮白。入门不见君，云作榕城客。榕城在天未，水遮山复隔。雁飞不到南，书素徒盈尺。孤馆掩凄清，候虫当户织。忆昨艳阳时，咏花同倚石。如今阶下苔，已上题诗壁。空庭木叶飞，思君此何极！
1	1	0	0	0	0	0	0	0	0	0	1	丰城逢夏子还都余尚南征,清夜见龙光，苍茫入豫章。主人复行客，游子尚他乡。蝉意含秋远，江声引夏长。明朝重相望，南北渺烟霜。
1	1	0	0	0	0	0	0	0	0	0	1	芳草（赠朱王孙卓望）,绿满窗前独闭门，萋萋如织遍川原。春深驿路悲游子，梦入池塘识故园。野烧甘同兰桂尽，宿根长傍雪霜存。年年逐处伤摇落，每对王孙暗断魂。
0	0	0	0	0	0	1	0	0	0	0	1	过天门山怀友,举帆遇风劲，逸势如飞奔。缥缈凌烟波，崩腾走川原。两山夹沧江，豁尔开天门。须臾轻舟远，想象孤屿存。归路日已近，怡然慰心魂。所经多奇趣，待与吾友论。一日如三秋，相思意弥敦。
1	0	0	0	0	0	0	0	0	0	0	1	其十,太行本无险，黄河谅非深。堂堂大丈夫，耻为游子吟。俯仰宇宙间，宁无圣贤心。何当五弦奏，南风听遗音。
1	0	0	0	0	0	0	1	0	0	0	1	濮上怀友人,天末孤云去，城头落日沉。苍黄游子意，寥落古人心。已觉河山异，空惊岁月深。由来桑濮地，千载有馀音。
0	0	1	1	0	0	0	1	0	0	0	0	田园游眺偶成,亭皋一叶下，村落暮寒生。落日到鸦背，流云带雁声。间招荷笠客，偶作傍山行。秋色散平楚，萧萧各自惊。
0	1	0	0	0	0	0	0	0	1	0	0	古别离,恻恻复恻恻，送君远行役。携手出潼关，何时渡沙碛。沙碛路绵绵，胡尘昼暗天。莫辞频劝酒，动是几经年。经年叹驰骛，虏地无芳树。野旷似连云，云深日如暮。日暮气转寒，长驱袭可汗。壮夫多远思，龙剑勿轻看。
0	1	0	0	0	0	0	0	0	0	0	1	独游崇化寺题观音院,默默苦不展，驾言陟崇岗。人远尘坌息，高门开宝坊。华檐敞虚殿，乔木护修廊。閒庭引幽步，偃息得兹堂。惟时炎火衰，清秋朝暮凉。窗虚竹色静，风远松声长。遥山露云表，远水连天光。独游不自得，遐眺有馀伤。留滞感华岁，登临思故乡。言归日已夕，月出林苍苍。
0	0	0	0	0	0	1	0	0	0	0	1	浣溪沙    雪夜寄莘田,竹折溪堂夜雪时，红梅灯下證相思。梦痕凄冷雁难知。索我新图愁未写，赚君好句和常迟。沉吟销得鬓成丝。
0	1	0	0	0	0	0	0	0	0	0	1	元夜旅怀柬国辉时芳,客中怜此夕，灯火自相亲。梅柳故乡梦，风烟上国春。年深容易老，道在岂言贫。为问青山约，相将寄此身。
0	0	0	0	0	0	0	1	0	0	0	1	岁暮怀人 其一,打窗冻雨剪灯风，拥鼻吟残地火红。寥落故人谁得似，晓天星影暮天鸿。
1	0	0	0	0	0	0	0	0	0	0	1	游汾湖,武陵溪上花如锦，花气熏人如酒浓。箫声时倚镆铘铁，云影忽落琉璃钟。小娃传令覆莲掌，游子掀篷照玉容。汾湖归来夜何许，明月近挂青螺峰。
1	1	0	0	0	0	0	0	0	0	0	1	郯城晓发,匹马孤城望眼愁，鸡声喔喔晓烟收。鲁山将断云不断，沂水欲流沙未流。野戍凄凉经丧乱，残民零落困诛求。他乡已过故乡远，屈指归期二月头。
1	1	0	0	0	0	0	0	0	0	0	1	其二,松声不敌市声哗，古寺回廊百货奢。一树蜡梅开磬口，他乡还买故园花。
1	0	0	0	0	0	0	0	0	0	0	1	长风自天来,长风自天来，冉冉吹我怀。有怀苦蕴结，长风吹不开。人生怀至愿，遐迩骨肉偕。野草引蔓长，犹能蔽根荄。如何荡游子，摇落天一涯。伤哉晨与夕，生死永隔乖。
0	1	0	0	0	0	0	1	0	0	0	1	其八,久客渐忘身是客，故乡回首即天涯。入门故旧欢相问，荡子原来自有家。
0	0	0	0	0	0	0	1	0	0	0	1	金山寺逢观微上人至自里中,福地游方遍，浮云意自閒。江船乞食去，海会泛杯还。净口中冷水，埋名北固山。因逢故乡客，一笑出柴关。
0	0	0	0	0	1	0	0	0	0	0	1	故乡夜坐有感,诸兄弃逝有乔木，病妻死别今空帷。凄凉听雨夜如此，老大还乡心转悲。风气百年无旧俗，江山满目记儿时。孤灯明灭可谁语，援笔怅然还赋诗。
0	0	1	0	0	0	0	0	0	0	0	1	宇文氏庄观海棠时海棠未甚开而余旦夕归矣赋此,雨猛几终夕，风狂遂彻朝。眼缘春色醉，魂为客愁消。泽国空留滞，山房恐寂寥。平芜烟一望，乡梦太迢遥。
1	1	0	0	0	0	0	0	0	0	0	1	读云从客中秋思，次韵慰之,良辰美景相随至，故里他乡总是过。但要诗篇答花月，不须归梦绕烟萝。谋生笔砚虽云陋，溷迹渔樵岂足多。一任天公巧磨折，固穷有术奈予何！
0	1	0	0	0	0	0	1	0	0	0	0	其四十 鲍参军照戎行,严烽举中夜，游骑犯秦凉。天子投袂起，剑屦在寝皇。左锋当鱼丽，右铩按龙骧。曾是东征返，离离缺斧斨。束胸见使者，距跃讳残伤。转战焉支岭，蹀血瓯脱场。塞马劲如飙，横驱不可当。部曲星散尽，独身擒其王。枯骨遗鸢喙，英声贯人肠。生存百年事，没者万年芳。
1	1	0	0	1	0	0	0	0	0	0	1	同诸公饯望元因宿谷隐以何当风雨夜复此对床眠为韵分得对此二字 其一,雨气天末来，暝色江皋起。层林蔽楼观，黯淡水云里。匹马何所从，翩翩五公子。异时天一方，相遇忽在此。温言各慰惜，道旧半悲喜。熠熠萤度帏，泫泫础流泚。他乡念羁旅，况复饯行李。一笑未易阑，相望迹千里。
1	0	0	0	0	0	0	0	0	0	0	1	七月十三日夜坐月寄蒙山子,忽尔飞天镜，犹疑挂夕曛。竹光侵案泠，花气入书氛。中年偏爱月，游子剧瞻云。揽结难盈手，那能持赠君。
0	0	0	0	0	1	0	0	0	1	0	0	闺怨,露华粉湿啼清晓，井梧凉思风袅袅。珠帘不捲玉钩垂，当窗娇语青禽小。榴裙半皱睡新起，临镜芙蓉袅秋水。侍儿为整绿云鬟，不使兰膏污纤指。堂中宝瑟柱新移，一曲未终颦黛眉。薄情自是迟归得，翻恨人间有别离。
1	1	0	0	0	0	0	0	0	0	0	1	锁院深寂夭桃独芳有可怜之色为诗要德夫共赋以赏之,静院深扃霁雨新，小桃墙侧弄精神。祇知春色归吾眼，不悟他乡寄此身。露蕊妖韶真自得，胭脂浓淡属谁匀。共将短句酬幽艳，奚独东风是主人。
1	1	0	0	0	0	0	0	0	0	0	1	春尽舟中,春好何当去，江流底事忙。莺花非少日，云水正他乡。宦拙归无计，途长息未遑。忘机羡鸥鸟，沙上立苍茫。
1	1	1	0	0	0	0	0	0	0	0	1	河间逢九日,莽莽寒原草木腓，登临无地怨斜辉。他乡节序仍黄菊，古驿壶觞有白衣。上垄暗伤槚松冷，插萸还念弟兄稀。愁来莫听关山曲，人隔关山梦已归。
0	1	0	0	0	0	0	0	0	1	0	0	得黄大书却寄,平居意兀兀，闭户忘饥困。故人千里书，恻恻念餐饭。祇因行路难，兼之别离远。强学儿女词，慰我豪士恨。自念秋涉冬，未免逐尘坌。仅留半卷书，晨昏相缱绻。古人心上血，积纸厚一寸。郁为九光霞，吸之起疲顿。吾乃今之愚，学古是其愿。神追穷奥窔，目眯苦沈闷。虽知力已竭，魂窘不敢遁。光怪时自发，烛花作星喷。
0	0	0	0	0	0	1	0	0	1	0	0	舟泊凤皇台寄怀季平,乐莫乐兮新相知，悲莫悲兮初别离。鮀江水黄海水绿，与君一夜东西驰。凤皇台边客帆卸，遥忆维舟九龙夜。欲知别后相思深，茫茫江海愁人心。
0	0	0	0	0	0	1	0	0	0	0	1	怀舜钦,过雁三四声，相思千万里。策杖倚西风，行云渡秋水。
0	0	0	0	0	0	0	0	0	1	0	1	塞上二首 其一,天山青控戍楼中，画角呜呜咽晚空。沙碛雨颓逢箭镞，战场风急转河蓬。李陵望国台犹在，蔡琰悲笳怨未穷。猎骑遥遥入霜雾，鸊鹈泉外夕阳红。
0	1	1	1	0	0	0	0	0	0	0	1	望江南,奇葩北地遍幽龛，朵朵黄金上小簪。步屧空园惊杞菊，听鹂回首忆霜柑。乡心易向花前发，归梦偏从月下探。拈得韦庄佳句好，断肠春色在江南。
1	0	0	0	0	0	0	0	0	0	0	1	寻阳村舍,荒林寄远居，坐卧见樵渔。夜火随船远，寒更出郡疏。雪迷登岳路，风阻转江书。寂寞高窗下，思乡岁欲除。
1	0	0	0	0	0	0	0	0	0	0	1	秋宵月下有怀张叔贻,独坐空庭下，凉风入袂吹。起看新月上，忽动故人思。惊鹊栖还定，高梧影渐移。壮图愁未立，青鬓巳丝丝。
1	0	0	0	0	0	0	0	0	0	0	1	边愁 其一,西域频年能作梗，班超垂老遂临边。河湟纵复军储秏，弓矢初投部帐迁。草满令居无牧骑，功成都护尚屯田。关山直北归图籍，积厝仍忧虎穴连。
1	0	0	0	0	0	1	0	0	0	0	0	和左达功春日见寄二首 其一,良觌弥年阻，相思入梦迷。性疏仍寡合，世乱且幽栖。极目苍山北，伤心白水西。书空愁坐处，还是暮云低。
0	1	0	0	0	0	0	0	0	0	0	1	自顺阳至均房道五首用陈符宝去非韵 其一,行客路正远，曦驭已西驰。霜风吹草树，眇眇连荒陂。如何羁旅怀，更值摇落时。四序歘已晚，我生可无衰。尚纡俗吏袍，久负南山期。吾庐岂固好，此身自安之。胡为终岁别，使我心怕悲。故园松菊荒，静计勿差池。
0	0	0	0	0	1	1	0	0	1	0	0	寄田锡舍人,当年心计此心知，忽忽逢人亦自疑。枉是忧公生白发，有何长略谢清时。林僧已怪抽身晚，朝侣犹嫌到阙迟。多喜通规识幽抱，路遥无处寄相思。
0	0	0	0	0	0	0	1	0	0	0	1	岁晚与缪虞良,斜阳古巷岁空阑，寥落寒庐亦故园。梅际冷枝横冻砚，雀边疏影带閒门。纵拚泥饮防频叹，且为耽书与细论。猿鹤几时音信少，荒鸡咿喔似山村。
0	1	0	0	0	0	1	0	0	0	0	0	怀徐南村,慷慨悲歌今复古，平生风义友兼师。依依杨柳犹如此，采采芙蓉欲遗谁。列槛岚光皆入画，应门月色自敲诗。年来云树常相忆，况是秋风次第吹。
0	0	0	0	1	0	0	0	0	0	0	1	次韵寄锡山邹光大,天涯共惜故人离，夜雨灯花记昔时。寂莫江乡篷屋底，与君挥泪写秋词。
0	0	0	0	0	1	0	0	0	0	0	1	端阳日天津,万里南关绕梦魂，满船箫鼓动江諠。云生海上潮初落，风满旗头雨欲昏。客路香蒲聊泛酒，故园青艾忆悬门。天涯几度逢佳节，惆怅浮萍到此尊。
0	0	1	0	0	0	0	0	0	0	0	1	夜雨徐明府子研枉驾旅寓,冒雨一乘兴，仆夫应畏难。交从今夕定，情自故乡看。城迥钟相隔，槐疏鸟共寒。携樽慰旅况，冯铗不须弹。
1	1	0	0	0	0	0	0	0	0	0	1	人日游城东晚饭陈仲思茅亭分韵得香字,绝怜梅事晚，与客到林塘。瓦碗村醪酽，杯羹野菜香。旧游看壁字，新岁尚他乡。一笑俱真率，悠然意未央。
1	0	0	0	0	0	0	0	0	0	0	1	闻鹧鸪,游子天涯生计非，遥山如黛日相依。忽听格磔钩辀语，触拨归心泪满衣。
0	0	0	0	1	0	0	0	0	0	0	1	闻伯兄中翁有水竹居之乐赋此奉寄,齐化门东送子归，低头惟有泪沾衣。故园已是三年别，客路还看一雁飞。蟹蛰官河冰渐合，鸟啼宫树露全晞。到家应及椒花宴，莫遣春来音信稀。
0	0	0	0	0	0	1	1	0	0	0	0	寄韩桂舲观察,故人持使节，应上巴陵船。曾作浮槎客，相思落木天。月华洞庭水，兰气潇湘烟。亦践君陈迹，驱车到海壖。
0	0	1	0	0	0	0	0	0	0	0	1	病中得何叔子龙友书问却寄四首 其一,臈近山梅欲放时，看花无地不相思。愁中乍别怜三月，江上何缘寄一枝。肝胆自销尘客梦，风云应共故人期。开缄欲语情偏剧，对月长吟水部诗。
0	1	0	0	0	0	0	0	0	0	0	1	秋日邸舍,秋风淅淅渐鸣枯，旅馆牢骚气色殊。门外泥深无客到，床头罍耻数钱沽。何人能市千金骨，吾道真如五石瓠。老却故乡莼似玉，一生大错是之乎。
0	1	0	0	0	1	0	0	0	0	0	1	偶兴,劳人怨长途，壮士悲老别。那将望乡心，对此伤神月。凄凉寒风至，惆怅芳草歇。瑶琴无子期，丝弦为君绝。
0	0	0	0	0	1	0	0	0	0	0	1	哭秋山 其一,赭山深友谊，渔海长离忧。别日悲新客，还家失旧游。松风开绝巘，塔影暝寒流。化鹤精灵在，犹应到十洲。
1	1	0	0	0	0	0	0	0	0	0	1	会同客夜寄山中诸子,故国离居动几旬，他乡两见月华新。灯前细读怀中字，雪后频归梦里人。宾雁未来秋已过，朔风不到海先春。却怜华发催年暮，独向南天寄一身。
1	0	0	0	1	0	0	0	0	0	0	1	碧云寺逢王元肃,岂谓招提境，逢余万里归。故人歌出塞，游子泪沾衣。烽火垂成劫，衣冠未息机。去留俱不可，执手意翻飞。
0	0	0	0	1	0	0	0	0	0	0	1	仿昭代诸家体三十八首 一 刘护军基 其一 秋兴,括苍云绕缙云都，万簇芙蓉翠色铺。红雨湿飞乌桕薄，碧波晴点鹭痕孤。登楼有赋依州牧，长揖无门傲酒徒。不识故园他日泪，蘋花还送暗香无。
1	1	0	1	0	0	0	0	0	0	0	0	闺兴,春气正煦和，春光复灿烂。万卉逐春风，红紫都开遍。百五际良辰，出游趋芳甸。玉人在深闺，时物惊变换。孰与话呢喃，只有梁间燕。以此动闲愁，眉蹙鬓丝乱。不笑亦不言，抚膺长浩叹。嗟尔远行人，迢迢隔云汉。
0	0	0	0	0	0	0	1	0	0	0	1	雨,霏霏三日雨，蔼蔼一园青。雾泽含元气，风花过洞庭。地偏寒浩荡，春半客竛竮。多少人间事，天涯醉又醒。
1	0	0	0	0	0	0	0	0	0	0	1	其三,飘荡将何倚，凄凉不自禁。江湖千里梦，风雨五更心。游子黄金印，幽人绿绮琴。渠方汩朝市，吾合老山林。
0	0	0	0	0	0	0	1	0	0	0	1	哭辩端上人,平昔于诗苦，精搜省未闲。坏房空鸟外，清句满人间。瘦影悬邻壁，孤坟接旧山。吊回高树下，寒水自潺潺。
0	0	0	0	0	1	0	0	0	0	0	1	其二,南望乡关路几千，荒城日暮警烽烟。内家宫寝贤王邸，辽海戈矛异域船。月殿传闻驰甲马，露台无恙泣铜仙。收京苦忆西安将，惆怅风尘事隔年。
1	1	0	0	0	0	0	0	0	0	0	1	中秋寄弟 其一,十载为郎典石渠，庭闱千里近何如。心悬故国今宵月，望切他乡隔岁书。荒径穿林还有笋，北堂每食可无鱼。那堪伏腊西郊路，原草芊芊眼未舒。
0	0	0	0	1	0	0	0	0	0	0	1	骊山怀古,寂寂骊山锁夕晖，我来不觉泪沾衣。幽王烽火娱褒姒，唐帝温泉浴贵妃。芳草有情空自老，落花无语为谁飞。春来绣岭多啼鸟，似对行人说是非。
1	1	0	0	0	1	0	1	0	0	0	1	车驾还汴,孝感天心格，忧勤国步艰。贾生休赋鵩，贡禹欲弹冠。白发他乡客，清尊此夕欢。如闻京兆尹，拜表请回銮。
0	0	0	0	0	0	0	0	0	1	0	1	青梅闺怨,懒把蚕桑对夕晖，倚门长望每依依。半山红照日将晚，一树青梅郎未归。无限风光春满院，不胜幽恨月盈扉。逢人试问渠消息，犹自江头醉石矶。
1	0	0	0	0	1	0	0	0	0	0	1	辛未初秋月下自述（二十八首选三） 其一,笙歌丛里怅然归，不问年荒与鳜肥。一卷好诗游子路，几莺残月乱花飞。包缠行李新朝报，补缀帆衣旧国旗。最好美人沱上月，照人来去自东西。
0	0	1	1	0	0	0	0	0	0	0	0	游云中下寺,边庭无事简书稀，偶到僧房暂息机。残雪江山惊岁暮，红尘踪迹与心违。且倾尊酒消愁闷，莫向群公论是非。自古忠臣报明主，只将三尺播皇威。
0	0	0	0	0	0	1	0	0	0	0	1	新秋月夜（一作下）寄故人,客心宜静夜，月色澹新秋。影落三湘水，诗传八咏楼。何穷对酒望，几处捲帘愁。若问相思意，随君万里游。
1	0	0	0	0	0	0	0	0	0	0	1	其二,万籁夕已息，宁知身是今。浮云翳青空，油然起无心。寄傲北窗下，骤雨落疏林。游子为三叹，寥寥希大音。
0	1	0	0	0	1	0	0	0	0	0	0	寄新亭、蜀子,五字谁能乐，栖迟鬓欲丝。名教身后出，心薄世间思。淡味疑无趣，寒吟似有悲。未忘将此志，报与故人知。
1	1	0	0	0	0	0	0	0	0	0	1	其四,吴楚他乡外，沅湘久客间。已知身若赘，讵惜鬓成斑。酒债贫常有，诗坛老倦攀。穷猿难择木，怨鹤望还山。
0	0	0	0	0	0	0	1	0	0	0	1	弟望种菊满屋贻行时丛丛数尺矣自行江乡秋尽不见一枝九月十九日在螺川忽忆故园篱下菊因怀诸弟,故园黄菊为谁好，摇落江干秋思早。菊花开遍客未归，客自思归秋自老。遥知兄弟望江滨，空对黄花无数新。那知客思正愁绝，梦里花残江上雪。江城无菊断江春，不见秋风见战尘。忽忆东篱篱下菊，西风笑杀渡江人。
0	0	1	1	0	0	0	0	0	0	0	0	田家吟（少时作）,旧谷未没新谷登，家家击壤含欢声。惭愧今年雨水足，只鸡?酒相逢迎。豪家征敛纵狞隶，单巾大帕如蛮兵。索钱沽酒不满欲，大者罗织小者惊。谷有扬簸实亦簸，钜斛凸概谋其赢。讵思一粒复一粒，尽是农人汗血成。
0	0	0	0	0	1	0	0	0	0	0	1	青楼怨,春深杨柳花拂楼，閒理琵琶自写愁。惆怅玉关人去远，珠帘不忍上银钩。
0	0	1	0	0	0	0	0	0	0	0	1	其六,故园虽久废，风景尚依然。鹭起滩头雪，蝉吟涧底泉。汀烟浮苍莽，野竹杂潺湲。祖笏虽堪宝，宁无二顷田。
0	1	0	0	0	0	0	0	0	0	0	1	正月十一途中念家君初度偶成,宦游终日马蹄忙，偶见梅花忆故乡。春酒熟时归未得，一樽谁与进高堂。
1	0	0	0	0	0	0	0	0	0	0	1	其二,芍药花初放，蘼芜叶复齐。栖鸟白门侧，落日大堤西。朝朝逐游子，暮暮隔空闺。袅娜今如此，莫负晓莺啼。
0	0	0	0	1	1	0	0	0	0	0	1	春日随驾出却世偶过田家 其二,遥峰落平野，小径入柴扉。雨后桑麻长，春深牛犊肥。林花轻拂帽，空翠近沾衣。惆怅蘼芜绿，天涯殊未归。
0	0	0	0	1	0	1	0	0	0	0	0	闺中词 其一,写就相思字，灯前带泪看。欲缄还未忍，少待泪痕乾。
0	0	0	0	0	1	0	0	0	1	0	1	坡山寄示喜予得郡之作次韵春答,共戴重离照万方，误恩何意录清狂。家山不到嫌逋客，曹局违期信慢郎。得郡敢争如斗大，怀君转觉与天长。他年欲了东园约，莫怪无金可罄囊。
0	0	0	0	0	0	0	1	0	1	0	0	柳,永丰坊里旧腰支，曾见青青初种时。看尽道边离别恨，争教风絮不狂飞。
0	1	0	0	0	0	0	0	0	0	0	1	寄邵文明大尹,乡书曾得共推贤，金榜题名子更先。大尹有才还解组，琐闱无补早归田。利名风浪都无与，泉石膏肓两不偏。同在故园不相见，闾山辽水思悽然。
1	1	0	0	0	0	0	1	0	0	0	0	陇头吟,玉门将军秦陇客，十载不归头半白。夜闻陇水忆秦关，晓土城头听羌笛。笛声呜咽送边愁，陇水滔滔日夜流。壮士三千豪气尽，家人翘首望封侯。年年虚建平边策，依旧黄沙陇水头。
1	0	0	0	0	0	0	0	0	0	0	1	怀故园,故园归未得，此日意何伤。独坐水边草，水流春日长。
1	1	0	0	0	0	0	1	0	0	0	1	春夜怀素心,旅宿西亭夜，不知池草生。关河南北雁，镫火短长檠。春老他乡客，花开故国情。樊川烟柳道，风景近清明。
1	1	0	0	0	0	0	0	0	0	0	1	九日饮酒肆,他乡逢素节，何处觅黄花。白发登高懒，将钱向酒家。
1	1	0	0	0	0	0	0	0	0	0	1	其二,男儿事业半他乡，旅雁年年寄恨长。几缕新丝添碧发，三生旧梦感沧浪。明明如月隔千里，渺渺愁余各一方。欲写秋思无著处，偶携豪竹谱伊凉。
0	1	0	0	0	0	0	0	0	0	0	1	露,应节如垂玉，晞阳欲起烟。润馀霏晚卉，凉始到前川。莎阪愁蛩语，兰皋迟客鞭。名言思祭义，触景倍悽然。
0	0	0	0	0	1	0	0	0	1	0	0	蝉,一蜕嚣尘向此生，柳枯槐老正伤情。高吟尽日知谁听，零露充肠且独清。螳斧不劳阴致害，貂冠犹可共传名。骚人若有遗魂在，应放冤声伴尔鸣。
1	1	0	0	0	0	0	0	0	0	0	1	民国建元喜赋一律和寒云由青岛见寄原韵,莫问他乡与故乡，逢春佳兴总悠扬。金瓯永奠开天府，沧海横飞破大荒。雨足万花争蓓蕾，烟消一鹗自回翔。新诗满载东溟去，指点云帆尚在望。
1	0	1	0	0	0	0	0	0	0	0	1	秋怀,霜风吹槁梧，索索生秋声。梁燕已无迹，哀鸿复南征。游子当此时，转觉难为情。庭闱隔千里，日夜白发生。
0	1	0	0	0	0	0	0	0	0	0	1	其四,鸿鸣一何哀，客心一何苦。昨发濲溪滨，今宿桐江浒。平沙翻惊飙，崩崖荡零雨。中宵蚊蚋喧，白昼冯夷舞。嗟哉行路难，含悲望乡土。
0	1	0	0	0	0	0	0	0	0	0	1	兖东杂诗 其一,淮阴西北望，平野日昏黄。千里无青草，悲风止白杨。地环齐鲁阔，山控岱恒长。纵有还家梦，应迟到故乡。
1	1	0	0	0	0	0	0	0	0	0	1	旅怀二首 其一,堪嗟游子逐风尘，膝下暌违已二春。遥忆堂前双白首，凄凄魂梦绕征轮。
1	0	0	0	0	0	0	0	0	0	0	1	斗鸡亭二首 其一,一丘独立势崔嵬，形迹还疑是古台。龙井效灵沾县邑，神祠肖像儗公台。谷云度水风牵过，野雾埋山雨洗开。如此风光良不恶，思乡何用赋归哉。
1	0	0	0	0	1	1	1	0	0	0	1	重九日泊舟广陵萧然孤闷有怀阜弟因次其赠别诗韵二首以寄 其一,天涯离思正逢秋，一别生增两地愁。极目松楸怀故国，伤心风雨坐孤舟。家声如此深相托，世路茫然尚可忧。今日登高谁与共，相思惟有泪交流。
1	1	0	1	0	0	1	0	0	0	0	1	其三,昨夜还乡已夕阳，夕阳今日已他乡。回头咄咄相思语，准拟东风好送将。
0	0	0	0	0	1	0	0	1	0	0	0	出自蓟北门行,出自蓟北门，遥望瀚海隅。黄沙落寒雁，衰草号雄狐。河水血成冰，土冢碑当涂。乃知古战场，本是贤王都。武皇昔按剑，一怒万骨枯。半夜下兵帖，六郡皆欢呼。将军各上马，百道追匈奴。羊马满大野，万帐收穹庐。英英长平侯，六骡走单于。至今青史上，犹壮武刚车。
0	0	0	0	0	0	1	0	0	0	0	1	岁暮即事,兰焰添灯重，花光簇夜红。綵枝閒玉剪，金帖冷屏风。宦意如霜草，乡心折晚鸿。谁能学少女，眉画入时工。
1	0	0	0	0	0	0	0	0	0	0	1	中秋后春晖归家口占,游子还家乍解鞍，慈帏侍奉已承欢。归期虽负中秋约，兰桂庭前月未残。
0	0	0	0	0	0	0	0	0	1	0	1	闺怨,病起伤春独倚门，唤人鹦鹉隔帘闻。无情最是东风恶，瘦却梨花一片云。
1	1	0	0	0	0	1	0	0	0	0	1	过赵州,青山环抱水争流，行尽云州入赵州。四野耕耘多乐岁，诸蕃出候不防秋。过桥花竹前村近，入谷松萝小寺幽。妻子谁能免相忆，他乡虽好莫淹留。
0	1	0	0	0	0	0	1	0	0	0	1	舟行即事,棹歌初发独凄清，何事孤舟又远行。碧水凝寒澄石涧，暮云带面压山城。乡心江上莼鲈味，秋思楼头砧杵声。此际倦怀难自遣，诗筒酒盏伴征程。
0	1	0	0	0	0	0	0	0	0	0	1	杂诗三章 其一,入门思远游，出门思故乡。饱煖难坐谋，出入安能常？大河入平野，河上千垂杨。旧枝折将尽，新枝今未长。夜气就凉肃，况复多露霜。胡为千里客，中道犹旁皇？
1	1	0	0	0	0	0	0	0	0	0	1	重九夜偶成,悲秋容易到重阳，节物相催黯自伤。有酒有花翻寂寞，不风不雨倍凄凉。依依水郭人如雁，恋恋寒衣月似霜。差喜衰亲话真切，一灯滋味异他乡。
1	0	0	0	0	0	0	0	0	0	0	1	其二,心计长如夜，思亲枕未安。寄居时见迫，衰序早知寒。女手谋生拙，贫交仰食难。尚怜游子意，书到屡相宽。
1	1	0	0	0	0	0	1	0	0	0	1	滕王阁晚泊,西山一片雨，暮色大江前。帝子仍高阁，他乡又禁烟。家书通粤使，春水泛吴船。往日登临客，关山最少年。
0	1	1	0	0	0	0	0	0	0	0	0	黄天荡怀古,八千劲旅走熊罴，曾断金人十万师。骢马宣威临阵日，羯胡丧胆渡江时。风鸣环佩军中鼓，谷暗云霞战士旗。从古庸臣好和议，寒潮呜咽使人悲。
1	0	0	0	0	0	0	0	0	0	0	1	立春日,樽前华发影毵毵，病客思乡总不堪。一自倦游三十载，那知春色在江南。
1	0	0	0	0	0	1	0	0	0	0	1	春日,素几横秋水，轻寒漫玉琴。閒愁春雨歇，短梦落花深。卧病生寥寂，相思久滞淫。归云千里外，杳杳故乡心。
0	1	0	0	0	0	0	0	0	0	0	1	宽河,鸣鼙起前旌，草白露未晞。中夏失炎暑，晓寒尚重衣。荐登杨柳颠，屡涉阴涧涯。面黑衣有垢，黄沙正霏霏。道狭师旅繁，令严部伍迟。景晏未投营，人马同饥罢。钻火爇野草，安能顾甘肥。月出新筑城，四山若熊罴。太白西方高，星宿光陆离。欲飞还故乡，云路风力微。幸逢尧舜世，伫候河清期。再歌六月诗，恻恻有所思。
1	0	0	0	0	0	0	0	0	0	0	1	暴风,闭户复闭户，黄尘千丈生。不雨草无色，冲风人倒行。游子念乡土，腐儒忧甲兵。狂吹不肯息，终夜为心惊。
0	0	1	1	0	0	0	0	0	0	0	0	兵后与故人别予西上至今在扬楚因有是寄,日月不相待，思君魂屡惊。草玄寄杨子，作赋得芜城。温温独游迹，遥遥相望情。淮上春草歇，楚子秋风生。辟士天下尽，君何独屏营。运开应佐世，业就可成名。谁借楚山住，年年事耦耕。
0	0	0	0	1	0	0	0	0	0	0	1	感兴,和议知非策，瀛东弃可伤！坠天忧不细，筹海患难防！兵燹殃千里，亲朋散四方。故乡归未得，泪眼阅沧桑。
0	0	0	0	0	1	0	1	0	0	0	1	过永乐田家有感,移舟暂泊钓鱼矶，一径委蛇入翠微。落日园林鸡犬富，秋风平野稻粱肥。农翁但道征徭重，啼鸟那知世事非。莫怨栖迟身是客，家山亦有旧柴扉。
1	0	0	0	0	0	0	0	0	0	0	1	梦綵堂①,高堂白发不胜簪，尚有天涯游子吟。老莱斑衣每入梦，春晖寸草难为心。万里关山阻南国，五色凤凰鸣上林。东风几度桐江绿，蝴蝶飞来春已深。
0	0	1	0	1	0	0	0	0	0	0	0	架头颇多故人枉书未报作此寄意,强半书来有泪痕，不将一语到寒温。久迟作答非忘报，祇恐开缄亦断魂。寄意愧无青玉案，封函懒置绿珠盆。故人若问秋消息，落叶萧萧自掩门。
0	0	0	0	1	0	0	0	0	1	0	0	菊,楚泽秋高众芳歇，眼中见此霜下杰。南窗粲粲八九株，淡白深黄颜色别。自笑背时难独立，恰是重阳过一月。丁宁女子莫摘残，留伴梅花傲冰雪。
1	1	0	0	0	0	0	1	0	0	0	1	秀水道中,江山无穷期，游子去安适。征衫挹新爽，小艇破远碧。濛濛烟雨细，黯黯湿云积。晴光晚忽霁，秋色淡无迹。香过茭叶青，响入荻花白。近水千家出，穿桥一径僻。鱼虾足飨飧，妇子自晨夕。人生本安间，嗟尔远行客。
0	0	0	0	0	0	1	0	0	0	0	1	署中有忆江南梅花者因以为赋,欲问梅花上苑迟，座中南客重相思。开帘署有青山色，对酒人如白雪枝。驿使书来春不见，仙郎梦断月应知。偏惊直北多烽火，昨夜关山笛里吹。
1	1	0	0	0	0	0	0	0	0	0	1	浙河春望,东风吹暖拂缨尘，草树依微入望新。绣陌晓嘶金勒马，画帘春倚玉楼人。阳和喜就他乡色，迟暮偏怜拥褐身。烟景五湖天共远，断肠归雁数声春。
1	1	0	0	0	0	0	0	0	0	1	1	其十一,狂花顷刻香，晚蝶缠绵意。天与短因缘，聚散常容易。传唱入离声，恼乱双蛾翠。游子不堪闻，正是衷肠事。
1	1	0	0	0	0	0	0	0	0	0	1	古意五首 其一,迢迢长安道，古堠双复只。游子辞家去，去去何所适。素商昔转玄，朱羲今由白。悠悠世路艰，江湖虎豹宅。杨朱泣途穷，鲁叟悲麟获。愿言弛负担，归与慰岑寂。
0	1	0	0	1	0	0	0	0	0	0	0	过新野遇吴门戚不磷山人言依马太史卜居此地忆余作令定交越廿载矣穷途旅食相对泫然留赠三章永怀旧好 其一,宦拙诗穷各自伤，相逢歧路总亡羊。豪狂未改双眸白，格律仍随两鬓苍。入蜀杜陵长作客，依楼王粲苦思乡。衔杯不尽绨袍意，此夕还须脱鹔鹴。
1	1	0	0	0	0	0	0	0	0	0	1	接林至山陆春岩大梁来书却寄二首 其一,握别俄惊十九年，梁园觞咏聚群仙。如云往事经千劫，望月他乡各一天。同调何堪嗟契阔，衰年更觉意缠绵。春风万里来芳讯，喜极翻疑梦里传。
1	1	0	0	0	0	0	0	0	0	0	1	乱后,乱后今谁在，年来事可伤。云深怀故里，春老尚他乡。宁复论秦过，终当作楚狂。维舟短篱下，聊学捕鱼郎。
1	0	0	0	0	0	0	0	0	0	0	1	书驿壁,羌陇西来秋事非，长安东望渺庭闱。十年故国悲游子，九月寒砧感授衣。返照入林戎马急，阴云接地雁鸿稀。莫愁绝塞终难据，闻道中原未解围。
1	1	0	0	0	0	0	0	0	0	0	1	长江万里图,我家岷山更西住，正见岷江发源处。三巴春霁雪初消，百折千回向东去。江水东流万里长，人今漂泊尚他乡。烟波草色时牵恨，风雨猿声欲断肠。
1	0	0	0	0	0	0	1	0	1	0	1	暮雨独坐,夕云起山泽，广陌郁幽沈。北风吹雨雪，寂树无欢禽。天涯莽寥落，行子断归心。却往盛年迈，潜来愁思侵。高楼厉清角，亏景蔽苍岑。轻举积渊抱，揭怀伸素襟。寒冬芳意歇，炉焰澄香阴。还忆故园夜，携酒仍抱琴。
1	1	0	0	0	0	0	0	0	0	0	1	秋日道中寄京口友人,一车千里外，马首又斜阳。秋色还黄菊，风声借白杨。知君当此日，忆我在他乡。拟欲来京口，重登君子堂。
1	1	0	0	0	1	0	0	0	0	0	1	寄怀梁公狄内弟流寓宝应,念子年来多病侵，鱼潜鸿杳信沉沉。奔腾昔日天涯泪，彫落余生岁晚心。万里风尘双须短，他乡客梦一镫深。何时携手沧溟去，瓢笠潇潇上翠岑。
1	0	0	0	0	0	0	1	0	0	0	1	八音 宫怨,金屋疏桐长信秋，迷离屈戍片萤流。石栏凝露芙蓉冷，纨扇辞飙彩凤愁。丝徵肉奏明月开，閒庭徙倚泪潜揩。竹宫祠罢拳姬进，桂棹歌停掌伎来。匏瓜茕茕望织女，箕斗无浆酒星苦。土鼓长吞弃后声，冰簧自咽愁中语。革故迎新如转丸，故人善愁新善欢。木难元是千金买，不作珊瑚一分看。
1	0	0	0	0	0	0	0	0	0	0	1	城中夜归,尘累茫茫有郁襟，思乡就晚发城阴。潮来顿长沟渠量，船过平穿市井心。仆子促程双奋橹，人家临水乱鸣砧。柴门高想慈亲倚，新月疏星恐夜深。
0	0	0	0	1	1	0	0	0	0	0	0	水村,群鸥飞处淡烟痕，曲曲清流抱水村。半壁芦花闲钓槛，初更渔火映柴门。芳溪会入诗人棹，晚唱频惊客梦魂。忆昔扁舟访云水，几回潦倒醉清樽。
0	0	0	0	1	0	0	0	0	0	0	1	昭君,宫庭恩幸少，临别见容姿。汉主愁无尽，单于喜自知。雕鞍催起早，玉辇送行迟。泪眼持杯酒，三军鼓角悲。
0	1	0	0	0	0	0	0	0	1	0	1	雁,采凤楼西见雁过，数声清入五云和。秋空叶汎悠悠影，故国风生澹澹波。两字平安归去晚，百年身世别离多。荒田夜夜明山火，好为高飞避网罗。
0	0	0	0	0	0	1	0	0	0	0	1	忆芝山,每忆鹅湖叟，频寻吟我诗。环溪多竹色，绕屋尽梅枝。梦去三年远，书来万里迟。吹将珠浦月，末夕照相思。
0	0	0	0	0	0	1	0	0	1	0	1	武城南界怀六箴郧阳荀少桂阳,才向燕齐问路岐，还于楚客寄相思。一官万里湖南北，两地三年人别离。芳草池塘江上梦，绿波春浦卷中诗。不因霄汉乘槎下，争见连天水去迟。
0	0	0	0	0	0	0	1	0	1	0	0	送人游塞,初晴天堕丝，晚色上春枝。城下路分处，边头人去时。停车数行日，劝酒问回期。亦是茫茫客，还从此别离。
0	0	0	0	1	0	0	0	0	0	0	1	南归夜行赵北口同范希声作,归人千里指故乡，三更霜雾沾衣裳。有如小儿卧车箱，摇则成梦醒已忘。寒星在水森有芒，仰视毕昴纷低昂。远烟蒙密堤影长，西风策策吹枯杨。参差人语知异方，作事五角与六张。我识此趣如潇湘，菰蒲明灭灯火光。惊起栖雁飞一行，胡不飞去江湖旁。
0	1	0	0	0	0	0	0	0	0	0	1	赋得秋闺月和家兄,长空一片月，飞向画楼前。影共寒衣薄，愁将破镜悬。凄清看枕簟，明白梦关边。莫是征夫苦，秋风急上弦。
1	1	0	0	0	0	0	0	0	0	0	0	雨,高舂独坐到昏黄，起问阶前几寸强。神化故知时雨妙，忧怀真与野人忘。池添水色轻初定，风送雷声隐更扬。不但城南三十亩，明农心亦系岩廊。
1	0	0	0	0	1	0	0	0	0	0	1	喜秋,黍稷闻皆秀，鸡豚喜渐肥。野人能足食，游子憺忘归。雨后夕阳好，风前秋叶稀。沈郎多病久，一任减腰围。
1	1	0	0	0	0	0	0	0	0	0	1	其四,得将胶扰一身藏，吴是他乡蜀故乡。从昔衰荣无定在，山林钟鼎两俱长。
1	0	0	0	0	0	0	0	0	0	0	1	紫荆关,天半旗台起，霞连落日黄。山开关路小，河绕塞垣长。蹴鞠将军戏，酡酥上客觞。夜来笳鼓动，凄切助思乡。
1	0	0	0	0	0	0	0	0	0	0	1	乙未二三月间六首 其六,春晕一以照，芳草已寸碧。游子憺忘归，苍茫念行役。得途未欲忙，回首倏陈迹。官职岂足爱，劳劳至今夕。
0	1	0	0	0	0	0	0	0	0	0	1	题唐显孝饶娥墓 其一,悠悠孤愤倚中流，饱阅川陵四百秋。水际丛祠犹昨日，人间抔土几荒丘。故乡爱说饶饶姓，往事空传柳柳州。满目夕阳凝睇久，桐花飞落钓鱼舟。
1	0	0	0	0	0	0	0	0	0	0	1	除夜 其一,边塞家何处，天涯岁又除。乡心三载剧，客况此宵馀。看剑心弥壮，谋糈计转疏。明朝三十一，独坐叹居诸。
0	1	0	0	0	0	1	0	0	0	0	0	舟中写怀寄王阳明 其一,到处云山若可依，悠悠京国望中微。何人漫费相思梦，不与秋风共载归。
1	0	0	0	0	1	0	0	0	0	0	1	俞氏水楼,故人江楼月，照见千里心。游子未言归，清光被满襟。西陵隐檐际，南湖澄夕阴。持杯向木末，捲幔对遥岑。怅然不能去，徒令江水深。
0	0	0	0	1	1	0	1	0	0	0	0	登龙门山 其一,潦倒同为客，探奇度石田。山连秦塞起，水划晋陵偏。万杵秋风外，千林落照前。悲凉多古意，缓辔共谈玄。
1	1	0	0	0	0	0	0	0	0	0	1	用涯翁韵赠国仪,盟在鸡坛未忍寒，世情翻覆见交难。椒花生菜他乡会，桑梓松萝旧日欢。青眼相逢惟子在，素丝无斁许谁看。遥知五马行春地，花满江城月正团。
0	1	0	0	1	0	0	0	0	0	0	0	哭麟孙弟四首 其一,交游呜咽惜文章，揽涕遗篇尚满床。李白皆云人欲杀，次公自谓醒而狂。一时作者悲同尽，岂独前贤命可伤。为语寘棺多纸笔，应知不暝讼穹苍。
0	1	0	0	0	0	0	0	0	0	0	1	秋夜对月因怀往岁华阳百泉送理山之荆州至殊胜寺月夜之游不觉怆然赋此,心断青天月，悠然忆去秋。梵宫湖上景，良夜故人游。桑柘通依水，星河半在舟。欢娱回首处，荏苒易生愁。
1	0	0	0	0	0	0	0	0	0	0	1	其二,少年学千禄，吾衰苦多虞。幸逃旷官责，得返故园居。橐中无私金，架上多古书。俯仰两无愧，送老南山隅。
0	1	0	0	0	0	0	0	0	0	0	1	次始兴江口驿舍,秋杪曾驱传，春深复此行。携家殊往日，独客倦长征。鸟雀荒村暮，风烟古路平。寒衣犹未脱，肠断望乡情。
1	1	0	0	0	0	0	0	0	0	0	1	六湖塘见春雁,蘼芜绿长香簇簇，双雁忘机相对浴。东风何事不归飞，应念江南春草绿。燕山密雪正茫茫，况有桃花水满塘。毕竟不如归去好，楚云湘雨是他乡。
0	1	0	0	0	1	0	0	0	1	0	0	冬日得冯少宰用韫书问寄谢一首,北风一以厉，雨雪何漫漫。江湖莽浩淼，周道阻且艰。故人在千里，寄我双罗纨。织成不惜远，为念衣裳单。感兹平生意，提挈再三叹。别离未觉久，年光忽欲阑。幸有裘与褐，可以禦岁寒。七章匪不丽，所适燠且安。卷衣置箧笥，怊怅不能谖。
1	1	1	0	0	0	0	0	0	0	0	1	挽慎庵诗成而其配徐孺人讣亦至仍用前韵,吴天岁暮风雨狂，玉树双陨吴门傍。前者梁鸿后孟光，愁云直掩皋家庄。青天宝婺收精芒，酒浆麻枲及衣裳。身在闺门名在乡，游子秋来思偟偟。封书几逐南雁翔，宫醪本拟称寿觞。恸哭无地歌耆昌，燠寒旨甘谁节量。听绝城乌夜未央，起看明月满天霜，魂兮何之杳空堂。
0	0	0	0	0	1	0	0	0	0	0	1	夜宿田家,簦笠相随走路岐，一春不换旧征衣。雨行山崦黄泥坂，夜扣田家白板扉。身在乱蛙声里睡，心从化蝶梦中归。乡书十寄九不达，天北天南雁自飞。
0	0	1	1	0	0	0	1	0	0	0	1	夜坐偶怀故山,独夜残灯梦未成，萧萧总是故园声。草深石径鼪鼯笑，雪静空山猿鹤惊。漫有缄书怀旧侣，常牵缨冕负初清。云溪漠漠春风转，紫菌黄花又自生。
1	0	0	0	0	0	0	0	0	0	0	1	山斋独坐怀友人不至诗以招之,投迹寄空门，幽怀日虚泊。境寂山气佳，日午庭阴薄。新莺未停啭，初篁渐舒箨。爱此林树芳，窅然坐丘壑。故人万里至，约我移觞酌。今朝风日熙，乘閒眺虚阁。
0	1	0	0	0	0	0	1	0	0	0	1	初归,幽蓟归来鬓若丝，故园三径草离离。慰人犹有篱边菊，强吐秋花满旧枝。
0	0	0	0	0	1	0	0	0	0	0	1	初会昼锦堂,重向高堂举宴杯，四年牵强北门回。故园风物都如旧，多病襟怀遂一开。白发耻夸金络骑，绿阴欣满铁梁台。因思前彦荣归者，未有三曾昼锦来。
1	0	0	0	0	0	0	0	0	0	0	1	其九 樵火,积雪报松坞，蠹根然草堂。深炉与远烧，此夜仍交光。或似坐奇兽，或如焚异香。堪嗟宦游子，冻死道路傍。
0	0	0	0	0	1	0	0	0	0	0	1	发安化回望黄州山,流落江湖四见春，天恩复与两朱轮。几年鱼鸟真相得，从此江山是故人。碧落已瞻新日月，故园好在旧交亲。此生已免嘲伧父，莫避北风京洛尘。
0	0	0	0	0	1	0	0	0	0	0	1	淳安司训王君文博来休宁请予记学宫之成适值中秋方喜对月叙旧而开宴之际凉雨骤至因赋此以申去往之情时汪世行令君吴文盛亚参在座诗并及之,对影相期月鉴凉，开轩惊见雨丝长。阴晴半日犹难定，离合一尊那可常。候雁来从黄叶渚，秋虫鸣绕绿莎堂。银釭乌臼馀新烛，解与流辉照故乡。
1	1	0	0	0	0	0	0	0	0	0	1	彭城漫述次韵 其一,留滞他乡犹抱病，扁舟独系楚城东。斜阳故垒摧流水，积雪高台撼大风。漫尔兴怀游戏马，不堪举目送飞鸿。项刘争长空陈迹，万古山河感慨中。
0	1	0	0	0	1	0	0	0	0	0	1	饥民行,蒙裾复辑履，饥民卧道旁。不食问几日，欲语泪千行。去年河水涨，河西秋稼伤。严冬寒且饥，老幼多死亡。残喘延至春，乞食来此方。昨日过朱门，瓜牙如虎狼。今朝叩蓬户，十家九绝粮。命已悬旦夕，恨不死故乡。低头不复语，面目色凄凉。欲救无寸柄，徘徊空断肠。
0	0	0	0	1	0	1	0	0	0	0	0	怀鹤峰东城因寄 其一,屋梁落月应怀我，春草池塘更梦谁。记得别时悬泪眼，佯为笑语怕相思。
0	0	0	0	1	0	1	0	0	0	0	0	其四 闺情，集唐诗,袅袅城边柳。骀荡郎知否。争取最长条。相思一水遥。相思杳如梦。莫引西风动。剪蜡泪争流。残灯照卧幽。
0	0	0	0	0	0	0	1	0	1	0	1	寄家,离别家山已数年，故园桃李想依然。东风客外归心切，落日云边望眼穿。龙虎卫前花夹道，凤皇台畔水连天。丁宁为护溪边石，留取归来系钓船。
1	1	0	0	0	0	0	0	0	0	0	0	芭蕉,芭蕉非一种，南粤竞成丛。结实联房绿，舒花焰火红。象蹄形甚伟，筒葛纴尤工。羁旅牵愁思，秋窗夜雨中。
0	1	0	0	0	0	0	0	0	0	0	1	寄所知,白云黄叶映沧洲，一曲清商送远游。人在玉京天万里，也应难忘故园秋。
0	0	0	0	0	1	0	0	0	0	0	1	同张滑县登清风楼,层楼落日倚蹉跎，明府高轩载酒过。槛外秋阴开大陆，帘前树色散漳河。关门紫气临燕满，风雨青山入晋多。我醉欲裁王粲赋，故园戎马近如何。
1	0	0	0	0	0	0	0	0	0	0	1	鸡冠花,每遇秋花发，伤心绛帻红。故园深树里，翘首待墙东。
1	0	0	0	0	0	0	0	0	0	0	1	水心书院次容彦昭,游子来何之，来之水心亭。同流混清浊，高思入玄青。病菊东篱醉，幽兰陋室馨。石齐频入梦，经纬两冥冥。
1	0	0	0	0	0	0	0	0	0	0	1	史记三十六首 其一 《高帝纪》,亲提三尺抚山河，汉帝归来猛气多。何事不禁游子恨，酒酣犹倚大风歌。
1	0	0	0	1	0	0	0	0	0	0	1	寄家书,一函游子泪痕封，寄去云山几万重。君到鹤洲江上望，数椽茅屋几株松。
0	0	0	0	1	0	0	0	0	0	0	1	塞上行,秦筑长城在，连云碛气侵。风吹边草急，角绝塞鸿沈。世世征人往，年年战骨深。辽天望乡者，回首尽沾襟。
1	0	0	0	0	0	0	0	0	0	0	1	怀智栖上人,临水登山自有期，不同游子暮何之。闲眠默坐身堪赏，已去还来事可知。林鸟隔云飞一饷，草虫和雨叫多时。思君最易令人老，倚槛空吟所寄诗。
1	0	0	0	0	0	0	0	0	0	0	1	忆梁王寺过远桥寄昉师,长忆溪桥避暑时，天风六月袭人肌。水随地脉来无尽，云过山头去不知。拂面稚松应偃盖，当年游子已庞眉。凭师莫动溪边石，留待东归题好诗。
0	0	0	0	0	0	0	0	0	1	0	1	杨柳,南浦多别离，行人去相续。杨柳不知愁，春风依旧绿。
0	0	0	0	0	0	1	1	0	0	0	0	寄剡中友人,故人今在剡，秋草意如何。岭暮云霞杂，潮回岛屿多。沃洲僧几访，天姥客谁过。岁晚偏相忆，风生隔楚波。
0	1	0	0	0	0	0	1	0	0	0	1	岁首自广陵入高邮舟中作,北风吹湖水，远行当岁徂。孤舟无同人，相依唯仆夫。遥睇高邮城，彷佛十里馀。落日去地远，飞雁与云俱。悠悠思故乡，邈在天南隅。慈亲倚门望，我身犹道途。羁旅岂足恤，但念骨肉疏。何当脱行路，归卧山中庐。
0	0	0	0	0	0	0	1	0	0	0	1	客平原春日有怀,怅望乡园去计违，春来惟有思依依。客程故向南天远，花信偏于北地迟。汉帝苑边卢橘熟，秦陀墓上鹧鸪飞。柴门独对东风掩，此日松筠冷翠微。
1	1	0	0	0	0	0	0	0	0	0	1	武陵春日,寻春何事却悲凉，春到他乡忆故乡。秦女洞桃欹涧碧，楚王堤柳舞烟黄。波涛入梦家山远，名利关身客路长。不似冥心叩尘寂，玉编金轴有仙方。
0	0	1	0	0	0	0	0	0	0	0	1	哭月桥兄,前辈风流尽，乡枌孰表仪。如公又凋谢，末俗恐浇漓。幼学皆真践，濒危属近思。端为吾道恸，不但哭吾私。
1	1	0	0	1	0	0	1	0	0	0	1	故洛阳公镇大梁时隐得游门下今之经历事往人非聊抒所怀以伤以谢,孤舟欲泊思何穷，曾忆西来值雪中。珠履少年初满座，白衣游子也从公。狂抛赋笔琉璃冷，醉倚歌筵玳瑁红。今日斯文向谁说，泪碑棠树两成空。
1	0	0	0	0	0	1	0	0	0	0	1	秋怀,浩浩门外尘，今古无二岐。车痕遍九陌，得丧何已时。商飙动地来，万叶辞故枝。游子感摇落，忽起流年悲。玄发日以槁，素衣日以缁。天衢九万里，加以刚风吹。岁月不我私，壮志安可期。激昂赋七启，清壮歌五噫。采采秋原花，对酒聊自怡。佳人隔明河，相望长相思。
0	0	0	0	0	0	0	0	1	0	0	1	和陆太宰水村也适轩咏怀,地即大隐胜，材集补天馀。达人秉高尚，讵云朝市拘。覆庇本四海，俯仰托兹庐。云石自流峙，吹嘘及根株。命觞沿径曲，凿泉当坐隅。遂使耳目旷，颇胜丝竹俱。心融境斯一，理适情自娱。载理闻鹤谱，时临换鹅书。藏胸富丘壑，佐世登唐虞。疏品荷陶铸，莼鲈思踌躇。室迩人甚远，歌啸日正舒。贱子获听履，自负龙门如。
1	0	0	0	0	1	0	0	0	0	0	1	其二,关山摇落雁飞迟，江汉飘零有所思。倦客自怜苏季子，故人谁问介之推。露催络纬窗间织，风缉蟏蛸户外丝。独荷慈亲念游子，倚门日日数归期。
0	1	0	0	0	0	0	0	0	0	0	1	独立（一作遣兴）,数尽飞花一怆然，壮心迢递夕云边。十年人事空流水，二月风光已杜鹃。过眼青春宁复得，污人黄土绝堪怜。故园尚有平生约，可使苍苔到石田。
0	0	0	0	0	0	0	1	0	0	0	1	雨,野迥云容黑，汀长雨气寒。春随花片减，愁向酒杯宽。乱水通流急，孤舟逆上难。白鸥浑自得，来往任风湍。
0	0	0	0	0	0	1	0	1	0	0	0	怀华首台,台高容易动相思，岁暮应愁塞上儿。想得东溪溪石畔，梅花须发斫残枝。
1	1	0	0	0	0	0	0	0	0	0	1	客中行,兰陵美酒郁金香，玉碗盛来琥珀光。但使主人能醉客，不知何处是他乡。
0	0	0	0	1	0	0	0	0	0	0	1	到家,渡口尚余景，乔木故乡陌。谁云客不归，今归转如客。村犬吠路隅，室人避门隙。入户恍有存，依然旧四壁。始归人意新，邻里皆来觌。交谴我何言，谁复闵行役。兴念及殇儿，生未谙行迹。梦寐何由通，徒闻人所惜。别时种园树，过墙盈几尺。且复息其阴，泪沾衣上碧。
1	0	0	0	0	0	0	0	0	0	0	1	子规,暮春滴血一声声，花落年年不忍听。带月莫啼江畔树，酒醒游子在离亭。
0	1	0	0	0	0	0	0	0	0	0	1	东原除夜,客舍无人静掩扉，小窗灯火独相依。一年残腊今宵尽，千里故乡何日归。鬓发半随春雪白，交游浑似晓星稀。乱离不得中州信，肠断云间雁北飞。
0	0	1	1	0	0	0	0	0	0	0	0	蝉,斜阳挂庭树，有蝉鸣树颠。无端聒人耳，惊我闲窗眠。吾观动物中，至清莫如蝉。翩然蜕污浊，饱餐风露寒。此外一无求，何苦浪喧喧。口给祇屡憎，不如且忘言。
1	1	0	0	0	0	0	0	0	0	0	1	雨华台,漠漠平芜碧，萧萧乱叶红。褰衣上危石，欹帽立西风。日月奔驰外，江山感慨中。他乡对零落，那放酒杯空。
0	0	1	0	1	0	0	0	0	0	0	0	从吾阮掌教予表兄也偶瞻遗像感赋,载瞻清像念飞黄，四十馀年驹隙忙。玄泽几回遗我恨，青刍无地为君将。鹤鸣华表今何世，云覆仙潭有故乡。每忆舅家童稚日，不堪梨栗涕沾裳。
1	1	0	0	0	0	0	1	0	0	0	1	续幽愤①,繁霜作阴起，朱火乘夕发。清昼冷无光，兰膏坐销歇。惟公执天宪，身是台中杰。一逐楚大夫，何人为君雪。匆匆鬼方路，不许辞双阙。过门似他乡，举趾如遗辙。八月黄草生，洪涛入云热。危魂没太行，客吊空骨节。千年瘴江水，恨声流不绝。
0	1	0	0	0	0	0	0	0	0	1	1	秋陌,肃霜雕枯杨，城门飞黄叶。客子衣裳单，陌上饶风色。草短思故园，芳歇听鹈渼。悲伤捣衣妇，乱砧响寒月。
1	1	0	0	0	0	0	0	0	0	0	1	元宵追哭亡侄子佩,哭汝未吞声，年华暗中换。搴帷见明月，团圆正月半。去年当此时，系缆南台岸。箫鼓沸榕城，满街灯彩烂。与汝访连枝，酒杯乌山畔。骨肉聚他乡，谈心乐且衎。佳节应候来，旧游如梦幻。江东春物佳，念汝不留盼。红楼喧管弦，侧听肝肠断。未审长眠人，好景同谁玩？倘能怀六亲，鬼哭应至旦。
0	1	0	0	0	0	0	0	0	1	0	1	长城歌题红瓦店壁（辛酉入山海关作）,日出沧海洪涛里，崷崒千山万山累。严墙蜿蜒盘峰巅，长城万里从此始。东连碣石北居庸，西走陕益临洮中。一道生将天地割，防边设险心何雄。谁知皇天无私好，四海穷愁戍卒叫。万世不传二世休，千秋史册空遗笑。当年筑此胡为乎，祖龙力政非良图。白骨撑填饮马窟，至今鬼哭声呜呜。
0	1	0	0	0	0	0	0	0	0	0	1	白莲,太液初花宿露团，香浓粉淡不胜寒。金茎侧泻仙人掌，玉叶危擎帝子冠。水阔天空愁欲堕，风清月落好谁看。西湖肠断西施采，一曲菱歌唱未阑。
0	1	0	0	0	0	0	0	0	0	0	1	陈讱生为余写蒹葭楼图并题诗其上自东瀛见寄七月晦日雨中展视赋此酬之,一雨朝来暑顿收，菰蒲瑟瑟未胜愁。兀从画里添霜意，正忆天涯向晚流。穷海生桑曾再见，故乡为国似先秋。微君为写当前景，肠断空江独上楼。
1	1	0	0	0	0	0	0	0	0	0	1	黄督 其一,乔客他乡人，三春不得归。愿看杨柳树，已复藏班鵻。
1	1	0	0	0	0	0	0	0	0	0	1	其二,白首来官舍，丹旌返旧山。有怀空色养，无日见生还。暮草春回碧，机堂昼掩关。天涯有游子，肠断舞衣斑。
0	0	0	0	0	0	0	0	0	1	0	1	约任千载（逢）大卿同王万里（万）杨仲博（约）汎湖任赋二诗和其韵 其一,满目亲朋似故乡，梦邪非梦梦何长。春风坐上白云屦，玉鉴光中明月珰。酒到湖山嫌逊避，话逢气类省称量。谢家内集如斯否，一味诗书无别香。
1	0	0	0	0	0	0	0	0	0	0	1	慈乌吟,哑哑城头乌，朝日带寒辉。衔虫哺其子，直下草野飞。天寒老雌独，日暮望雏归。啄粟至已晚，长恐摧羽衣。下有倚闾母，叹息声未希。游子在天涯，四牡恒騑騑。
0	0	0	0	0	0	0	1	1	0	0	0	哭嘉彦,释蹻淮西土，平生质胜文。形模笑妇女，术业富丘坟。客路酒欢喜，官曹名放纷。银章犹断垄，馀事付青云。
0	0	0	0	0	1	0	0	1	0	0	1	中丞敬公九日登真州南城以诗见示爱其閒逸迈往之气惜不得侍行遂想像和呈二首 其一,年华逝水故相临，节序循环岂易禁。芦叶汀洲迁客梦，菊花篱落故园心。长筇曳曳风生袖，破帽翩翩雪满簪。惆怅昔人行乐地，剧谈豪饮莫沉吟。
0	1	0	0	0	0	0	1	0	0	0	1	其二,万壑树色敛，松门已暮钟。故园肠断客，应与此时同。
0	0	0	0	0	0	0	0	1	0	0	1	其二,湖山掩映信乐国，烟雨凄迷非故乡。青灯何日一杯酒，江头极目吴山长。
0	1	0	0	0	0	0	0	0	0	0	1	乙巳子月六日伊吾旅次被命回京以四五品京堂用纪恩述怀二首 其一,浃岁锋车遍十城，花门嫠面马前迎。羁臣几见膺星使，清秩频渐附月卿。雨露雷霆皆圣泽，关山冰雪此归程。衔恩正对轮台月，照见征袍老泪倾。
1	0	0	0	0	0	0	1	0	1	0	1	书黄山馆壁,残日住孤馆，迟迟行古台。大河连野去，白鸟背城来。离恨浑如结，乡心渐欲灰。山花半寥落，犹在社前开。
1	0	0	0	0	0	0	0	0	0	0	1	得锡山徐君子敬书简怀却寄二首 其一,西风料峭雁行斜，捧读瑶笺感岁华。落日秋风游子意，白云黄叶故人家。海棠已作伤心树，篱菊犹开插帽花。好待来年春景暖，与君重话二泉茶。
1	0	0	0	0	0	0	0	0	1	0	1	客舍病中怀康裕卿兼寄顾氏兄弟,越客侨居建业城，白门花月几同行。别来穷海青春歇，望入长天暮霭生。离恨自惊随积草，乡心翻厌听流莺。虎头兄弟追欢日，应念文园病马卿。
0	0	1	1	0	0	0	0	0	0	0	0	登缥缈峰二首 其一,不辞芒屩破蒙茸，贾勇先登第一峰。湖外山围青玉案，波间岛插紫芙蓉。龙宫袭籁俄成吹，鹿苑嘘烟忽自封。指点空濛浑未定，乍惊云物荡吾胸。
0	0	0	0	0	0	0	1	0	0	0	1	次张大年韵,喜无车马过柴门，弦诵琅琅竹树村。鱼跃乱流时倚杖，莺啼新绿昼移尊。长才自有高人识，清事还同野老论。回首故乡春色外，风烟寥落几家存。
1	0	0	0	0	0	0	0	0	0	0	1	次韵温伯谋归,官路驱驰易折肱，官曹随处是愁城。随风片叶乡心动，过雨千峰病眼明。一脔何须尝世味，寸田久已废吾耕。羡君早作归欤计，屈指从今几合并。
0	0	0	0	1	0	0	0	0	0	0	1	送四镇薛侍御东归,相送泪沾衣，天涯独未归。将军初得罪，门客复何依。梦去湖山阔，书停陇雁稀。园林幸接近，一为到柴扉。
1	1	0	0	0	0	0	0	0	0	0	0	夏夜怀故人,空斋不寐夜初分，独坐凄然忆故人。山雾满庭空翠湿，石床当户月华新。竹窗把酒知何日，樵径携筇又几春。惟有别时芳草色，闭门相对碧如茵。
0	1	0	0	0	0	0	0	0	0	0	1	夏夜同袁德延骑出宿村家,景落息炎氛，轻策稍相试。微风送林木，皓月临平地。路远忘前期，情惬随所至。田父止我宿，茅屋劝客醉。起步叩天空，仰对明星次。一贪鸡黍筵，三叹前贤意。轩冕愁束缚，江海伤憔悴。且愿为老农，敢谓辞高位。明发返故墟，努力看身事。
1	0	0	0	0	0	0	0	0	0	0	1	水亭夜坐,今夜月上迟，前夜月上早。有月景固佳，谁识无月好。天高众星明，凉意在庭草。风轻萤照树，夜定鱼跃藻。毛发动萧爽，尘襟涤烦懆。时序倏将代，浮生嗟易老。北雁今已南，游子在远道。昨梦江田村，石林净如扫。独坐望海亭，把酒看双岛。
0	1	0	0	0	0	0	0	0	0	1	1	咏史 李陵,都尉出塞北，全军战浚稽。喊声春霆震，杀气阴云低。单于不相识，借问将军谁。将军本将种，氏族派陇西。天明鼓音死，剑斩军士妻。尘沙昏白日，道路东西迷。马蹄去不返，边草空萋萋。高堂视白发，到死长悲啼。归期日复日，老病天一涯。可怜龙门翁，空作无阴儿。
0	1	0	0	0	0	0	0	0	1	0	1	次韵黄大临秀才见寄,故人聚散霜前叶，往事眇茫风际烟。游宦一生非有己，隐居万事不由天。崎岖槛阱方谋食，啸傲山林肯计年。赖已将心问卢老，相逢他日笑风颠。
0	1	1	1	0	1	0	1	0	0	0	0	田家行,春耕高原不辞苦，晚岁离离满百亩。岂知输稻如输金，始信种田虚种黍。持黍易金入市行，粳稻踊贵黍价轻。十钟一石亦不惮，三时力农空自惊。去年岁荒食丰菽，今年岁丰弥不足。物理悠悠难豫谋，谁谓丰荒略相覆。
1	0	0	0	0	1	0	0	0	1	0	0	边夜有怀,汉地行逾远，燕山去不穷。城荒犹筑怨，碣毁尚铭功。古戍烟尘满，边庭人事空。夜关明陇月，秋塞急胡风。倚伏良难定，荣枯岂易通。旅魂劳泛梗，离恨断征蓬。苏武封犹薄，崔骃宦不工。惟馀北叟意，欲寄南飞鸿。
1	0	0	0	0	0	0	0	0	0	0	1	寄妹,金风初度井梧枝，正是怀人病起迟。两地离愁悬一镜，九秋新恨上双眉。久虚咏雪联芳句，每忆挑灯共课时。塞雁已归书未达，江城寒月照相思。
1	0	0	0	0	0	0	1	0	0	0	1	独酌,岁寒日复暮，游子各思家。独夜况无侣，吾生非有涯。醒原不如醉，酒更蜜于花。剪烛当邀月，三人对影差。
1	0	0	0	0	0	0	0	0	0	0	1	其二,承恩几度锡纶麻，紫气西来望转赊。时拟绛驺迎百粤，俄闻白马会三巴。已钦治第真容驷，其奈瞻云未及瓜。最是南陲资锁钥，不妨游子尚天涯。
0	1	0	0	0	0	0	1	0	0	0	0	游多云山,云中樵斧声，偶杂樵夫语。拨云寻径曲，邈焉少伴侣。登高一俯视，离离荡禾黍。白云无定时，青山自千古。
0	0	0	0	1	0	0	0	0	0	0	1	送裴判官自贼中再归河阳幕府,东郊未解围，忠义似君稀。误落胡尘里，能持汉节归。卷帘山对酒，上马雪沾衣。却向嫖姚幕，翩翩去若飞。
0	0	0	0	1	0	0	0	0	1	0	0	杏轩为倪伯温赋,倪氏锄经自有堂，还于花下结丹房。夕阳坛上非前事，春雨江南是故乡。况是仙人如董奉，何须女子识韩康。重来轩外绿阴合，煮酒银瓶得共尝。
0	1	0	0	0	0	0	0	0	0	0	1	晓发淮口,春江历历水悠悠，一夜东风五两收。花信不知何地早，乡书犹忆故园秋。年来国是谁能定，病起诗怀祗自愁。昨日六飞巡幸后，已将宽法遍南州。
1	1	0	0	0	0	0	0	0	0	0	1	赋瓶中杂花七首（予绝爱未开杏花，故末篇自戏。） 其一,老眼惊看节物新，今年更与酒杯亲。东山一道花如绣，从此他乡不是春。
0	0	0	0	0	0	0	1	0	0	0	1	赠周生,同是风尘客，相逢各黯然。乡心归雁后，故国夕阳边。康伯犹居洛，荆卿未去燕。倚闾千里意，慰尔思悬悬。
0	0	1	0	1	0	0	0	0	0	0	0	哭梁公实十首 其一,当日梁鸿去，青山弄紫烟。形容疑好在，消息是谁传。鹘鸟岂来舍，龙蛇或值年。仓皇不可问，陨涕五噫篇。
1	0	0	0	0	0	0	0	0	0	0	1	途中重九,马上过重阳，征途景易伤。野云千里白，秋草一川黄。作赋悲游子，登高望故乡。遥知三径菊，空自抱幽芳。
1	1	0	0	0	0	0	0	0	0	0	1	阁夜示茂秦 其一,相逢殊不恶，久别竟谁驩。贫病他乡老，交游古道难。开樽山欲出，说剑雪逾寒。如此萧条色，高斋尔自看。
1	1	0	0	0	0	0	0	0	0	0	1	和午塘翰长春日游方氏园,春意谁同郭外寻，郊园聊坐偃芳心。鸣鸠乳燕纷相趁，细柏繁槐密自阴。旧国娱情虚水石，他乡随地漫云林。因吟秀句思芳草，伐木先知怀好音。
0	1	0	0	0	0	0	1	0	0	0	1	春晚自近村归,山阴道上柳如丝，策蹇悠悠信所之。曲水已过修禊集，馀寒不减试灯时。贫犹自力常谋醉，病不能闲日赋诗。谁道茅檐苦幽独，一钩新月是相知。
1	1	0	0	0	0	0	0	0	0	0	1	永川言怀,粤客易生愁，他乡万里游。一身癯似鹤，百计拙如鸠。驿路蝉鸣夏，山城雨酿秋。此怀谁复慰，从事在青州。
0	1	1	0	0	0	0	0	0	0	1	1	其十一 李文姬,文姬巾帼流，乃是女智囊。三子返闾里，怵然暗悲伤。鸢肩阚如虎，六尺危朝霜。十年酒家佣，一朝归故乡。姊弟相向哭，行道泪滂滂。
1	0	0	0	1	0	0	1	0	1	0	1	寒夜,含泪别乡人，翻然作游子。枕上听猿啼，家乡五千里。
0	0	0	0	0	0	0	1	0	0	0	1	燕,日暮差池影，穿花故故频。与君同在客，是处可怜春。戈者无余慕，天涯恋主贫。清明满桃李，蝴蝶过东邻。
0	0	0	0	0	0	0	1	0	0	0	1	怀贞居张先生,不见贞居张外史，故园牢落已经年。山中绝境如三岛，河上遗书著几篇。竹榻何曾延俗客，琼楼只合贮神仙。扁舟有待秋风后，重约湖阴日扣舷。
0	0	0	0	0	0	0	0	0	1	0	1	闺怨二首 其一,花落閒庭燕子归，楚宫腰细不胜围。三春憔悴飞蓬首，青镜空留明月辉。
1	1	0	0	0	0	0	0	0	0	0	1	其五,互萝烟径易斜阳，未必他乡胜睡乡。高著正宜归结局，矮人何事亦观场。经时燕子依人在，咋夜泉声彻枕凉。自信胸中有云梦，罗浮安用贮空囊。
1	1	0	0	0	0	0	0	0	0	0	1	岁暮客居呈弱侯三篇 其一,仲尼本周流，忽发归与叹。意在就六经，匪为思乡串。嗟我老无闻，托兴游汗漫。邈想古通人，反侧常宵半。秣陵一君子，少小登道岸。嗜学自性成，羲易旦夕玩。近得从之谈，恍上中天观。诗书数千载，立语穷真赝。欣然遂忘家，何知有岁晏。
0	0	0	0	1	1	0	0	1	0	0	0	和鲁客见寄韵,故人相约碧溪行，风雨何期别恨生。远树白波孤棹没，空林黄叶宿寒轻。谢公独得东山趣，郑子应惭谷口耕。安得手杯同潦倒，远寻瑶草到蓬瀛。
0	1	0	0	0	0	0	0	0	0	0	1	闻秋蛩有感,秋蛩集草树，凄然亦何繁。行子在远道，岂不思故园。禾稻上邱垄，鸟雀知欣喧。田园可终老，轩冕何足言。
0	1	0	0	0	0	0	0	0	1	0	1	寄月山少监,一片襟怀海样宽，眉头肯为别离攒。臂鹰惯识从军乐，汗马宁辞行路难。角带边声关月冷，雁传乡信塞云寒。归来未许东山卧，见说苍生望谢安。
0	0	0	0	0	0	0	1	0	0	0	1	赠元耘（名贤集作松）轩,白发萧萧客帝都，故园闲却种瓜锄。平时不信为儒误，今日方知涉世疏。烟浦未寻归去艇，雪窗犹读借来书。诗名压尽江湖客，要在唐人向上居。
0	0	0	0	0	0	1	0	0	0	0	1	寄林好谦,青青满座竞唔咿，坐稳乌皮候日西。墙里竹生虚室暗，门前水长大桥低。故园风雨今宵梦，别馆烟霞旧日题。相忆尚怜馀病恼，无由蜡屐走深泥。
0	0	0	0	0	0	1	1	0	0	0	0	酬礼部崔员外备独①永宁里弊居见寄来诗云图书锁尘阁符节守山城（第二句缺一字）,守土亲巴俗，腰章囗汉仪。春行乐职咏，秋感伴牢词。旧里藏书阁，闲门闭槿篱。遥惭退朝客，下马独相思。
1	1	0	0	0	0	0	0	0	0	0	1	除夜寓大名寄孟龙川,忽忆襄阳孟浩然，风流名与太湖连。沙材远近青春酒，山舍周回白石田。何处椒花能媚颂，他乡綵胜舞随筵。思君独步清漳曲，南望魂销倍怆然。
1	1	0	0	0	0	0	0	0	0	0	1	其二,为客他乡暮，钟声出晓云。可怜今岁里，只此一回闻。
1	1	0	0	0	0	0	0	0	0	0	1	次韵志归十首 其一,远望舒长啸，幽跧发永叹。能诗今不少，得句古云难。涉世颠毛白，希贤寸腑丹。他乡仍故国，何处可求安。
0	0	1	1	0	0	1	0	0	0	0	0	读顾与治书并见怀诗,一派江涛白，惊生塞上魂。乍疑惊瘦影，再读见啼痕。旧橐青衫尽，空庭老树存。相思频得句，好寄莫辞烦。
1	1	0	0	0	0	0	0	0	0	0	1	闽中元夕,晴色动春晖，春宵三五时。无风开菡萏，有月莹琉璃。老境逢佳节，他乡赋小诗。囝妻浑勿药，灶妇亦开眉。
1	1	0	0	0	0	0	0	0	0	0	1	其三,戚戚岐路感，伥伥他乡愁。故园盛寇盗，安居渺难求。先人敝庐在，卜筑违林邱。风捲屋上茅，摇落当深秋。有如失林鸟，哀鸣声啁啾。输君决归计，早返澄江舟。松菊尚无恙，琴尊堪忘忧。桂花散如霰，高卧山之幽。
0	0	0	0	0	0	1	0	0	0	0	1	望月怀远,海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。
1	0	0	0	0	0	0	0	0	0	0	1	寄何文渊,忽复经年别，思乡趣不稀。松筠还旧隐，山水溢清辉。把钓银鲜滑，携镵紫蕨肥。南归吾有日，访剡兴无违。
1	0	1	0	0	0	0	0	0	0	0	1	感怀二十首 其六,朔风凄以厉，憭慄吹人衣。玄云起大陆，雨雪何霏霏。孤鸿号中夜，百卉具已腓。长恐坚冰至，凛凛伤骨肌。鸡鸣感时物，游子驾言归。
1	1	0	0	0	0	0	0	0	0	0	1	靖海清明,靖海城孤春意荒，楼船南下水微茫。天风忽动蛟螭怒，兵气全消日月光。岂有寒烟占令节，独怜尊酒滞他乡。踏青却忆当年事，亸柳繁苍合断肠。
0	0	0	0	0	1	0	0	0	0	0	1	残腊同华甫宿石壁馆,天涯行役愧蹉跎，路入新安腊已过。一夜乡心头欲白，溪声犹在枕边多。
0	1	1	0	0	0	0	0	0	0	0	0	田园居之右辟小室曰耕雨醉题壁上,南冈北冈鸣鹁鸠，高田低田俱怒流。一蓑烟雨驾觳觫，老手犹在吾何忧。灯火半生书作祟，几欲送穷穷不去。吁嗟先生谁使汝，苦要革革换双屦。如闻双屦得有辞，向来弃我君何之。百无一成唯忍饥，胡不烂煮秋崖诗。岁晚相期亦不恶，莫更将书累牛角。并烦说似下邳侯，尔辈方当束高阁。
1	1	0	0	0	0	0	0	0	0	0	1	自叹,海阔南风慢，天昏北斗斜。孤臣伤失国，游子叹无家。官饭身如寄，征衣鬓欲华。越王台上望，家国在天涯。
1	0	0	0	0	0	0	0	0	0	0	1	病中二首 其一,浮世岂非昔，长愁直至今。风尘游子病，药草故人心。白日销危坐，青山入苦吟。帘窥新竹细，台惜落花深。畏路甘名隐，浮生肯陆沉。独将酬主念，久矣负投簪。
1	0	0	0	0	0	0	1	0	0	0	1	鸡鸣山短歌,饮马下白登，挥辔出开平。每有早行人，至此闻鸡鸣。岧岧飞狐岭，黯黯沙城戍。亦有投止客，夜听鸡鸣去。鸡鸣星始稀，寒霜拂人衣。关河不可极，游子常怀悲。鸡鸣天下晓，西风吹白草。行路古今难，人共沙场老。
0	1	0	0	0	0	0	0	0	0	0	1	寄淮上阎再彭春西草堂,西向依风叹，南枝择木谋。艰难仍有步，顾眷岂无头。策赐金天醉，盘辞渭水愁。美人行万舞，山隰思悠悠。长淮南纪水，滔荡汨穷尘。故绛真吾土，陶唐自古民。周诗太原什，晋问柳州文。他日论都赋，东西定主宾。
0	0	0	0	0	1	0	0	0	1	0	1	咏史诗 长沙,江上南风起白蘋，长沙城郭异咸秦。故乡犹自嫌卑湿，何况当时赋鵩人。
1	0	0	0	0	0	0	0	0	0	0	1	寓五仙观怀孝先,石室松风来，层楼暮钟绝。独坐怀故人，开窗问明月。清风万里同，相看几圆缺。
0	0	0	0	0	0	0	1	0	1	0	1	感怀呈子鱼吴参军,麻衣偏拂路歧尘，鬓改颜衰晓镜新。上国好花愁里艳，故园芳树梦中春。扁舟烟月思浮海，匹马关河倦问津。七载干戈叹离别，绿杨莺语太伤神。
0	1	1	0	0	0	0	0	0	0	0	0	露,鹤鸣先警雁来天，洗竹沾花处处鲜。散綵几当蝉饮际，凝光宜对蚌胎前。朝垂苑草烟犹重，夜滴宫槐月正圆。怵惕与霜同降日，蘋蘩思荐独凄然。
0	0	0	1	0	1	0	0	0	0	0	1	散步山村喜风俗淳朴小诗纪之,山居时散步，所接多耕夫。或揖或不揖，颇忘尔与吾。阴晴话愁喜，丰约道有无。电迅叹人寿，风波惊世途。超然心不累，朝市何有乎。
0	0	0	0	0	1	0	0	0	0	0	1	其三 秋景,清秋清啸欲登台，爽气悠然四望开。绣闼缤纷当睥睨，晴江隐约见蓬莱。莼鲈薄采南中有，鸿雁遥瞻北地来。莫比仲宣登赋日，前驱曾是故乡回。
0	0	0	0	0	1	0	0	0	0	0	1	寄江西诸士夫,甲马驱驰已四年，秋风归路更茫然。惭无国手医民病，空有官衔縻俸钱。湖海风尘虽暂息，江湘水旱尚相沿。题诗忽忆并州句，回首江西亦故园。
0	0	0	0	0	0	1	0	0	0	0	1	并州寒食,梦入故园千里远，觉来寒食在并州。垂杨不是相思树，那得花开便白头。
0	0	0	0	0	0	0	1	0	0	0	1	人日奉新道中,雪月衔王命，驰驱及早春。风尘星是客，江海日为人。谷暖莺声啭，山晴梅意新。故园花事好，能否待归轮。
0	1	0	0	1	0	0	0	0	0	0	0	时命篇,岧峣郁峻岭，波澜翻巨川。吁嗟客游子，梯航俱不前。白日忽沦没，清霜飞幽燕。夏屋叹权舆，幸舍悲迁延。握玉竟难饱，尺桂讵易然。风前骭不掩，雪上屦半穿。欲仕无中人，欲耕无良田。营营声利涂，轩轾豪雄权。谁念牛衣士，涕泗鸡埘边。仲尼道路傍，伯夷空山颠。贫贱岂尽愚，富贵岂尽贤。时命有顺逆，达节良自全。
1	1	0	0	0	0	0	0	0	0	0	1	己亥人日,才入新春昼漏长，熙然万象媚春阳。俗传七日为人日，身在他乡忆故乡。风色渐催花信至，柳条轻浥雨痕香。凭谁挽却瓯江水，散作流波洗别肠。
0	0	1	1	1	0	0	0	0	0	0	1	汤村开运盐河雨中督役,居官不任事，萧散羡长卿。胡不归去来，滞留愧渊明。盐事星火急，谁能恤农耕。薨薨晓鼓动，万指罗沟坑。天雨助官政，泫然淋衣缨。人如鸭与猪，投泥相溅惊。下马荒堤上，四顾但湖泓。线路不容足，又与牛羊争。归田虽贱辱，岂失泥中行。寄语故山友，慎毋厌藜羹。
1	0	0	0	0	0	0	1	0	0	0	1	南望楼,去国三巴远，登楼万里春。伤心江上客，不是故乡人。
1	1	0	0	0	0	0	0	0	0	0	1	次韵谢处州乡人二首 其一,听说江湖万里身，十年流转狎波神。乡心只羡秋鹰急，世味如何臈蚁醇。耳识吴音疑故旧，眼看南士觉尖新。袖中诗句清如许，何啻他乡见似人。
0	0	0	0	0	0	1	0	0	0	0	1	寄余彦行（璿号耐聒）,客边无处寄相思，交谊如君更有谁。岂独芝兰沾我辈，久将诗礼及吾儿。斋前曲径稠桑合，门外横桥细柳垂。乡梦觉来犹历历，不知何日是归期。
1	1	0	0	0	0	0	0	0	0	0	1	李伯开侍其尊公玉华山人过集小园以诗见贻用来韵,双林三径百花天，有客寻幽兴更偏。杖履他乡娱一日，晨昏子舍别多年。三山已觅安期枣，一叶同乘太乙莲。知尔曾歌招隐句，可能常棹剡溪船。
0	0	0	1	0	0	0	0	0	0	0	1	其六,把臂相看惊白头，乡心日逐水东流。故园松竹闻无恙，迟子相归续旧游。
0	1	0	0	0	0	0	0	0	0	0	1	中秋四十一弟归自豫章,老病罢搜句，空对秋月明。寂寥天宇迥，惨慄夜气清。松门委馀照，萧散此閒行。归来坐庭除，浊酒聊自倾。但喜亲爱会，岂谓赏心并。回思故园夜，恻怆独缄情。
0	0	1	0	0	0	1	0	0	0	0	0	寄余希声,寄语中林友，相思又几朝。书虽为路阻，梦不怕山遥。风定落花漫，雨深青草骄。人情谅难必，不似往来潮。
0	0	0	0	1	0	0	0	0	0	0	1	虎头山,蚤不逃秦帝，终然陷楚囚。故园春草梦，旧国夕阳愁。妾妇生何益，男儿死未休。虎头山下路，挥泪忆虔州。
1	1	0	0	0	0	0	0	0	0	0	1	其八,也有园林一亩宽，偏逢山寺共追欢。霜钟细认前朝字，露顶閒携上古冠。浪迹江湖悲杜老，孤吟风雨似郊寒。弟兄三两他乡滞，雁影排空几阵看。
0	0	1	0	0	0	0	0	0	0	1	1	铜岭战场,北风万里扬胡沙，将军奋起勤王家。军门一呼天地动，义士响应多如麻。胡兵屯云遏南境，将军索战登铜岭。寸兵誓断敌人头，尺组拟系单于颈。两兵交锋日光薄，北风不劲南风恶。将军壮气冲牛斗，倏见旄头马前落。腥膻迅扫南海清，翠华竟去无回旌。遂令壮士有遗恨，千载犹闻战鼓声。
0	0	0	0	0	0	1	0	0	0	0	1	寄张廷评元瑞,江南江北草菲菲，倚槛相思露湿衣。秋尽玄禽辞主去，夜寒萤火偪人飞。一封云树初回信，万里风尘暂息机。旧日交游今总贵，夕阳高咏和全稀。
0	0	0	0	0	1	0	0	0	0	0	1	其九,官暇懒偏宜，芸窗落照移。未能抛绂绶，且复叹栖迟。客况青藜在，乡心白雁知。诛茅曾四百，惭负岭云期。
1	1	0	0	1	0	0	0	0	0	0	1	六月十五日哭子添禄作,尔生三岁忽云亡，寿夭何能问彼苍。自念奔驰违骨肉，可堪痛哭在他乡。凤台落日游魂远，牛渚愁云系恨长。悲恸满怀无处着，眼枯惟有泪成行。
0	1	0	0	0	0	0	1	0	0	0	1	述怀二首 其一,古道直如矢，古心能断金。今人思古人，寥落谁知音。旭日临前除，暄风散幽襟。相彼好鸟鸣，择阴嘉树林。岂无念朝饥，溉之釜与鬵。大川无停波，高山上嵚崟。白发何由玄，寒暑日夜侵。叔孙独楚制，庄生常越吟。载歌行路难，歌阕意弥深。
1	0	0	0	0	0	0	0	0	0	0	1	寿萱堂为颜宗赋,堂上慈亲双鬓皤，阶前萱草青如莎。根荄阅历岁年久，花萼沾濡雨露多。游子承恩到家早，膝下称觞綵衣好。寸心难以报春晖，愿萱与亲长不老。
0	0	0	0	0	0	0	0	0	0	1	1	喜贵庵托钵回,镇日相寻屐齿频，经年始见意逾新。一瓢尚带书生气，两袖新携上国春。看尽空花曾可摘，探穷宝藏总成尘。故乡田地从来稳，不到无锥未是贫。
0	0	0	0	1	1	0	0	0	0	0	1	其十二,潇湘望秋月，清旷无风埃。谁知故园影，亦向裔夷来。水际衰老翁，练衣独徘徊。頫仰方自适，为谁指玄胎。
1	0	0	0	0	0	0	0	0	0	0	1	舣舟怀信亭,使麾得请印垂腰，不畏秋风病鬓凋。游子已携河上手，客槎犹在斗边桥。水从南浦伤离剧，马近东方作意骄。晓榻梦回翻自愧，卧听人赴午门朝。
1	1	0	0	0	0	0	0	0	0	0	1	题樊仲平望云思亲卷,白云渺何许，亲舍天一方。游子隔千里，甘旨何由将。悠悠念远道，恋恋思故乡。情驰坐瞻忽，目断嗟悠扬。或随群雁飞，又逐长风翔。我心不自得，亲恩何能偿。于焉写新图，聊以抒中肠。思亲岂不切，王事焉可忘。愿以纯孝心，敷化从琴堂。黎氓沐至治，赤县歌时康。善名贻父母，永世斯流芳。
0	1	0	0	0	0	0	0	0	0	0	1	哭卢思马二首选一,丹心报国气如虹，争羡书生万里功。养士百年凭一战，筹边三策仗元戎。燕颌已矣身难赎，马革嗟哉恨不穷。遥望将军酣战处，贾庄落日起悲风。
1	0	0	0	0	0	0	0	0	0	0	1	春兴 其一,遥岑楼上俯晴川，万里登临绝塞边。碣石东浮三绛色，秀峰西合点苍烟。天涯游子悬双泪，海畔孤臣谪九年。虚拟短衣随李广，汉家无事勒燕然。
0	1	0	0	0	0	0	0	0	0	0	1	其十,凤泊鸾飘唤奈何，乡心新岁发悲歌。官能免俗无须大，诗到堪传不在多。洛水神妃贻玉佩，湘江帝子鼓云和。相怜复有邱工部，唤起花神带醉哦。
1	1	0	0	0	0	0	0	0	0	0	1	十六夜赏月,昨宵云暗此宵明，坐倚晴光漏已更。桂影婆娑香拂几，金波潋滟皎浮觥。阮同南北他乡话，露滴蕉梧异客情。赖有婵娟犹未减，衙斋散步晚风清。
1	0	0	0	0	0	0	0	0	0	0	1	应试夜泊贞女庙示一二友 其一,南来夜泊贞女庙，有客一二时相通。孤蓬倚树鸟惊宿，白露湿衣人在空。遥怜故乡共明月，独有游子知寒风。何事长安浑不见，无数浮云北望中。
0	1	0	0	0	0	0	0	0	0	0	1	怀古眺望,城闉聊属眺，千古恨悠悠。夏享空台毁，韩亡故社留。庙祠旌颍凤，溪水识巢牛。春色依林动，晨烟傍戍浮。庌驺閒自集，田鹤叫相求。町筱沿缘密，川葭靃靡柔。栎墟迷郑鄙，騩路隔轩游。感昔如吾辈，曾经几斛愁。
0	0	1	1	0	0	0	0	0	0	0	0	梅,驿路寒轺晚，山坳忽见梅。团晴千态出，殢雪几枝开。可惜征途过，何因载酒来。只愁香惹梦，翠羽又惊催。
0	0	1	1	0	0	0	0	0	0	0	0	不寐枕上忆刘子一首,残漏疏钟枕上惊，鸡声何处未分明。空梁有月秋将晚，客舍无灯夜亦清。风雨屡孤同榻兴，萍蓬难忘盍簪情。布衾展转寒如水，多少思君梦不成。
1	0	0	0	0	0	0	0	0	0	0	1	客中逢雨,细雨随风拂草堂，晚来弥觉一身凉。披襟不寝犹烹茗，怕益离愁梦故乡。
0	0	1	0	0	1	0	0	0	0	0	0	青骢白马,青骢白马汗连钱，来往?跋骄可怜。琉璃紫鞍光射人，倏忽灭没化若神。有足不作女行缠，那可局蹐守故园。东邻双缠鸦头袜，生老不踏门前月。马蹄烁电耳决风，何不遣置迎取侬。娇娘逞娇不肯行，碧幰五步一步停。娇娘到时不逞娇，银缸繐帷可怜宵。唱著可怜令人慆，久唱人怜令人老。
0	0	0	0	0	0	0	1	0	0	0	1	秋日还故园（一作秋日至城南草堂，郭登作）,渡水登山到草堂，田家稻黍喜新尝。墙边薜荔秋多雨，池上芙蓉夜有霜。看竹每寻扶老杖，借书先录养生方。归来自笑白头客，况复江南是故乡。
0	0	0	0	0	0	1	0	0	0	0	1	寄元遗山,诗到夔州老更工，只今人仰少陵翁。自怜奕世通家旧，不得论文一笑同。草绿平原愁落日，雁飞寒水怨秋风。黄金e里相思泪，几堕凭高北望中。
1	0	0	0	0	0	0	0	0	0	0	1	其二,近接霜前札，相怜塞上吟。风沙游子路，松菊暮年心。避世沮偕溺，寻山向与禽。古来无独往，嗟尔竟长林。
1	0	0	0	0	0	0	0	0	0	0	1	春阴长句次李司封古冲韵,冬令春行节序殊，冲泥立马叹穷途。劳思江国伤蕙杜，旅食京华改柞榆。碧动沙光归雪筱，青残雨色入平芜。闺人弱线脩春服，禁草徐风摇夕铺。暖阁迁莺稀逢友，定巢新燕故将雏。西风爽气来天地，北阙浮云定有无。世事自怜随省骑，吏情真拟问渔徒。燕城物候催游子，伏枕闭门肺病苏。
0	0	1	0	0	0	0	0	0	0	0	1	秋深得宪庵香江寄诗还答一首,十月秋阴不出行，海天遥寄断鸿声。几时旧国归吾土，无地新亭哭老伧。扪首莫谈天下事，丧心宁爱草间名。北风瑟瑟黄花晚，尚有枝头未落英。
0	0	0	0	0	0	0	0	1	0	0	1	坐竹兜子中戏为其状,径纡万重云，身寄一片木。知我不能缘，横施两竿竹。拥肿毡裹石，睢盱笼盛鹿。宛披山海图，穿胸下垂足。林风吹蹒跚，世路悲卷局。却忆故园秋，黄牛牵碌碡。
1	0	1	0	1	0	0	0	0	0	0	1	凛凛岁云暮,弱卉瘁微霰，松柏贞隆寒。浮云蔽千里，游子何时还。川原漫浩浩，欲往无轻翰。忧来知夜长，陨涕空汍澜。华灯列高宴，丝竹不解颜。黄鹄西南来，孤飞独盘桓。积薪苦见凌，后爱易前欢。彭咸与正则，嘉宠成祸端。驱车九折坂，始知中险艰。忠诚不见谅，剖心良独难。
0	0	0	0	0	1	0	0	0	0	0	1	题廊下村主人壁,江城独客一千里，海月愁人十上弦。梦里还家无长物，天涯归思逼残年。饥寒僮仆今何有，雨雪关山剧可怜。珍重主人投辖饮，几回把酒意茫然。
0	1	0	0	0	0	0	0	0	1	0	0	寄李五,噫嘻复噫嘻，与君恒别离。祗隔一溪水，相见良难期。芊芊池畔草，灼灼园中葵。倏然悲风来，凋谢实凄其。思君令人老，玄鬓忽成丝。赠君青萍剑，神物合有时。
0	1	0	0	0	0	1	0	0	0	0	0	秋闺咏别,相见更何晚，相思良独悲。红颜奉巾帚，白发遗路岐。别来曾几何，霜露忽凄其。仰见明月光，众星罗参差。熠耀已宵飞，蟋蟀鸣庭闱。感之不成寐，泪下那可挥。西风吹罗幕，念子寒无时。岂不盛娇爱，知者当为谁。愿君崇令德，努力爱容辉。弃捐勿复道，沉忧令人老。
1	0	0	0	0	0	0	0	0	1	0	1	发颍州,咋来清颍上，高馆欢醉厌。晓风遏清歌，游子愁捲帘。卧闻铃铎语，替戾差可嫌。俄来仆夫趣，孤篷犯霜严。屈指卸鞍日，毕辜已应占。欢场知有散，当散戚不忺。恨怅逐前侣，隐隐望层檐。风水引夙怅，尺五沙痕添。啸惊远鸿落，汲动灵虬潜。一昔顿殊况，冷煖不可兼。预恐清镜里，两鬓堆吴盐。
0	0	0	0	1	1	0	0	0	0	0	1	春暮感怀,又见枝头红雨飞，近来事事与心违。椿萱老去悲何极，手足离多信亦稀。异地情怀人怅怅，故园花柳梦依依。那堪回忆当年境，一觉黄粱是也非。
1	1	0	0	0	0	0	0	0	0	0	1	秋馆雨后得弟兄书即事呈李明府,弟兄书忽到，一夜喜兼愁。空馆复闻雨，贫家怯到秋。坐中孤烛暗，窗外数萤流。试以他乡事，明朝问子游。
0	0	0	0	0	0	0	0	0	1	0	1	西邻桑间有隙地从可五丈其横五分之一荒蔓瓦砾之所聚也邻翁借予栽竹因赋之,荒园茅塞闭墙隈，多谢西邻借我开。力课顽僮移断甓，小通幽径养苍苔。种云无处容桤木，遮日聊须买竹栽。十亩故乡松与菊，不须便望主人回。
1	1	0	0	0	0	0	0	0	0	0	1	溯沙河,轻舟溯河流，信宿忘少暇。委蛇遵大堤，荏苒历初夏。晴光汎流沫，川涨益湍泻。游子念远行，假寐待明夜。方经镏渡湾，倏过鹤丘下。嘤嘤山鸟鸣，的的水花谢。爱此堤上柳，绪风一披洒。棹师力张帆，中流去如马。孤烟隔渚生，偶见捕鱼者。相顾不得言，长歌恣陶写。
0	0	0	1	0	0	0	0	0	0	0	1	闻蛩,萧瑟秋先至，惊人此一鸣。似闻胡地乐，忽动故乡情。冷月空诸籁，残灯已四更。及时同感喟，赠汝可怜名。
1	0	0	0	0	0	0	1	0	0	0	1	冬郊偶成,斗酒不尽醉，寒风吹我衣。归迟游子倦，贫甚故人稀。匣剑光芒敛，鞭丝雨雪霏。何如江上客，蓑笠自忘机。
1	0	0	0	1	0	0	0	0	0	0	1	朔州道,柳枝侵夏意仍怯，山麓出泉寒不流。我已十年穿虎窟，地今四月尚狐裘。思乡路远频挥泪，报主身轻何所忧。不惜千金求死士，雕戈直向古丰州。
1	0	0	0	1	0	0	0	0	0	0	1	其二,囊书裹药漫登程，车脚劳薪复此行。一貌原知非蔡泽，四愁自昔是张衡。旧时猿鹤休相诮，别后田园便废耕。游子有衣缝密密，慈帏含泪不胜情。
0	1	0	0	0	0	0	0	0	1	0	0	其三 闺情，集唐诗,应为别离多，愁眠罗帐晓。是妾断肠时，谁知妾怀抱。娇郎痴若云，夜夜梦中到。春意罢帘栊，暗飞萤自照。
0	0	1	0	0	1	0	0	0	0	0	0	寄章泉先生赵昌父,灵凤鸣朝阳，神龙不泥蟠。时兮不可为，昌父乃在山。思君二十年，见君良独难。时于邸报上，屡见得祠官。祠官禄不多，一贫其柰何。采芝亦可食，当作采芝歌。近者李侍郎，直言遭逐去。人皆笑其疏，君独有诗句。君为山中人，世事安得闻。入山恐未深，更入几重云。
0	0	0	0	1	1	0	0	0	0	0	0	哭宗叔致政大将军,文锋困挫离场屋，武略纵横勤冕旒。国士传家虽有子，将军终老不封侯。抱冰末路垂三纪，埋玉空山第一秋。馀派江东藉云荫，载瞻遗像涕交流。
1	1	0	0	0	0	0	0	0	0	0	1	集韵牌即事,高会开三雅，裁诗抗五都。分题标绿字，就坐拥丹垆。狎雀迁林牗，看虫结井梧。他乡相对晚，那惜岁将徂。
0	0	1	1	0	1	0	0	0	0	0	1	望湖亭怀马龙,忽忽去故园，遥遥适楚甸。夕汎尽沿洄，朝浮惊陵乱。岂不惮脩阻，言子在山县。弭棹向吴越，登台望庐巘。苍茫空翠掩，浩渺云涛限。无由辰芳讯，何况觌颜面。与子为兄弟，兰心金可断。一从羽翼乖，屡经流序换。子多乡土梦，我怀歧路叹。素衣定自化，玄发宁无变。昨暝异前夕，明曙非今旦。感彼归来歌，遥怜鸟飞倦。
0	1	0	0	0	0	0	0	0	0	0	1	发西安,终南云物送征鞍，回首西京渐渺漫。驴背小诗吟杜曲，酒边短烛话长安。百年上策还乡好，万里浮名行路难。此际故园应忆我，荒鸡残月五更寒。
0	0	0	0	0	1	0	0	0	0	0	1	病间闻何舍人梦故山有感,我逢新岁兼新病，君梦故园登故山。木杪啼猿行问讯，枕边流水莫潺湲。罙春古甫同谁往，绝壁孤云只自攀。怅恨无家傍林谷，定应何处小乡关。
0	0	1	0	0	0	0	0	0	0	0	1	游宦十年于外归自浙东睹西山先茔周围林木气象大非昔比盖缘藩篱既彻本家樵采不以时外人侵盗复无禁理势固应尔也今春忧居遂协谋兄弟效先君旧来规模创夹篱界庶外人知吾辈用意所在有所忌惮不肆侵盗而本家樵采亦有时云耳因以诗识岁月,万亩坟山遍野阴，几年樵采到如今。藩篱有限重加护，斤斧无端免见侵。缺处更须频检校，暇时何惜一登临。先君暗里应倾倒，方信流长源更深。
1	1	0	0	0	0	0	1	0	0	0	1	落叶，和公善领事用前韵,何来一叶拂帘波，疑是题红出御河。飘泊旅怀怜落落，清疏秋影自罗罗。经霜枫树诗情远，漏月梧桐画意多。不尽林于萧瑟感，天涯游子发悲歌。
1	1	0	0	0	0	0	0	0	0	0	1	除夕,尘事俄消日，他乡亦作年。功名惭镜里，儿女且灯前。
0	1	1	0	0	0	0	0	0	0	0	0	其四 黄西施,盈盈宫额半涂黄，不减花前旧样妆。笑杀阿娇金屋贮，香衾寒怯夜来霜。
1	0	0	0	1	0	0	0	0	0	0	1	月下吟三首 其一,露冷天清月更辉，可看游子倍沾衣。催人岁月心空在，满眼兵戈事渐非。方朔本无金马意，班超惟愿玉门归。白头应倚庭前树，怪我还期秋又违。
0	0	0	0	0	1	0	0	0	0	0	1	江雨,一雨江头十日寒，故园犹带暮云看。自思裹饭悲生事，谁念歌鱼作客难。多病未堪违药饵，清时那可误儒冠。旧存羽翮飞腾意，祇是间关念已残。
0	0	0	0	0	1	0	0	0	0	0	1	新春感事,烽火边城鼓角悲，黄沙漠漠北风吹。关山远隔云中戍，车马新屯灞上师。贾谊有才思报国，杜陵多病尚忧时。侍臣谁有如椽笔，拟撰燕然第二碑。
0	1	0	0	0	0	0	1	0	0	0	0	越王台怀古,陈帝垒高屯虎豹，越王台夐筑琉璃。垒边暮脱黄金甲，台上春传白玉卮。禾黍几年云旆旆，莺花三月树离离。古今霸业空流水，日月江山有所思。
0	0	1	1	0	0	0	0	0	0	0	1	和文学使志鲸边城早秋,一夕西风百感生，怀鲈忆橘故乡情。烟光隔浦沈山色，泥淖当途阻客行。蝉噪夕阳堤柳暗，鸦翻断碛旅人惊。关河万里西南望，羡尔归鸿碧汉轻。
1	0	0	0	0	0	0	0	0	0	0	1	元旦郊宴一首,春风一日吹郊柳，平明走马章台口。垆姬巳有弄芳心，游子初开艳阳酒。蛟龙何必霄汉图，黄金买醉且当歌。人生莫把红颜色，空掷江头东去波。
1	1	0	0	0	0	0	0	0	0	0	0	扬州怀古杂诗四首 其一,水调歌残翠黛消，几枝烟柳曳寒潮。隋家何限伤心事，第一休过廿四桥。
0	0	0	0	1	1	0	1	0	0	0	1	冬日过田家,门枕碧流尽，垂杨列岸齐。树中茅映屋，垣外菜分畦。噪雀丛晴薄，行人影潦溪。犬声吹暗窦，牛迹匊阴蹊。罄折欢迎客，盘飧趣馔鸡。温言谢郑重，勤意效扶携。设座蒲重荐，防飔壁旋泥。奔奔役邻舍，拜拜教孙儿。滞饮容杯缓，延留怕日低。性情兼礼数，真至见天倪。
0	0	0	0	0	0	1	0	0	1	0	0	柳,春思春愁一万枝，远村遥岸寄相思。西园有雨和苔长，南内无人拂槛垂。游客寂寥缄远恨，暮莺啼叫惜芳时。晚来飞絮如霜鬓，恐为多情管别离。
0	0	0	0	1	0	0	0	0	0	0	1	子规,并不关渠唤，春归原有期。因迷回栈路，每到落花时。自说乡心苦，能令客泪垂。何堪将两耳，三月向天涯。
1	1	0	0	0	0	0	0	0	0	0	1	纪游,萍踪游览此追陪，故国他乡孰胜哉。趵突泉从平地起，濯缨水自半山来。奇松触石穿松窟，鸟道登峰拜佛台。曾忆髫龄瞻泰岱，依稀隔海共崔嵬。
0	0	0	0	0	0	1	0	0	0	0	1	兰溪童君以丹砂见赠兼示忆梅之作诗以答之,葛令当年惟服食，君今亦欲事丹砂。仙山更可栖浮岳，玉女何妨得鲍家。色似芙蓉非外物，光含日月是心花。故园梅发休相忆，且向炎天共岁华。
1	0	0	0	0	0	0	0	0	0	0	1	清明忆广州,游子光阴短更赊，踏青何事在天涯。追寻少日原孤露，忽漫经春又落花。客里看人归上冢，醉中垂醒梦还家。断魂正是江南路，日暮寒烟拂柳斜。
1	0	0	0	0	0	0	0	0	0	0	1	登城,簿领无时了，登临亦快哉。楼危压城起，硖迮束江来。病瘴抛书帙，思乡泥酒杯。天寒水尽落，滟滪已崔嵬。
1	1	0	0	0	0	0	0	0	0	0	1	其四,客舍频惊岁月除，悠悠天地总蘧庐。宫中拥彗思邹衍，市上悲歌吊望诸。云物春台周太史，星河夜色汉储胥。他乡风物同乡侣，徙倚幽怀待一摅。
0	1	0	0	0	0	0	0	0	0	0	1	寄陈子卿,萋萋芳草满汀洲，为念王孙独倚楼。易水悲风孤客泪，潞河寒雨一归舟。征途入夜劳乡梦，野店逢春忆旧游。献赋不须嗟未达，于今世路总悠悠。
0	0	0	0	1	1	1	0	0	0	0	0	得王栗臣孝廉札奉寄,燕北书传一雁过，年华每自惜蹉跎。尘埃袍草功名薄，风雨槐花涕泪多。已是言愁推卫玠，那逢荐士有常何。剧怜都讲谈经处，岁月相思发浩歌。
0	1	0	0	1	0	0	0	0	0	0	0	哭母,我母辞人世，淹忽八阅月。卜时清和初，归窀礼罔阙。雪涕挽灵车，肠断轮不发。寡女啼血尽，麻衣惨白发。但恨地下土，不使肉生骨。皎日入西海，荒林人影没。
0	0	0	0	1	0	0	0	0	0	0	1	题刘阮天台图,青溪十里随落花，仙洞窅冥樵影斜。鸡鸣月下环重翠，犬吠云中淡远霞。琼霜难住人问药，綵云易散乡心恶。落花啼鸟寂无声，雨捲霞空涧冰薄。天台清泪沾去衣，片片桃花逐客归。明知后约仙缘在，忍见丹崖芳草肥。采药空还寻旧好，桃源咫尺迷瑶岛。胡麻寂历怨东风，当年悔不青山老。
0	1	0	0	0	0	0	0	0	0	0	1	旅怀 其一,踪迹寄浮萍，江湖老客星。吾怀犹莽荡，天意使飘零。阅世头堪白，看山眼独青。故园丘壑在，归去学沈冥。
1	0	0	0	0	0	0	1	0	0	0	1	和张晋彦,白草蒙荒烟，江南似江北。游子无故乡，去住总为客。平生不如意，江阔见面窄。相逢酒一杯，意气感知识。
0	0	1	1	0	0	0	0	0	0	0	1	其二,乘槎有客泛仙潢，咋指泥涂悔我狂。此去不烦推谢令，向来宁是尼臧仓。愁惊过雁乡心碎，喜溢浮蛆瓮面香。金井老梧秋色重，时翻危叶堕银床。
0	1	0	0	0	1	0	0	0	0	0	0	雨中有怀古直,醉里乾坤不记年，忽闻多病亦凄然。可应寂寂青灯地，谁共呻吟对雨眠。
0	1	0	0	0	0	0	0	0	1	0	1	月当头夜怀母示三弟,寒宵病榻依兄弟，人海流波自送迎。已分东西终逆旅，偶持哀怨入孤鸣。疏灯老屋林园梦，冷月晶霜上下清。共此乡心几千里，倚闾辛苦若为情。
0	1	0	0	0	0	0	0	0	0	0	1	宿吴兴道中苕村,浮客倦长道，秋深夜如年。久行惜日月，常起鸡鸣前。夕计今日程，息车在苕川。霜中水南寺，金磬泠泠然。畴昔此林下，归心巢顶禅。身依寤昏寐，智月生虚圆。羁旅违我程，去留难双全。观身话往事，如梦游青天。明发止宾从，寄声琴上弦。聊书越人意，此曲名思仙。
1	0	0	0	0	0	0	0	0	0	0	1	其三,潍城高且长，东风飏浅沙。麦苗何泥泥，野草亦已花。仆夫歌况瘁，游子方无家。登高望江流，江流天一涯。谁怜行路心，化作从风车。
0	1	0	0	0	0	0	0	0	0	0	1	闺妇怨,三年索居贫且苦，颜色凄凉心独古。机中锦字织不成，镜里青鸾为谁舞。夫婿天涯消息稀，洞房泪湿蛟绡衣。人传荡子底心性，别恋红楼终不归。共惜芳菲令再嫁，翠眉羞向他人画。闭门落花风雨寒，低头忍饿蓬蒿下。
1	0	0	0	0	0	0	0	0	0	0	1	离家,曙风入修檐，宿霭度遥岭。游子恋庭闱，延此须臾景。临行懒加衣，上马晨烟冷。歧路白日忙，气候清夜永。前途寡亲友，所晤唯瘦影。长风傥或借，逸翰当少骋。不然早旋归，柴门保孤静。
0	0	0	0	0	0	1	0	0	1	0	0	合溪水涨寄敬山人,共爱碧溪临水住，相思来往践莓苔。而今却欲嫌溪水，雨涨春流隔往来。
0	0	1	1	0	0	0	0	0	0	0	0	依韵和刘原甫舍人扬州五题 昆丘（寺即炀帝离宫）,隋家宫殿昔初成，不道荒凉兽迹行。今日知来高处望，山川兴废使人惊。
0	0	0	0	1	0	0	0	0	0	0	1	赠襄阳帅吴彦猷,令威千岁归，城郭尚如故。我今还故乡，陵谷亦易处。荆榛荒旧蹊，溪壑改新路。城中十万家，碧瓦生烟雾。茅茨变闾阎，旧屋无一柱。相逢访亲旧，十百不一遇。岂无新人民，往往皆旅寓。元帅念疲瘵，抚养若稚孺。近闻田里间，稍稍复逃户。会当一二年，功效见生聚。但恐锋车来，追诏不容住。努力慰斯民，望公若羊祜。
1	1	0	0	0	0	0	0	0	0	0	1	其四,他乡主仆觉相亲，旅病方苏数斛尘。昨日为予新栉起，如何二竖自来嗔。
0	0	1	1	0	0	0	0	0	0	0	1	其二,绛节彤幢禦火精，世间那是水晶城。醉横蕲竹愁重醒，睡落齐纨惜屡惊。家口飞蚊儿女语，乡心过雁弟兄情。更阑谁撼千章木，误作连床夜雨声。
1	0	0	0	0	0	0	0	0	0	0	1	长江归棹图,蔼蔼天始晴，苍苍景将晚。江波日东流，游子何时返？
1	1	0	0	0	0	0	0	0	0	0	1	麻原归隐图为程伯崇提学赋,清名奕世荷君恩，白发他乡卧掩门。故国江山愁杜宇，孤村风雨忆麻原。红泉酿酒分松液，翠石题诗杂藓痕。归去茅斋第三谷，玉田清露长兰荪。
0	1	0	0	0	0	0	0	0	0	0	1	其七,白云开丙舍，丹荔种丁香。松引层城远，溪环九曲长。更须苍树补，添作翠屏张。郁郁佳城好，魂应恋故乡。
0	1	0	0	0	0	0	1	0	0	0	1	贾秋壑故第 其一,楼台突兀起城围，正是襄阳失援时。王气已随檀板歇，仁风空逐玉箫悲。姓名不上忠臣传，家庙空遗御赐碑。万死莫酬亡国恨，故园荒草正离离。
0	1	0	0	1	0	0	0	0	0	0	0	闻诛高琪诏下寄聂元吉,开函喜读故人书，四海穷愁一豁无。见说帝廷能殛鲧，逆知天意欲亡吴。两宫日月开明诏，万国衣冠入坦途。莫向新亭更垂泪，中兴岂止一夷吾。
0	0	0	0	0	1	0	0	1	0	0	1	春日写怀,赏心乐事久蹉跎，景物关情奈尔何。独上高楼望乡国，一川芳草夕阳多。
1	0	0	0	0	0	0	0	0	0	0	1	和西湖竹枝词,西湖游子那得愁，美人日日狎春游。为人歌舞劝人酒，不信春风能白头。
0	0	0	0	0	1	0	0	0	0	0	1	其二,桃花杨柳艳参差，客里寻芳不厌迟。底事临风独惆怅，故乡三月踏青时。
0	0	0	0	0	0	1	0	0	0	0	1	赠参寥子,白鹤飞天书，南荆访高士。五云在岘山，果得参寥子。肮脏辞故园，昂藏入君门。天子分玉帛，百官接话言。毫墨时洒落，探玄有奇作。著论穷天人，千春秘麟阁。长揖不受官，拂衣归林峦。余亦去金马，藤萝同所欢。相思在何处，桂树青云端。
1	0	0	0	0	0	0	0	0	0	0	1	陈夕得庐字,腊雪初消岁又除，炉灰徐拨定更馀。亲闱此夜思游子，客路经冬阻尺书。卷轴随身成故友，乾坤何处是吾庐？添年便惜年华减，饮罢屠苏转叹歔。
1	1	0	0	0	0	0	0	0	1	0	1	其二,谁道穷冬见艳阳，一枝初放占群芳。何郎素面从来白，荀令生衣到处香。幽恨无言惟独笑，春愁有客尽他乡。美人去后梨云淡，么凤横斜又几霜。
1	1	0	0	0	0	0	1	0	0	0	1	淳湖 其一,淳湖一夜月，羁客带愁过。相遇他乡客，他乡思转多。
0	0	1	0	0	0	0	0	0	0	0	1	游净居寺,十载游名山，自制山中衣。愿言毕婚嫁，携手老翠微。不悟俗缘在，失身蹈危机。刑名非夙学，陷阱损积威。遂恐生死隔，永与云山违。今日复何日，芒鞋自轻飞。稽首两足尊，举头双涕挥。灵山会未散，八部犹光辉。愿从二圣往，一洗千劫非。徘徊竹溪月，空翠摇烟霏。钟声自送客，出谷犹依依。回首吾家山，岁晚将焉归？
1	1	0	0	0	1	1	1	0	0	0	1	长安感遇,朱华谢南土，游子客冀方。岂不念遄归，简书劳未遑。悠悠若悬旌，倏忽意靡常。魏牟阻江海，苏子怨河梁。失路良可悲，旷望迷周行。春阳念将歇，滞淫非我乡。愿假鸒斯翼，超飞历故疆。
1	1	0	0	1	0	0	0	0	0	0	1	子用济有远行诗以贻之 其一,吾子廉吏孙，读书昧生理。三十未成名，徒然还乡里。外侮旋复来，内忧方未已。忽然远行役，披衣中夜起。明星光在天，河流正弥弥。行云有返期，游子靡所止。揽涕下高堂，长途从此始。
1	1	0	0	0	0	0	1	0	0	0	1	冬至日代书呈诸兄,人人欢聚庆新阳，我独飞心恋北堂。薄宦飘流成底事，数年牢落在他乡。徒将远意凭归雁，不及诸兄捧寿觞。何幸前春改官去，綵衣相逐戏亲傍。
1	1	1	1	0	0	0	0	0	0	0	1	丁未仲夏季弟海陵官舍家大人赏月作诗和韵,银蟾忧易缺，綵侍喜长圆。岂意他乡会，均同一乐全。杯行惊话旧，星聚敢占天。但愿人常久，频将桂影延。
0	0	0	0	0	1	0	0	0	0	0	1	鲁港夜泊,沙岸维舟近柳条，坐看浅水忽生潮。江湖夜静逾空阔，星斗风来欲动摇。月下望乡双泪落，天涯多病一身遥。鸡豚社饮应难与，独倚船窗尽酒瓢。
0	0	0	0	0	1	0	1	0	0	0	1	九日登高（大同）,已作云中客，更登塞上台。风尘回老眼，节序托深杯。碧海雁行断，阴山雨气来。故园今日菊，惆怅向谁开。
0	0	0	0	0	0	1	0	0	0	0	1	中秋怀高望公,去岁山中月，心闲共薜萝。如何今夕酒，不见故人过。露叶飘幽砌，寒虫隐绿莎。相思愁嘿嘿，凝望渺沧波。
0	1	0	0	0	0	0	0	0	0	0	1	金陵怀古四首 其一,六代兵戈王气销，山围故国自周遭。豪华散灭城池古，人物摧残丘冢高。阜转蟠龙翔宝塔，洲分白鹭涌云涛。悠悠世事都如梦，且对金樽把蟹螯。
0	0	0	0	0	0	0	1	0	0	0	1	哭赵州和尚二首 其一,师离?水动王侯，心印光潜麈尾收。碧落雾霾松岭月，沧溟浪覆济人舟。一灯乍灭波旬喜，双眼重昏道侣愁。纵是了然云外客，每瞻瓶几泪还流。
0	0	0	0	0	1	0	1	0	0	0	0	和贺又村句圃海棠三首 其一,弱岁赏花在西蜀，海棠香国竞相誇。何时再作成都客，惆怅江天叠暮霞。
1	0	0	0	0	0	0	0	0	0	0	1	悼亡二首 其一,宵来急足太仓遑，捧到家书意已慌。气息尚存丝一缕，愁肠仍是泪千行。亟呼双桨寻归路，行历三程抵故乡。瞥见繐帏犹未哭，入门先欲慰高堂。
0	0	0	0	0	1	0	0	0	0	0	1	赠客还里门（戊戌）,鉴湖挥手十年余，里社谁寻旧草庐？今日相逢皆后乘，高风端不为长裾。皋比暂向龙门设，麈尾聊从虎帐舒。惆怅君归当雨雪，故园梅信复何如？
1	1	0	0	0	1	0	1	0	0	0	1	壬辰除夕澄江守,守岁他乡已十年，此宵何事不成眠。宦情一笑花灯下，乡绪千条柏叶前。青镜渐增潘氏鬓，壮怀犹系祖生鞭。狂歌独夜凭谁语，怅望关前思惘然。
1	0	0	0	0	0	0	0	0	0	0	1	东阳滩,蠢韧山穷处，东阳石斗间。数倾舡簸荡，万触水回环。游子真亡命，忠臣固厚颜。舍舟途入险，平地几时还。
0	1	0	0	0	0	0	0	0	0	0	1	和李茂才寄景贤韵,醒时还醉醉还醒，尚忆轮台饮兴清。瀚海波涛君忍听，天山风雪我难行。好学慷慨英雄操，毋傲辛酸儿女情。但得胸中空洒洒，天涯何处不安生。
1	0	0	0	1	1	0	1	0	0	0	1	茅冈铺阻雨,岩谷幽栖士，江湖懒散身。思乡荆楚客，忧国杜陵人。年老常防病，时乖不厌贫。滔滔浸平陆，何处是通津。
0	0	0	0	0	0	0	0	0	1	0	1	闺怨 其一,合欢无伴冷衾裯，池水沄沄易得秋。一样楼台花?月，流黄何事独关愁。
0	0	0	0	0	1	1	0	0	0	0	1	寄方寿卿,帝城平日坐春风，满室芝兰嗅味同。多病远闻移带孔，索居还忆走诗筒。陇头望断梅花老，海上归初荔子红。万里相思何处所，举头明月共秋空。
0	0	1	1	0	0	0	0	0	0	0	0	游石经山值雨,青崖碧嶝未曾乾，十步真成九屈盘。石洞经深犹有字，雪龛僧老不知寒。山中猿鹤惊初识，雨后峰峦惬细看。徙倚危栏怀静琬，名山何用六经刊。
0	1	0	0	0	0	0	0	0	0	0	1	其三,渺渺江南道路长，故乡回首勿情伤。梅花自是江南物，但看梅花即故乡。
0	0	1	1	0	0	0	0	0	0	0	0	咏史（原校：狄本作古） 陈图南,避名高卧白云深，扶醉骑驴下碧岑。一笑披袍惊堕处，遁时知有济时心。
0	0	0	0	0	0	0	1	0	0	0	1	人日望亭舟中,人日常年野寺游，今年人日滞孤舟。谁怜杜陵寄佳句，却忆故乡添客愁。忍见风雨忽惨淡，不禁杨柳太轻柔。浮名底事牵行乐，极目清波双白鸥。
1	0	0	0	0	0	0	0	0	0	0	1	九日三山舟中有怀德尹近得家信闻弟已渡淮,夹岸芦花作絮飞，鲤鱼风急客添衣。从来节物悲游子，如此江山送落晖。乡路尚成千里隔，别时原约半年归。谁能料得贫家事，去住无端与愿违。
1	0	1	1	0	0	0	0	0	0	0	1	晓发珠江,萧萧江上一帆轻，风急迎流白浪惊。晓日暖开芦苇岸，悲笳寒彻石羊城。百年事业青山在，万古危途游子情。遥忆铁桥归未得，雪梅当路为谁横。
1	1	0	0	0	0	0	0	0	1	0	1	哭以道,激堕平生邂逅吟，想看垂死更伤心。天涯见面愁虽减，海上传书病已深。万里艰难归葬日，百年哀怨绝弦音。他时若挂留徐剑，忍向桥山觅墓林。
0	1	0	0	0	0	0	0	0	0	0	1	旅怀,萧飒闻风叶，惊时不自堪。宦名中夜切，人事长年谙。古画僧留与，新知客遇谈。乡心随去雁，一一到江南。
0	1	0	0	0	0	0	0	0	0	0	1	绥宁候夫役不至留者逾日漫成三首 其一,行路难如此，山程信宿留。尚馀庄舄咏，再上仲宣楼。旅况真无赖，乡心不自由。望中分楚粤，云外忆芳洲。
1	0	0	0	0	0	0	1	0	1	0	1	蔼吉堂宴集，和雪村次韵①,层城三面水周环，高馆临江控故关。樽俎折冲雄略远，笙歌腾沸客情闲。家乡风味筵中酒，几席云光槛外山。喜与同人萍迹合，诗情缥缈贡章间。
1	0	0	0	0	0	0	0	0	0	1	1	其四,雪霰日已集，感此寒夜长。浮云翳白日，杀气时飞扬。落叶鸣声悲，游子思故乡。去住不自料，白云杳茫茫。
1	1	0	0	0	0	0	0	0	0	0	1	其二,遘难未云极，三载慰遐慕。如何复离分，悠悠即长路。游子多苦心，况复值秋暮。絺衣薄寒飔，葛屦践凉露。挥手自兹诀，一步三反顾。
0	0	0	0	0	0	1	1	0	0	0	0	和宋春卿寄诗韵二首 其一,练江诗酒社，聚散十年春。君作并州客，身为绛县人。一牛甘送老，五马未全贫。出处嗟殊异，相思意却真。
0	0	0	0	0	1	0	0	0	0	0	1	款残红 春闺,旭旭日通檐，枕意犹亲梦。片雨乍行阑，未觉云魂送。东风碎鸟声，呼转烟眠重。倦眼一朦胧。小帐微知动。芳衾割半香，短泪宁馀冻。独自不成怜，忽忽身如空。漫道情芽长，想见愁根重。无计款残红。花尽春何用。
0	0	1	1	0	0	0	0	0	0	0	1	病起见庭萱有作,堂背花开空复情，客衣偏感岁年更。满庭绿荫飞新燕，无数乡心啼乱莺。病后强题眠食健，镜中常为鬓毛惊。黄金台上频回首，惭愧当时买骏名。
1	1	0	0	0	0	0	0	0	0	0	1	其二,羁旅萧条候，芳华次第开。春光何处度，梅柳日佳哉。风景他乡暮，烟花故国催。芒芒江口望，应有赋归来。
1	0	0	0	0	0	0	0	0	0	0	1	登黄楼,昔读黄楼赋，颇疑过铺张。今晨获登览，始觉词致长。缅怀澶渊决，彭城预为防。千年文章守，恩德在此乡。只今河为患，居人极灾伤。谁为任民社，乃独循故常。山川今如昔，游子多慨慷。长风城上来，飞雨湿我裳。摩挲旧碑刻，欲去重徬徨。
1	1	0	0	0	0	0	1	0	1	0	1	寄和弟,鹡鸽飞砌下，广莫起寒风。感物念游子，赋诗同召公。楚歌还落木，淮月更虚弓。羁旅伤离别，如何岁亦穷。
0	1	0	0	0	0	0	0	0	1	0	1	其二,海国东南自一涯，故乡何处梦中赊。祇应肠断无归路，却有游魂得到家。仙骨已看成槁木，世缘真信是空花。惟馀手植波罗树，叶叶风吹自怨嗟。
1	0	0	0	0	0	0	0	0	0	0	1	避暑池上拟古,游子渺天末，晨光东南驰。良时不易晤，胡为徒来兹。丛柏结夏塔，轻蒲生夕飔。空有齐纨扇，团团手中持。持此欲永久，但感颜发衰。爱尔云中鸟，浴彼道上池。馀翎委弱藻，飞去犹沦漪。极目送不返，将以穷所思。
1	0	0	0	0	0	0	0	0	0	0	1	闻贵家捣浣,敲风点月重还轻，游子闻来最动情。峻宇雕墙云雨外，那知此石有离声。
1	1	0	0	1	0	0	0	0	0	0	1	其十四,石浅水流难，舟人苦叫滩。水萤当昼乱，山鸟及秋寒。故国烽烟隔，他乡岁月残。闺中寄霜叶，点点泪痕丹。
0	0	0	0	0	0	0	1	1	0	0	1	塞上曲,大汉无中策，匈奴犯渭桥。五原秋草绿，胡马一何骄。命将征西极，横行阴山侧。燕支落汉家，妇女无华色。转战渡黄河，休兵乐事多。萧条清万里，瀚海寂无波。
0	0	0	0	0	0	0	0	1	0	0	1	送姚侍御出使江东,帝忧河朔郡，南发海陵仓。坐叹青春别，逶迤碧水长。饮冰朝受命，衣锦昼还乡。为问东山桂，无人何自芳。
1	0	0	0	0	0	0	0	0	0	0	1	午日过江郎山,车度蒙茸里，侵衣树色凉。土音闻越客，山色见江郎。萍梗悲游子，菖蒲忆故乡。龙舟何处竞，箫鼓断人肠。
0	0	1	0	1	1	0	0	0	0	0	0	哭杜荆山,岁暮仍多病，伤君永别离。惊心眠乍起，拭泪信还疑。伯道无儿日，刘蕡下第时。巫咸如可问，重与帝阍期。
0	0	0	0	1	0	0	0	0	0	0	1	关山月,和戎诏下十五年，将军不战空临边。朱门沉沉按歌舞，厩马肥死弓断弦。戍楼刁斗催落月，三十从军今白发。笛里谁知壮士心，沙头空照征人骨。中原干戈古亦闻，岂有逆胡传子孙。遗民忍死望恢复，几处今宵垂泪痕。
1	1	0	0	0	0	0	0	0	0	0	1	其二,节物他乡晚，风声大壑俱。深愁木斯拔，宁虑蔓难图。杜老衣何短，颜公米已无。可怜鸡瑟缩，幸免鼠睢盱。
1	0	0	0	0	0	1	0	0	0	0	0	寄吴少君,幽意有谁似，侨居也竹林。有时忘独坐，閒亦赏微吟。剑冷磨前事，瓢悬破后心。相思无一寄，春水到门深。
0	1	0	0	0	0	0	0	0	0	0	1	三山林唐杰潘庭坚张农师会于丁岩仲新楼,又携诗卷到南州，尘满征衫雪满头。桃李春风故园梦，江山落日异乡愁。樽前一笑真奇事，坐上诸君尽胜流。政倚清谈洗胸臆，莫教王粲赋登楼。
1	1	0	0	0	0	0	0	0	0	0	1	谢杨司寇惠家酿且求白鸭（公有君子亭） 其一,久客他乡一病身，萧条客况有谁亲。故人遥赠江东酒，对酒真如见故人。
0	0	0	0	0	1	0	1	0	0	0	1	过石碑村居,晴原蔓草路横斜，寂莫依稀隐士家。山槛雨霏归燕子，篱门风软落桐花。床边珠滴春篘酒，灯下尘飞夜碾茶。白叟不知京洛事，瓦盆竹几乐年华。
0	1	0	0	0	0	0	0	0	0	0	1	重安江,楚水壑洞庭，湘沅势争大。沅江莽西流，穷源奖州界。西望见凤山，突兀万古砦。兽蹄鸟迹间，混混凿一派。澹瀩凝不流，绝壁照石黛。繁星丽金沙，驳荦得文贝。根蟠水府深，岸陀断峡隘。长年色惨沮，板坼百舟坏。射工掠浮影，暗伏虺与虿。日月避其幽，昼夜云雨晦。中流夐回首，艰远念行迈。浩荡越乡心，崎岖五溪外。
1	1	0	0	0	0	0	0	0	0	0	1	题梅溪卷,我昔双溪溪上住，手种梅花千万树。门前流水横小桥，屋后青山更无数。醉来放舟溪上流，青山处处随行舟。十里春风落香雪，一溪云影如浮鸥。年来作客向荆楚，梦中犹记来时路。披图不省是他乡，径欲拿舟便归去。溪光山色殊有情，梅花夹路遥相迎。南枝昨夜报春信，归去花前看月明。
0	1	0	0	0	0	0	0	0	0	0	1	己卯寒食感春 其一,岭表见花发，凄然思故乡。流亡至今日，老病尚殊方。仰视夕红湿，微闻新绿香。可怜风物美，八极共春荒。
1	0	0	0	0	0	0	0	0	0	0	1	江口道中,路旁芳草正萋萋，游子朝来别故溪。回首壶公魂欲断，前山又听鹧鸪啼。
1	0	0	0	0	0	0	0	0	0	0	1	题京口人山水图,青山逶迤如北固，山下彷佛京口树。茅堂花蹊三月暮，萋萋旧草春游路。一从画师扫烟墨，客堂日夜流江色。江色依微带瓮城，游子归魂逗南北。
1	1	0	0	0	1	0	1	0	0	0	1	过巢湖,腊月湖波稳，乾坤自混茫。烟霜弥四泽，水气隐三光。尽日闻渔鼓，高云辨雁行。孤舟兼晚岁，去路总他乡。
1	1	0	0	0	0	0	0	0	0	0	1	自伊犁驰赴金川军营遥别素村,万里遥相别，天涯更远行。百年殊梦幻，一剑是平生。熟惯从军乐，浑忘儿女情。无劳念游子，身世久风旌。
1	1	0	0	0	0	0	0	0	0	0	1	还家同金士希诸君游牛首,金陵山水四方闻，天阙嵯峨更不群。台殿散临云外起，冈峦遥向日边分。幽人兴发清虚界，正月春生锦绣文。莫怪还家先到此，他乡魂梦每殷勤。
0	0	1	1	0	0	0	0	0	0	0	1	高房山画庐山图，贡云林待制有诗在上，为其子户部尚书贡师泰赋，盖其家物也,万壑匡庐纸满张，好诗好画两相当。十年物色偶然得，二老风流何可忘？还见虹光生静夜，却惊云气湿高堂。尚书座上多游客，独有张翰忆故乡。
0	1	0	0	0	1	0	0	0	1	0	0	复至曹娥堰寄剡县丁元珍,溪水浑浑来自北，千山抱水清相射。山深水急无艇子，欲从故人安可得。故人昔日此水上，樽酒扁舟慰行役。津亭把手坐一笑，我喜满怀君动色。论新讲旧惜未足，落日低徊已催客。离心自醉不复饮，秋果寒花空满席。今年却坐相逢处，怊怅难求别时迹。可怜溪水自南流，安得溪船问消息。
1	0	0	0	0	0	0	1	0	1	0	1	和侯大夫秋原山观征人回,两河战罢万方清，原上军回识旧营。立马望云秋塞静，射雕临水晚天晴。戍闲部伍分岐路，地远家乡寄旆旌。圣代止戈资庙略，诸侯不复更长征。
0	0	0	0	0	0	0	0	0	1	0	1	答王戎部孝凤见寄,别去惟余两鬓皤，离怀可奈故人何。不堪万里飘零甚，况值中年感慨多。夜雨几时同把酒，朔风今日尚横戈。千秋独羡鸱夷子，一舸偏能访苎萝。
1	0	0	0	0	0	0	0	0	0	0	1	燕京秋夜登楼怀故园,风起飞沙日易阴，高城吹角此登临。归人书去孤鸿杳，游子心惊落叶深。千垒浮云驱大旆，万家明月拭清砧。故园亦在沧江上，烽火年年听捷音。
0	0	1	1	0	0	0	0	0	0	0	0	富水驿东楹有人题诗（笔迹柔媚，出自纤指。）,绣缨霞翼两鸳鸯，金岛银川是故乡。只合双飞便双死，岂悲相失与相忘。烟花夜泊红蕖腻，兰渚春游碧草芳。何事遽惊云雨别，秦山楚水两乖张。
0	0	0	0	0	0	0	1	0	0	0	1	长门怨,春草深宫绕径愁，西风一夕满长秋。黄金莫问当垆客，昨夜临邛咏白头。
1	1	0	0	0	0	0	0	0	0	0	1	其五,家住榕溪溪水头，门前绿树共清幽。五更残月他乡梦，三径高风故苑秋。仇览不妨淹隽武，杜陵无复叹离忧。儿孙足慰余生乐，一觉南柯万虑休。
1	0	0	0	0	0	0	0	0	0	0	1	对酒有怀洪稚存,萧瑟西风冷敝貂，携樽燕市雨潇潇。故人已别千山外，游子空归万里遥。近日秦中书未达，比年髀里肉全消。何时再对东窗月，百斛离愁一醉销。
1	1	0	0	0	0	0	1	0	0	0	1	其二,一自衮衣东土日，他乡俱是欲归人。何缘海角逄知己，犹得山中寄此身。隔岁鲸鲵皆远迹，四时花木始生春。于今复作朝天客，目断斗枢梦里神。
0	1	0	0	0	0	0	0	0	0	0	1	正月二日诸公登小楼和答十二韵,四时一何速，春到物华更。占岁书晨候，登台望汉京。地平江树合，风起午潮生。四海干戈戢，中天日月明。三阳初启泰，百卉渐敷荣。极浦归帆远，重檐过鸟轻。高风师洛社，胜日聚耆英。倚槛千山小，驱云万里晴。悬壶思吸海，作赋拟登瀛。共切忧时念，宁忘恋阙情。故园长自好，北雁为谁鸣。世路如蓬转，黄河几度清。
0	0	0	0	0	0	1	0	0	1	0	0	送萧行人汝和还京兼答丘给事懋实见寄,柳花飞尽使车还，肯向王程有醉颜。海峤春云征战里，河梁晚照别离间。旧交青琐每同赋，老愧沧洲长自閒。梦寐相逢论谏草，不知身世隔关山。
0	0	0	0	0	0	1	0	0	0	0	1	寄宋子环（一作 吴溥 诗）,圣恩宽逐客，不遣过轮台。谈笑潼关去，云霞仙掌开。故乡深念汝，远道竟能来。明日相思处，高秋鸿雁回。
0	0	0	0	0	1	0	0	0	0	0	1	和顾非熊先生题茅山处士闲居,归耕地肺绝尘喧，匣里青萍未报恩。浊酒自怜终日醉，古风时得野人言。鸟啼碧树闲临水，花满青山静掩门。唯有阶前芳草色，年年惆怅忆王孙。
0	0	0	0	0	0	0	1	0	0	0	1	其二,犹是披裘出，秋风白葛斜。一为经岁客，开遍故园花。破艇频移屋，支机远泛槎。江天春浪后，风雪别吾家。
1	1	0	0	0	0	0	0	0	0	0	1	野望,晓起望墟落，他乡幻转妍。露浓疑宿雨，沙暖出疏烟。蛮嶂光侵海，骤潮声在天。田田甘蔗绿，叶叶刺桐燃。分廨围丛竹，安禅就谷泉。徘徊问心迹，身世总萧然！
1	1	0	0	0	0	0	0	0	0	0	1	春雁,春风一夜别衡阳，楚水燕山万里长。莫怪春来便归去，江南虽好是他乡。
1	1	0	0	1	1	0	0	0	0	0	1	季夏夜过郭学士质夫馆得流字,客居度烦暑，仙馆得清秋。华露凉浮动，明河夜转流。思乡还自赋，秉烛且同游。潦倒谁招隐，淮南桂树幽。
1	1	0	0	0	0	0	0	0	0	0	1	初五晓,回首相从五十年，真成一梦送华颠。他乡久客姑埋骨，苦调孤弹更断弦。此世人无胜天幸，未亡我乃让君先。谁知夜起庵中客，夜夜惊魂落月前。
0	1	0	0	0	0	1	0	0	1	0	0	孤烛叹（一作闺怨）,切切夜闺冷，微微孤烛然。玉盘红泪滴，金烬彩光圆。煖手缝轻素，嚬蛾续断弦。相思咽不语，回向锦屏眠。
0	0	1	0	1	0	1	0	0	0	0	0	用之相访忽忆汉孙不得一脉以死用前韵,叩门剥啄涕沾襟，忽忆僧孙病骨侵。壁上卧龙香线断，柱间题凤墨痕深。仓皇不瞑思君眼，辗转犹希住世心。真意自天渠信否，赠篇聊当阁中箴。
0	0	1	0	0	0	0	1	0	0	0	1	其二,千里同为客，惊心节序催。遥思故园菊，今日为谁开。
0	0	0	0	0	0	0	1	0	0	0	1	游月池寺,扁舟东下长滩险，落日名山望眼凝。石径斜回丹嶂曲，瑶池半落白云层。功名老我无家客，丘壑谁知有发僧。洗耳泉声清不寐，坐观霜月上冰藤。
0	0	0	0	0	0	1	0	0	0	0	1	寄人塞上,西风腊腊纵征衣，无限秋云陇首飞。蓬鬓定随边雪改，乡心犹阻塞鸿归。云沉瀚海朝乘障，月照祁连夜合围。他日功成还昼锦，过从多恐故人稀。
1	1	0	0	0	0	0	0	0	0	0	1	癸巳七夕寓平夷漫兴,几岁他乡逢七夕，他乡何事更他乡。城头雨过新凉早，枕畔蛩声客梦狂。到处征衣愁铁马，谁家思妇倚银床。虚云牛女年年会，看尽明河接晓光。
1	1	0	0	0	0	0	0	0	0	0	1	其五,南山有高楼，青云可俯践。楼上有佳人，当年惯识面。忽觉在他乡，绰约思目见。绿绮无知音，心长曲未遍。青云在山头，将去还复恋。人生不如云，欲见万里远。恃有青铜镜，与君各分半。忽来双鲤鱼，白璧何足羡。
0	1	0	0	0	0	0	0	0	0	0	1	秋怀次韵,解印归来晚，茅斋病未除。穷愁邻桂树，归兴托鲈鱼。久历羊肠险，难通雁足书。秋风正萧索，不似故园居。
1	1	1	1	0	0	0	1	0	0	0	1	其二,待月空庭得月迟，月临山顶发清辉。初离沧海寒光湿，才转瑶台列宿稀。清助婆娑看处兴，影随零乱舞时衣。相逢尽是他乡客，休唱惊乌绕树飞。
1	1	0	0	0	0	0	0	0	0	0	1	九日青阳道中呈张主簿,重阳时候在青阳，野店山肴对举觞。菊蕊半开簪鬓好，橘包初破噀人香。西风有意吹纱帽，细雨无情湿锦障。但得一樽相对饮，不须更问是他乡。
0	0	1	1	0	0	0	0	0	0	0	1	秋夜,吟对秋宵风月清，懒眠先怕梦魂惊。鸦思反哺难安宿，雁苦离群不断鸣。万里霜砧羁客恨，一声邻笛故乡情。更筹数罢瞻星象，箕尾光中是帝城。
1	0	0	0	0	0	0	0	0	0	0	1	途中除夕,故国愁心对落晖，漏声忽报岁华归。寒梅残梦随江月，古道征尘上客衣。北极遥连双阙迥，南山回望片云飞。高堂此日嗟游子，清夜犹怜独倚扉。
0	0	0	0	0	1	0	1	0	0	0	1	新添晚村,春力通原野，车马恣新绿。归心行失次，日入在荒麓。有村流水边，溪花亦多簇。畎浍晚烟蒙，稚子驱归犊。三五指行车，问君何所逐。感此良叹嗟，款扉止我毂。昏堂灯延客，居人失幽独。夜深人尽卧，掩卮对残烛。荣名亦区区，以己听伸缩。如此车马间，何曾语昔夙。月光明吐阶，渠响越平陆。简较生平心，惆怅鸡声促。
0	1	0	0	0	0	0	0	0	0	0	1	秋心,秋日日苦短，秋夜夜苦长。长短不易晷，处厄心自伤。秋风独有声，叶叶闯我窗。秋月岂无情，隙隙窥我床。苒苒寒事迫，孰整衾与裳。故乡隔万山，篱菊那能芳。
0	1	0	0	0	0	0	0	0	0	0	1	其二,马蹄厌长道，讵忍别帝京。梦想子规啼，花落故园春。山驿暗孤灯，江城歇滞雨。悠悠秦蜀间，慨然念今古。
1	1	0	0	0	0	0	0	0	0	0	1	于塞北春日思归,我家吴会青山远，他乡关塞白云深。为许羁愁长下泪，那堪春色更伤心。惊鸟屡飞恒失侣，落花一去不归林。如何此日嗟迟暮，悲来还作白头吟。
1	1	0	0	0	0	0	0	0	0	0	1	除夕答顾汝所,今夕是除夕，他乡忆故乡。怀亲千里近，清话一杯长。老去心犹壮，更深烛有光。平生多感慨，相对自难忘。
1	0	0	0	0	0	0	0	0	0	0	1	梦归,游子思家切，终宵只梦归。觉来疑乍别，续去可重依。童稚争牵袂，妻孥懒下机。他时真到日，应诉见还非。
1	1	0	0	0	0	0	1	0	0	0	1	赠王生,与君同作他乡客，咫尺天涯归不得。江南二月天气和，节物感人悲旅食。城东古寺行人稀，杂树蒙茸碧草齐。长镵共斸春泥裂，日暮僧房煮笋时。
0	1	0	0	0	0	0	0	0	0	0	1	致政程承议挽歌词（伯禹，侍郎瑀之父）,手种庭槐擢干长，谁知种德久弥芳。锦标荷橐看荣养，命服恩书被宠章。合浦珠还增气象，延平剑客敛光芒。新阡郁郁车千两，庆善哀荣动故乡。
1	0	0	0	0	0	0	0	0	0	0	1	金陵,赏心亭下路，平昔舣归艎。游子去何许，绿芜春自芳。城根侵海断，日脚射云长。往事不堪问，东风故垒荒。
0	0	0	0	0	1	0	1	0	0	0	1	上巳,莫春祓禊好天气，不到水边流一杯。旋擘红泥尝煮酒，自循绿树摘青梅。淹留异县客多病，迢递故乡书不来。历历旧时行乐处，凭栏小立首空回。
0	0	0	0	0	0	0	1	0	0	0	1	繁台饯秦子二首 其一,异地同为客，看花更属秋。云连去国目，雁引望乡愁。陇树迷关道，吴山蔽驿楼。忍将宋玉恨，还共李膺舟。
1	1	0	0	0	0	0	0	0	0	0	1	秋日偶成,报秋梧叶卷窗前，岁月他乡不计年。冰簟寒生新雨后，玉砧声急晚凉天。蝉嘶疏柳轻烟外，雁度西风落照边。几度望归归未得，还将归信卜金钱。
1	0	0	0	0	0	0	1	0	0	0	1	江月楼,中天楼阁郁嵯峨，良夜其如水月何。雪浪远从三峡至，露华偏傍九霄多。道人宴坐修禅观，游子登临听棹歌。曾是水晶宫里客，倚阑来此重婆娑。
0	1	0	0	0	0	0	0	0	0	0	1	浣溪纱·得闺书人，漫赋,和梦和愁过一春。金钱排日卜行人。樱桃花发绿窗新。离绪细于丝雨织，旅怀乱比远山皴。谢他三十六红鳞。
0	0	0	0	0	1	0	0	0	1	0	0	海棠,轻红淡白天然态，山杏溪桃不足多。睡足精神閒蜡烛，酒酣肌肉捲香罗。都官有隙遽如许，工部无情奈尔何。流落幸遭苏玉局，一樽相对为君歌。
0	0	0	0	1	0	0	0	0	0	0	1	岁暮书怀寄贾石葵年丈,山中岁晏意何如，莫讶长安阙报书。魂梦几悲池畔草，封题少遇海边鱼。百年病骨风霜后，千里乡心涕泪馀。望断石门秋夜月，故人独掩白云庐。
1	0	0	0	0	0	0	0	0	0	0	1	其三,辉辉南极映春城，玉署彤闱客里情。遥忆诸郎娱寿彩，独怜游子在神京。
1	0	0	0	0	0	0	0	0	0	0	1	春日忆山中园林寄诸弟,雪霁长安道，风吹游子颜。高斋春不暖，独卧梦常閒。古树栖寒鸟，白云锁故山。同胞应念我，何处下松关。
1	1	0	0	0	0	0	1	0	0	0	1	清平道中,棘林苦苣野花黄，一马骎骎渡漯阳。别墅酒旗依古柳，点溪花片落新香。伏波事业空归汉，都护田园不记唐。今日清明过寒食，又将书剑客他乡。
0	0	0	0	0	1	0	1	0	0	0	1	其十,生长夫差城，里有翁子宅。翁子少也贱，落魄无推择。长镵持且负，短歌行自适。骨肉弃中涂，遑遑欲头白。将军西入关，富贵颇相迫。微露会稽印，惊散守邸客。衣绣归故乡，颜色非畴昔。有司所治道，是常卖薪陌。乃知被褐人，恒自怀和璧。贤豪在人间，岂以困穷厄。
0	1	0	0	0	0	0	0	0	0	0	1	渔阳署中旅怀,搔首天涯旅思赊，萍踪无赖怅年华。雄心暗逐流云渺，倦眼徐看落日斜。迢递关河稀过雁，萧条边戍急悲笳。故园松菊今何似，愁绝归林树树鸦。
0	0	0	0	0	0	0	1	0	0	0	1	陇头水,陇头十月天雨霜，壮士夜枕绿沈枪。卧闻陇水思故乡，三更起坐泪数行。我语壮士勉自彊，男儿堕地志四方。裹尸马革固其常，岂若妇女不下堂。生逢和亲最可伤，岁辇金絮输胡羌。夜视太白收光芒，报国欲死无战场。
0	1	0	0	0	0	0	0	0	0	0	1	钱唐怀古,铁马悲鸣汴水黄，翠华南渡驻钱塘。至今父老称行在，往昔君臣认故乡。银海雁飞虚夜月，铜盘仙去只秋霜。乾坤离合宁非数，诗罢长吟意渺茫。
0	0	0	0	0	0	1	0	0	0	0	1	秋夕书怀呈戎州郎中 其二,风送秋荷满鼻香，竹声敲玉近虚廊。梦回故国情方黯，月过疏帘夜正凉。菱镜也知移艳态，锦书其奈隔年光。鸾胶处处难寻觅，断尽相思寸寸肠。
0	0	0	0	0	1	0	0	0	0	0	1	喜俭北至送宗礼南行,洞庭舟始泊，桂江帆又开。魂从会处断，愁向笑中来。惝恍看残景，殷勤祝此杯。衡阳刷羽待，成取一行回。
0	0	0	0	0	0	0	1	0	1	0	0	哭王子正,匹妇主中馈，虽贫生理存。一编藏丽则，只影卧黄昏。漫下陈蕃榻，虚沾文举樽。北平家世绝，衔恨入荒原。
0	0	0	0	0	1	0	0	0	0	0	1	落花二首 其二,挽春不住故园空，带雨残花肯受风。到处为家甘落拓，生来无主任飘蓬。绛云收去千寻碧，蛛网还留一点红。忆得枝头多梦幻，可胜慨叹夕阳中。
1	0	0	0	0	0	0	0	0	0	0	1	张施二生自黄岩拿舟送别于台城赠以二绝 其一,不放离人独解舟，片帆相逐到丹丘。客情乡思从今日，更有思君一段愁。
0	0	1	0	0	0	0	1	0	0	0	1	王令至得张仲玉光禄见寄诗怀之,轻举王乔两片凫，碧云此日下苍梧。故人不见蓝田玉，新句还传沧海珠。露重草痕秋点点，风高树杪暑苏苏。安知于役关南客，万里怀君踏绿芜。
1	1	0	0	0	0	0	1	0	0	0	1	其十二,东城属浮云，阿阁百馀尺。岁暮多悲风，游子衣裳薄。四野何萧条，所遇但遗迹。来者自为今，去者自为昔。盛年奄已衰，含意将安适。燕赵出名倡，红颜照宛洛。结束随时变，弦歌日相索。未弹理怀袖，若在远行客。弄指一何妙，列柱一何迫。驰情视双燕，飞入王侯宅。
0	0	1	0	0	0	1	0	0	0	0	0	寄赵鄂州,田家禾黍方登场，枯桑索索天雨霜。黄花篱落尚可醉，今我不乐思武昌。武昌使君半年别，前日书来慰愁绝。相思为我作西亭，徙倚阑干只明月。大材开府何优游，政声日随江水流。赐金增秩未为宠，咫尺丹诏催归辀。灯前春雨同挥翰，南风吹船著淮岸。云间过雁唤愁生，短褐饭牛歌夜半。
0	1	1	1	0	0	0	0	0	0	0	0	其十,羌虏忘君恩，战鼓惊四隅。边候失晨夜，骑驿驰中涂。诏书止穷征，诸将守来驱。敌微势可料，师竞力无馀。防边未云失，忧怀愧安居。
0	0	0	0	0	0	0	1	0	0	0	1	红藤杖（杖出南蛮）,南诏红藤杖，西江白首人。时时携步月，处处把寻春。劲健孤茎直，疏圆六节匀。火山生处远，泸水洗来新。粗细才盈手，高低仅过身。天边望乡客，何日拄归秦。
1	0	0	0	0	0	0	1	0	0	0	1	平定元宵无月,客中节序意多违，寥落山城灯火稀。尊酒闭门愁黯黯，星桥何处雪霏霏。谁堪老病逢今夕，况复风烟接帝畿。时事乡心两无赖，夜深独坐一沾衣。
1	0	0	0	0	0	0	0	0	0	0	1	其四,幕府尽时彦，湛辈非所伦。欢言念游子，载酒临江津。醉别足可惜，俛仰迹易陈。相期崇明德，芳烈垂千春。
0	1	0	0	0	1	0	0	0	0	0	0	寄怀丁三叔疋吴二彦复 其一,令威落魄走京师，次尾伤时老贵池。恋恋故人寒至此，茫茫天道古如斯。尊前赋鵩才华减，桥上闻鹃世变知。燕市淞壖一明月，相逢何日慰调饥。
0	0	0	0	0	1	0	0	1	0	0	0	游庐山栖贤寺,弱冠好山水，朅来庐阜阳。憩涧微雨至，入林春风香。载经三峡桥，地籁闻铿锵。解带缘石磴，爱此泉流长。泄岩凝素乳，洒树见飞霜。冷冷转空曲，湛湛涵清光。五老九千仞，巉绝天中央。紫烟射仙壑，白云冠僧坊。幽思稍愉悦，良朋共翱翔。访古慕宗向，悟玄愧裴杨。超然色界游，圆灵大无方。终当毕吾志，混迹麋鹿行。
1	1	0	0	0	0	0	0	0	0	0	1	春日写怀二首 其一,半世浮名梦未醒，他乡春色眼犹青。自从河济收功后，赢得馀閒点内经。
0	0	0	0	0	1	0	0	0	0	0	1	村宿尝新酿调仲生,比年对饮杯在手，只忆家山寒夜酒。今宵与子细细斟，颇谓老夫失言否。京口百花香透罂，南浔澹泊秋露清。酒人犹自意索莫，但觉平原醉不成。何如雪后开新瓮，金粟晶晶点霜重。竹炉煎出寒作轻，玉碗盛来空不动。口辛喉滑到脐甘，仓猝满引能微酣。从此桓公老从事，应传别谱过江南。
1	0	1	1	0	0	0	0	0	0	0	1	其八,游子惊西风，霜意薄林樾。所嗟故山蛩，不负故山月。
1	1	0	0	0	0	0	0	0	1	0	0	登小金山望斗南弟不至 其一,石径无尘古刹幽，僧开方丈傍丹邱。昙花阶下和云落，山色波间抱日流。出洞烟霞封宝殿，悬厓星斗护灵洲。宦情羁思添离恨，骢马不来独倚楼。
1	0	1	1	0	0	0	0	0	0	0	1	后湖,炯炯澄湖色，濯濯堤柳姿。云水相荡潏，洲屿正参差。六季日寻兵，元武集舟师。帆樯蔽秋空，组练射晨曦。高皇重民数，坚墉四周之。自非负版吏，有楫不敢窥。鲂鲤忘所惊，悠然各扬鬐。天鹅白于雪，鸣声一何怡。鱼鸟自相骄，游子安所之。可怜水如镜，无分照蛾眉。
1	0	0	0	0	0	0	0	0	0	0	1	抵家,春风荡白日，晨鹊噪庭树。游子岭表归，欢笑喜仆御。我行昔中秋，丹枫落江渚。归来易岁华，冉冉柳飞絮。颜色渐老苍，急景不少驻。人生苦难保，骨肉喜欢聚。上堂拜慈亲，入室抚婴孺。浮荣何足言，一笑解百虑。
1	0	1	0	0	0	0	0	0	0	0	1	岁除日得家书,腊鼓催声急，惊心又岁除。酒添游子恨，春入老兄书。身世浮萍似，家山劫火馀！辽东还白帽，明日愧华裾！
1	0	0	0	0	0	0	0	0	0	0	1	书怀,铁瓮城头刻漏迟，清霜如雪扑帘飞。雁声随地梦回枕，月色满怀人捣衣。塞北将军犹索战，江南游子苦思归。呼鹰插箭从围猎，苜宿秋高马正肥。
0	0	0	0	1	0	0	0	0	0	0	1	偶成二首 其一,几家篱落不成村，寂寞故园深锁春。骤雨滴醒蝴蝶梦，迅雷震破杜鹃魂。渡江泥马无神品，埋棘铜驼有泪痕。毕竟愚公胜智叟，移山有子子传孙。
0	0	1	0	0	0	0	0	0	0	0	1	饮王叔治杨礼卿长安邸中同谢友可袁微之龙君赞张去华王思延得徒字,击筑长安混酒徒，夜酣相对问江湖。燕歌一曲浮云尽，龙气双悬北斗孤。畏路风波怜阻绝，故园松菊恐荒芜。三年奔走惭无补，秉烛惟堪醉玉壶。
1	1	0	0	0	0	0	0	0	0	0	1	中秋开宴南山宗贤毕集燕后閒步坟庵水次偶成赠同行诸君子,初向南山见月圆，笑谈相对欲忘眠。他乡每岁思千里，好友今宵共一筵。人影渐分山寺侧，蛩声多近石梁边。眼前又作朝天计，同步沙头在几年。
0	0	0	0	0	0	0	1	0	0	0	1	寒食次清漳韩叔捷太守招饮,旅食惊逢禁火辰，鸠鸣燕乳野桐新。莺花恨别经年客，节序关心远道人。到海已知闽地尽，看云渐与故乡邻。相逢共惜春将暮，浊酒因君强入唇。
0	1	1	0	0	0	0	0	0	0	0	1	秋夜有怀王鄜州观,孤馆凉生夕，怀君又属秋。蛩声四壁雨，灯影一身愁。栖泊缘羁旅，飘零总宦游。诗成欲脩问，路远恐沉浮。
0	0	0	0	0	0	0	1	0	0	0	1	九日山斋独居晚步池上作,暝色下檐际，栖禽喧树间。采花谁泛酒，临水一看山。不拟登高去，空嗟为客还。犹怜望乡处，溪月上柴关。
0	0	0	0	0	0	0	0	1	0	0	1	还家舟中口号,人语荒村晚，船行逆水风。平芜鸥外绿，落日雁边红。奔走生涯拙，欢娱往事空。故园看渐近，乔木有无中。
0	0	0	0	0	0	1	1	0	0	0	0	怀少明 其一,故人漂泊客江乡，夜雨相思夜更长。经岁不来来又去，端如鸿燕递相望。
1	1	0	0	0	0	0	0	0	0	0	1	同韵赠王玉映闺秀渡江,樟亭西望古钱塘，终岁他乡复故乡。綵笔题来当上已，画船载去又重阳。千层罗绮波纹细，十里芙蓉江岸长。吴苑楚宫能遍历，他年青草恨茫茫。
1	1	0	0	0	0	1	0	0	0	0	1	晦之江楼小饮辱诗怀寄谨答来贶因以奉招,遥知相忆处，相忆对秋江。涉有波涛阔，飞无羽翼双。端居君故里，薄宦我他乡。交臂经时失，忧心曷日降。此稀人迹到，惟听足音跫。愿命朋游驾，来吟吏隐窗。倦谈须掷麈，剧饮定空缸。论契何如重，千钧不可扛。
0	1	0	0	0	0	0	0	0	1	0	0	汴河览古,炀帝龙舟向此行，三千宫女采桡轻。渡河不似如今唱，为是杨家怨思声。
0	1	0	0	0	0	0	0	0	0	0	1	庐山瀑布,谁将织女机头练，贴出青山碧云面。造化工夫不等闲，剪破澄江凝一片。怪来洞口流呜咽，怕见三冬昼飞雪。石镜无光相对愁，漫漫顶上沈秋月。争得阳乌照山北，放出青天豁胸臆。黛花新染插天风，蓦吐中心烂银色。五月六月暑云飞，阁门远看澄心机。参差碎碧落岩畔，梅花乱摆当风散。
0	0	0	0	0	1	0	1	0	0	0	1	哭张十八校书①,芸阁为郎一命初，桐州寄傲十年馀。魂随逝水归何处，名在新诗众不如。蹉跎江浦生华发，牢落寒原会素车。更忆八行前日到，含悽为报秣陵书。
0	1	0	0	0	0	0	0	0	0	0	1	旅中感怀,人世贪名岂是闲，几回思算几凄然。故乡路远不得信，寒月夜来还复圆。霜趁悲鸿归楚泽，风移残烧下秦川。莫言酒作销忧物，更有新诗一两篇。
0	0	0	0	0	0	0	1	0	0	0	1	寄弟三首 其一,去年长已矣，来日尚云赊。身弱各相祝，家贫傥有涯。乡心无住著，望眼久昏花。寥落音书阔，多疑驿使差。
0	1	0	0	0	0	0	0	0	0	0	1	兴国道中,十日登程九日晴，乡心羁思一时平。鸟声细逐泉声缓，风力寒欺酒力轻。马首青山堪入画，路旁幽草问无名。逢人若话经游乐，剩有篇章为纪行。
0	0	0	0	0	0	1	1	0	0	0	0	过横州怀昊士羡侍御骆天爵二尹,山山不断鹧鸪啼，风雨孤舟路欲迷。何处相思人不见，几回翘首隔城西。
0	0	0	0	0	0	1	0	0	0	0	1	其二,有客来故乡，河梁欣携手。相逢不尽欢，城头沽美酒。帘影压檐低，糟香透屋厚。怀袖出家书，殷勤诉前后。未买故侯瓜，欲种先生柳。言为我辈陈，尘俗扑百年。
1	0	0	0	0	0	0	0	0	0	0	1	春怨,绣林红岸落花钿，故去新来感自然。绝塞杪春悲汉月，长林深夜泣缃弦。锦书雁断应难寄，菱镜鸾孤貌可怜。独倚画屏人不会，梦魂才别戍楼边。
1	1	0	0	0	0	0	0	0	1	0	1	喜月林奉使回京师,他乡大喜故人回，尘抱相从一暂开。芝宇三秋孤馆梦，萍踪万里五云偕。北风兴逸燕山酒，皎月歌残郭隗台。宦海由来无定所，老怀可奈济川才。
1	1	0	0	0	0	0	0	0	0	0	0	寄达善,渺渺思君处，悠悠古道旁。柴荆人独自，榉柳月昏黄。渴鼠寻松溜，饥乌背夕阳。王塘在吾目，空费九回肠。
1	0	0	0	0	0	0	0	0	0	0	1	闻郭瑾怀甫除郎（开封司仓）,至治本无为，何曾帝力知。人惟求俊彦，天畀济艰危。鼎席尊黄发，星郎用白眉。锋芒森武库，律吕奏咸池。海内想风采，朝中增羽仪。馀光被草木，盛事播声诗。感会唯千载，飞腾各一时。著鞭今更懒，投劾去奚疑。亦有乘轩恋，其如续胫悲。衔芦聊避弋，绕树未安枝。念旧多生死，思乡久别离。自馀复何道，湖海是归期。
1	1	0	0	0	0	0	0	0	0	0	1	定兴道中遇张叔举翎检讨同年典试陕西回京,父没不扶归，母老不侍旁。积此万古恨，饥驱游他乡。南风蒸六月，客子汴梁歇。西风下太行，艰险磨瘦骨。瘦骨不自恕，云飘海东去。回忆北堂萱，意马索难驭。君归步金銮，天颜为之欢。愿一见吾母，言骥身平安。家远知自爱，天寒知著裳。勿为游子念，倚闾朝暮望。
1	1	0	0	0	0	0	0	0	0	0	1	其二,野色浮千树，池光鉴一峰。高标人外秀，新绿雨边浓。此地颇安堵，他乡时举烽。楼头数杯酒，伫立到昏钟。
0	0	0	0	0	0	1	0	0	0	0	1	浪迹,浪迹湖山久作缘，寒江枫落思绵绵。乡心己是浓如酒，秋夜那堪杳似年。斗帐霜严传漏箭，衣篝香冷徙炉烟。空闺见月应相忆，为问清光几度圆。
0	1	1	1	0	0	0	1	0	0	0	0	游吴山承天观,石径趋巍宫，云甍倚层壁。昔闻帝子游，今见羽人宅。鳞居庭际拥，蜃阁窗外辟。复岭曲且盘，乔林隐复直。路萦赏心侣，谷馆咀芝客。既近已欣觏，抚远亦惊觌。离离越树青，渺渺海门白。乘风迟来潮，倚月候归汐。徘徊忆天险，俯仰誇地德。于时将指使，暂此荡尘臆。岂无犬马情，终负烟霞癖。何当解朝组，相从隐仙籍。
1	1	0	0	0	0	0	0	0	1	0	1	秋夜二首 其一,秋风西北至，河汉横中天。他乡况久居，游子私自怜。蟪蛄鸣且凄，鸿雁何翩翩。叹息夜中起，揽衣白云前。故人一尺书，关山邈以绵。宁当如参商，别离多盛年。携手思行游，何时早归旋。
1	0	0	0	1	0	0	0	0	0	1	0	哭曹子殉亲骨一首,双榇灵幽骨已枯，伤心寇燄劫焚屠。孤儿怆地啼鹃血，一臂磨天捋虎须。击笏气刚看裂眦，冲冠发怒竟捐躯。殉亲不愧为人子，清泪临风荐束刍。
0	0	0	0	0	0	1	0	0	0	0	1	酬林一和闲斋见怀之作,东山遥夜雁归声，两地相思旧感生。芳草白云无那别，春风黄鸟若为情。双溪日下鸥波静，独树原头猎火明。谁道离居成寂寞，好文地主久知名。
1	1	0	0	0	0	0	0	0	0	0	1	金沙落雁,金沙依旧挂滩长，孤雁飞飞下夕阳。烟断水寒栖不定，稻梁觅处是他乡。
1	0	0	0	0	0	0	0	0	0	0	1	苏公堤,青红一线界沙堤，日日香风逐马蹄。三月桃花无浪起，六桥柳色有莺啼。官亭飞盖春相接，酒舍收旗晚自迷。游子岂知坡老意，两山长拥夕阳西。
0	0	0	0	0	0	0	0	0	0	1	1	其二,自怜昏瞆度浮生，忽报春来觉渐明。雪压乱山秦塞影，风传刁斗戍楼声。每怀南国愁无限，未灭西戎恨不平。浅薄将何报明德，愿骑骢马谩巡行。
1	1	0	0	0	0	0	1	0	0	0	1	泊舟①永城西寺下有感,春水沄沄何处尽，连樯袅袅似当时。昨日桥边系船客，南来北去知为谁。他乡异县各风物，游子居人长别离。叹息东城修竹寺，尘埃漫灭十年题。
0	1	0	0	0	1	0	0	0	0	0	0	舟中望庐山,昔予志名山，梦寐五老峰。今兹远行迈，舟楫欣来逢。中流望员阙，隐见金芙蓉。空翠非一色，飞云渺千重。历历涧中水，青青崖上松。所嗟限于役，策杖谁相从。空愁石梁在，缅怀虎溪踪。岩栖不得遂，惆怅东林钟。
0	1	0	0	0	0	0	0	0	0	0	1	其二,勾曲归来访故乡，姑苏台上看斜阳。影同月下三人饮，目断云中一鸟翔。往事悠悠馀雪鬓，交情款款只霞觞。岁寒尚有篱边菊，欲伴韩公晚节香。
1	0	0	0	0	0	0	0	0	0	0	1	其二,羁迟踰半载，游子意如何。清梦白云远，征鞍黄叶多。万山飞晓月，平野落秋河。古道无相识，愁心寄素娥。
1	0	0	0	0	0	0	0	0	0	0	1	和萧伯章春夜倚楼,云度松梢月半阴，悬崖倒挂白猿吟。倚楼数遍伤心事，风雨故园春草深。
0	1	0	0	0	0	0	0	0	0	0	1	杂诗 其一,暖气在海棠，几日发春绿。桃梨亦含蕾，梧桐渐捎竹。微微蕙兰根，郁郁芰荷渌。感物叹景迟，忧生伤世速。绪风送馀雪，新阴待众木。忽思乡国寒，时已换春服。行云久滞淫，国事有陵谷。壮岁既屡违，所忧极口腹。
0	0	0	0	0	1	0	1	0	0	0	0	游天台国清寺,飞步赤城标，连峰积空翠。杳霭葱茜间，千秋隐灵异。石桥孤鸟外，香界清晖里。群壑澹归云，遥林引寒吹。遂造丰干庐，垂萝覆溪外。真僧五百人，各了西来意。愿此学无生，超然谢尘滓。
1	1	0	0	0	0	0	0	0	0	0	1	其三,绿发无多白发长，谪居还复是他乡。风纫晚佩猗兰弱，雨滴春蔬早韭香。碧柳五株千本菊，黄牛十角一群羊。得闲随地为农好，不独长安与洛阳。
0	0	0	0	0	0	1	1	0	0	0	1	其四,腊尽枝头破冻痕，故园春色共谁温。斜穿松竹依三径，横埽风尘别一村。独夜相思曾入梦，空山无侣合销魂。骑驴人过浑难觅，雪压篱墙水抱门。
0	0	1	1	0	0	0	0	0	0	0	0	望九华山,兹山突出何怪奇，上有万状无凡姿。大者嶙峋若奔兕，小者?嵬如婴儿。玉柱金茎相拄枝，干空踰碧势参差。虚中始讶巨灵擘，陡处乍惊愚叟移。萝烟石月相蔽亏，天风袅袅猿咿咿。龙潭万古喷飞溜，虎穴几人能得窥。吁予比年爱灵境，到此始觉魂神驰。如何独得百丈索，直上高峰抛俗羁。
0	0	0	0	1	0	1	0	0	0	0	0	题扇面寄郭筠心,建水南行旧路斜，石桥青竹野人家。相思不及双飞鸟，红雨溪头又落花。
0	1	1	0	0	1	0	0	0	0	0	1	其二,人间甲子已成编，风雨淮山旧谪仙。见说大贤传四世，从知在野尚多贤。谢安自有登山屐，季子宁须负郭田。莫待老来长作客，故乡祇在海云边。
0	0	0	0	0	0	0	1	0	0	0	1	寄马谷中,忆结金兰契，今如骨肉亲。尚怜俱在客，相对两忘贫。话惬清尊晚，歌酣画舫春。故园同会者，屈指渐无人。
0	0	0	0	0	0	0	1	0	0	0	1	客中九日,高秋逢令节，犹阻故园觞。望里云千树，吟边雁几行。老嫌身是客，时至露为霜。为报东篱菊，应留几瓣黄。
0	0	1	1	0	0	0	0	0	0	0	0	石,地隘风波势已惊，更容顽险暗中倾。自嗟忠信犹防患，却任舟人委曲行。
1	1	0	0	0	0	0	0	0	0	0	1	长至日雪次圣几韵,荒径人如埽叶稀，归来畏影掩双扉。故乡自异他乡节，三白今看一白飞。积处但添梅格古，烹时更助玉池肥。岁寒与子成来往，大好湖山付落晖。
1	0	0	0	0	0	0	1	0	0	0	1	闻蝉,一叶庭梧早报秋，寒螀嘒嘒助萧飕。似怜游子鸣孤寂，共惜浮踪诉滞留。疏柳阴中催急景，斜阳影里韵闲愁。年来玄鬓时看短，为尔旋添素雪稠。
0	1	0	0	0	0	1	0	0	0	0	1	旅馆秋日怀旧隐 其一,青山真与故人违，万里相思共落晖。忽见飙风生客幌，遥知秋色度柴扉。江云岭树情无限，翠壁丹梯事已非。南望征鸿凭寄语，张翰应是未能归。
1	0	0	0	0	0	0	0	0	0	0	1	其七,贱妾燕子身，衔泥巢君房。游子黄鹄志，辞家独南翔。采花为谁容，袭兰为谁香。安得小心风，寄子双明珰。
0	1	0	0	0	1	0	0	0	0	1	0	乐温道中,路经新峰驿，薄暮聊解装。颓垣生秋草，庭庑亦已荒。北风吹空林，崒崒叶陨廊。夜寒不能寐，起坐心彷徨。出看天欲明，疏星淡无光。征夫稍速驾，起拂车上霜。墟中始辨道，迢递征途长。树色共空阔，晨光尚苍茫。鸡鸣始知村，渐觉暾朝阳。青烟出林际，滞穗或在场。感兹田舍乐，慨然怀故乡。黄金百镒尽，失路徒悲伤。
0	1	0	0	0	1	0	0	0	1	0	1	其四,禁林自笑老无才，觅得杭州刺史来。饮散凭栏却怊怅，不堪忆著故园梅。
0	0	0	0	0	0	0	1	0	0	0	1	赠吴之山,城柝声悲月未央，江云初散水风凉。看君已是无家客，犹自逢人说故乡。
1	1	0	0	0	0	0	0	0	0	0	1	寒食,二月江南花满枝，他乡寒食远堪悲。贫居往往无烟火，不独明朝为子推。
0	0	0	0	0	0	0	1	0	0	0	1	题赵渐斋序芳园,为耽泉石谢尘缨，散发扁舟羡独行。数亩荒庐堪自老，满川凫鹭欲相迎。已知野叟无机事，不向渔翁说姓名。余亦洞庭洲畔客，因君转切故乡情。
0	0	0	0	0	0	1	0	0	0	0	1	寄刘宰凤溪,玉署芸香课石经，江湖无复旧诗名。日移宫树春怀友，花落天阶晓听莺。沧海料应流不尽，白云安得与同行。君行十八滩头路，为说相思万里情。
0	1	0	0	0	0	0	0	0	0	0	1	次韵郭慕徐舅氏 其一,乱愁千驿冻波深，一纸家书抵万金。多感渭阳怜宅相，足令慈母释乡心。文章误我成羁旅，资格为官耻士林。一帖殷勤询铁石，求通东下觅知音。
0	0	0	0	1	0	0	0	0	0	0	1	夜宴惜别,笙歌旖旎曲终头，转作离声满坐愁。筝怨朱弦从此断，烛啼红泪为谁流。夜长似岁欢宜尽，醉未如泥饮莫休。何况鸡鸣即须别，门前风雨冷脩脩。
0	1	0	0	0	0	1	0	0	0	0	0	寄北涧,拟定书中字，山中欲问谁。一从分手后，尽是断肠时。烧叶驱残冻，挑蔬备夕饥。相思不但此，明月梦魂随。
1	1	0	0	0	0	0	0	0	0	0	1	礼弟濒行饯席偶成,匹马关山路逶迤，他乡分手不胜悲。今朝绿酒愁看汝，来日黄花共阿谁。
0	0	1	1	0	0	0	0	0	0	0	0	和王忠玉提刑,嵩峰何其高，峰高气尤清。念昔秋欲老，从公峰下行。古木上参天，哀禽报新晴。脩涂云外转，槁叶风中零。曛黑度伊水，眇然古今情。黎明出龙门，山川莽难名。信美非吾土，顾瞻怀楚萍。美人天一方，伤哉谁目成。黄绶我聊尔，白鸥公勿惊。糟醨可餔啜，古人忌偏醒。
0	1	0	0	0	0	0	0	0	1	0	1	其五,不知何事又干卿，私语焚香誓月明。诀绝死生金谷酒，泠然哀怨玉关情。醒来梦比黄粱短，化去身疑白羽轻。如此收场太容易，一声春断泣残莺。
0	0	1	1	0	0	0	0	0	1	0	0	子懋王尹次予韵君越人尝忆己巳春与胡允文赵彦直陶师川游鉴湖陟玉笥登山阴兰亭问修竹尚无恙否酒酣赋诗一慨千古江海十载故人天方因君兴怀借韵一笑,淡黄柳色摇春风，中流飞桨惊凫翁。忆昔镜湖携窈窕，故人吐气皆如虹。秦望山前待明月，苧袍历乱杨花雪。仙人垂手授玉书，仰首云间五情热。洞箫吹老琼枝春，袖中短墨长如新。落帆潮回海门白，有字难寄长江鳞。兰亭修竹生苍霭，因君兴落湖山外。笔床茶灶钓船行，何日击舷歌小海。
0	1	0	0	0	0	1	0	0	0	0	0	癸亥初到岭下寄汪圣锡,人物苦难得，闭眼不敢看。孤芳擢荒秽，秀色出榛菅。怀我同心友，正在天一端。文字妙入圣，操履到所难。美玉经三煅，贞松过凝寒。怜我窜庾岭，色惨颜不欢。书来每慰荐，苦语馀辛酸。不上泰山顶，安知天地宽。相思暮烟起，片月过前滩。
0	1	0	0	0	0	0	0	0	0	0	1	其六,禁钟催晓别花行，冻压寒云雪满城。驻马风前闻玉笛，故园肠断落梅声。
1	1	0	0	0	0	0	0	0	0	0	1	峡江龙母庙,松桧如烟夹道凉，辉辉楼阁倚穹苍。江山今古景长在，南北去来人自忙。一树秋声惊客梦，几腔渔笛弄斜阳。幽怀到此堪消遣，笑指他乡是故乡。
0	0	1	1	0	1	0	0	0	0	0	0	春闺,迩来多病起常迟，懒对青菱理鬓丝。檐铁乍惊幽梦觉，心情惟恐落花知。江天雁断书千里，庭树春深绿满枝。风景恼人禁不得，倚栏聊复试题诗。
1	1	0	0	0	0	0	0	0	0	0	1	闻鸠鸣有感呈石末公,郊原过雨东作始，枝上鹁鸠鸣可怜。此地巢居犹葺垒，他乡去子望归田。匡时势异民思汉，忧国心随雁到燕。逝水自流人自老，倚楹长忆至元年。
0	0	0	0	0	0	0	1	0	1	0	1	诗,游鸟翔故巢，狐死反丘穴。我信归故乡，安得惮离别。
1	1	0	0	0	0	0	0	0	0	0	1	病怀,鬓发萧萧昼不冠，他乡风物若为看。花庭晒药日将午，茅屋烹茶春尚寒。久别亲朋谁问病，深怜儿女自加餐。是非高枕浮云过，遥忆西河旧钓竿。
0	1	0	0	0	0	0	0	0	1	0	1	杂曲歌辞 其一 （一作古别离 一）古别离二首,入室少情意，出门多路岐。黄鹤有归日，荡子无还时。人谁无分命，妾身何太奇。君为东南风，妾作西北枝。青楼邻里妇，终年画长眉。自倚对良匹，笑妾空罗帏。
0	0	0	0	0	0	0	1	0	0	0	1	矩亭大令见示《和沈槐卿鄱阳大令元夜捕贼金缕曲三叠》，长句和之,词客原非局外人，将才仍现宰官身。狄青此夜关曾夺，虞诩当年吏是循。白石故乡怀格调，藏园宗派写精神。大江东去凭高唱，铁板铜琶听得真。
1	1	0	0	0	0	0	0	0	0	0	1	夜抵大柳树驿率成十韵,不信人如蚁，循坡历几盘。有怀从此永，我马亦云啴。足茧容偷转，歌劳许暂安。淡浓云皱墨，远近岫含丹。聚族蚊雷逐，攒声蛙部欢。星光摘未落，月魄照初寒。微雨沾肌爽，凉飙荐枕单。他乡言采杞，旧俗忍锄兰。卑迹耽夷寂，深衷托险难。停车一饭足，疏粝腐儒餐。
1	1	0	0	0	0	0	1	0	0	0	1	其五,悠悠从羁役，故里限东隅。风波岂不恶，游子念归涂。朝随一帆逝，暮逐一马驱。如何十舍近，翻胜千里馀。在世俱是客，且此葺吾居。
0	0	0	0	0	0	0	1	0	0	0	1	江雨,霏霏漫山雨，漠漠空江昼。双橹悽未停，孤篷寒欲透。天昏日易夕，谷转风还骤。杳霭没烟帆，料峭出堤堠。客发变何早，乡心感多旧。前滩近衡阳，春雁仍为觏。
0	1	0	0	0	0	0	0	0	0	0	1	哭静闻禅侣 其一,晓共云关暮共龛，梵音镫影对偏安。禅销白骨空馀梦，瘦比黄花不耐寒。西望有山生死共，东瞻无侣去来难。故乡只道登高少，魂断天涯只独看。
0	1	0	0	0	0	0	1	0	1	0	0	咏史诗 不周山,共工争帝力穷秋，因此捐生触不周。遂使世间多感客，至今哀怨水东流。
0	0	0	0	0	1	0	0	0	0	0	1	其三,犬马嗟余齿，蹉跎已古稀。百年犹转盼，三径讵忘归。柳色含烟嫩，梅花带雨飞。乡心逐流水，言采故山薇。
0	0	0	0	0	0	0	0	1	0	0	1	其八 观鱼,谁道洋洋可乐饥，凄凉抱铗未弹时。故乡自有鲈鱼脍，只恨秋风忆已迟。
0	0	0	0	0	0	0	1	0	0	0	1	秋思,羁客本多忧，江城况属秋。折腰缘斗粟，浪迹任孤舟。遇竹啼湘泪，逢兰握楚幽。乡心将逝水，日夜只东流。
1	1	0	0	0	1	0	0	0	0	0	1	其二,名重游梁赋，装摇入幕情。戍楼依晚泊，江水向春生。高会偕宾主，他乡有弟兄。益州桥畔月，万里一相迎。
1	0	0	0	0	0	0	0	0	0	0	1	过齐云山麓,乱峰尊白岳，一水接青溪。云自香炉出，天盘石磴低。胜游凭指顾，倦路失攀跻。游子匆匆意，征途只向西。
1	1	0	0	0	0	0	1	0	0	0	1	晚秋登佛川南峰怀裴例,登岭望落日，眇然伤别魂。亭皋秋色遍，游子在荆门。世故东西客，山空断续猿。此心谁复见，寂寞偶芳荪。
0	1	0	0	0	1	0	0	0	0	0	0	襄阳闲居与友生夜会,习隐悠悠世不知，林园幽事递相期。旧丝再上琴调晚，坏叶重烧酒煖迟。三径引时寒步月，四邻偷得夜吟诗。草玄寂淡无人爱，不遇刘歆更语谁。
0	1	0	0	0	0	0	0	0	0	0	1	驿柳四首 其一,只管春来不管愁，断肠青到玉关头。一鞭力促征人骑，双黛颦添少妇楼。远道绵绵留树表，离情絮絮化萍浮。东西南北天涯路，绿遍山邮与水邮。
1	1	0	0	0	0	0	0	0	0	0	1	其八,南岳诸峰处处嘉，麻鞋竹杖蹑青霞。山前已见九杈□，洞里不逢三朵花。岩瀑垂垂腾晓蜃，野田渺渺落寒鸦。衡阳鼓角风悲咽，游子斯时正忆家。
0	0	1	1	0	0	0	0	0	0	0	0	哭峡江曾二云老师（峡江，江西临江府属县。明置） 其一,凶问初传暗里惊，闽关趼足为谁行？踏穿岭表三山近，望到天隅一柱倾！沧海未能容信国，白头毕竟丧真卿！同时义士吞声泣，不为门墙独惨情！
0	0	1	1	0	0	0	0	0	0	0	1	江村,南囿薰风吹葛衣，汀花未露岸花稀。水神庙下莎侵路，江叟门前柳映矶。犊卧已知耕耒歇，鸥惊长见钓船归。天随宅畔吾曾住，留得闲絪挂夕晖。
0	0	0	0	0	0	0	0	1	0	0	1	偶成用溪阴韵,虚室萧萧百虑忘，近来趣味一何长。清谈自笑如东晋，好句谁能学盛唐。旧日故园春寂寞，三年上国梦凄凉。功名原在青编里，况有青毡在玉堂。
0	0	0	0	0	1	0	0	0	0	0	1	夜读唐诸人诗多赋烽火者因记在山南时登城观塞上传烽追赋一首,我昔游梁州，军中方罢战。登城看烽火，川迥风裂面。青荧并骆谷，隐翳连鄠县。月黑望愈明，雨急灭复见。初疑云罅星，又似山际电。岂无酒满尊，对此不能咽。低头愧虎韔，零落白羽箭。何时复关中，却照甘泉殿。
0	0	0	0	1	1	0	0	0	0	0	0	卫河舟中怀古,衰草芜城澹月辉，河流虽是昔人非。北门锁钥输平仲，南渡兵车数岳飞。汴水风高霜落木，吴山秋晚露沾衣。当时故老知何限，空抱遗忠赋式微。
0	0	0	0	0	1	0	0	0	0	0	1	寄石仲文,故人别后复如何，不寄新诗到薜萝。贾谊书成何日上，张衡愁比向时多。江城木落霜连地，泽国天寒水不波。重约明年秋八月，紫薇花底共鸣珂。
0	1	0	0	0	0	0	0	0	0	0	1	太原,漠漠寒沙映戍楼，乱馀烽火未全收。天清句注连云起，木落汾河抱郭流。白草昼明吹角晚，黄榆风冷射雕秋。亦知万里轻行役，岁暮旌旗发旅愁。
0	0	0	0	0	0	1	0	0	0	0	1	端阳寄怀果园四首 其一,桑树迎风五度芽，每缘陈迹忆天涯。为谁置酒烹椒叶，可更招凉莳藕花。遭乱管宁艰避地，相思张敏梦离家。遥知前度寻君处，瘦竹当门长昔耶。
0	0	0	0	0	0	0	1	0	0	0	1	寄子乔容城,燕山独游客，几日住容城。关马雪中役，淀人冰上行。登楼望乡国，书赋谒公卿。何处逢张籍？仍传越女名。
0	1	0	0	0	0	0	0	0	0	0	1	翁村度岁,江空岁晚转凄然，踪迹东西亦恁缘。柏酒惜春浇别恨，梅花带雪过新年。笑同儿女挑灯话，愁忆家山听雨眠。诗债窘人归未得，探囊且送酒家钱。
0	0	0	0	1	0	0	0	0	0	0	1	仿昭代诸家体三十八首 八 孙典籍蕡 其八 客思,扁舟下峤识春寒，五两随风度几滩。古渡铙吹侵月奏，孤城楼堞带云看。故园荔酒经春熟，过岭梅花度雪残。一曲沧浪牵客泪，羊城珠斗冷仙坛。
0	0	0	0	0	0	1	0	1	0	0	0	发武林寄桐城先生维扬,湖水盈盈照白头，谢公东阁在扬州。谁期洛下三年别，重作江南两地留。风雨连宵如昔梦，云山今日是归舟。相思不逐春光老，明月长江万古流。
1	1	0	0	0	0	0	0	0	0	0	1	寄舍弟,残暑坠空屋，旧书穿破帷。才蒙小雨润，遽得好风吹。逸少每作恶，渊明常病羸。他乡忆吾弟，苦语自成诗。
1	0	0	0	0	0	0	0	0	0	0	1	芙初请假出都余与贺耦庚编修谢心兰孝廉为酒饯之席间得诗二首时同座者欧阳坦斋侍御何仙槎司业唐竟海李双圃两检讨廖韵楼秋部易午亭农部共十人 其一,几度思乡与愿违，偏从客里送君归。风吹易水萧萧冷，雁到吴江缓缓飞。奈与黄花添别泪，悬知白发盼征衣。故园此日饶风味，橙子香中蟹正肥。
1	0	0	0	0	0	0	0	0	0	0	1	其十六,残腊东风斗柄移，灞桥三度柳条垂。生刍致远思徐稚，截发留宾有范逵。游子频年谙物态，孤踪四海问心知。天涯门外多春草，长守田庐记岁时。
1	0	0	0	0	0	0	0	0	0	0	1	其六,小舟冲雨清溪上，雨密溪深宿雾昏。游子到家无旧物，故人留客叹空尊。荒畦蔓草缠蒿草，落日青猿叫白猿。语罢不须还秉烛，耳闻目见总销魂。
0	0	0	0	0	0	1	1	0	0	0	0	独夜怀古,怀古心期孰与论，客边程课自朝昏。梅花溪上春光好，一味新功励子孙。
1	0	0	0	0	0	0	0	0	0	0	1	秋日海康斋居,吟事久已落，兹晨遇高秋。泠泠空中籁，袭我书帷幽。如何寒暑疾，径与大江流。江流不复转，岁月已还周。游子去京华，邈在天尽头。胡雁不踰岭，眷眷非良谋。排云挹飞观，金爵露光浮。在远心所仰，胡为滞沧洲。茅屋足花草，洵美难久留。苟能一吾志，斯道将何忧。
0	0	0	0	0	1	0	0	0	0	0	1	次信文早春韵 其一,一星终后尚蹉跎，四壁如悬已化梭。方殢圣贤排旅闷，忽惊天地应人和。春风乍扇融冰雪，佛火初收散绮罗。遐想故园桃李下，旧蹊好在有谁过。
1	1	0	0	0	0	0	0	0	0	0	1	留寓通州,独坐转岑寂，他乡留未归。疾风声猎猎，寒日影辉辉。火冷炉烟歇，茶香酒力微。天时与人事，相值辄相违。
0	0	0	0	0	0	0	1	0	1	0	1	军中,风咽悲笳送夕晖，辕门寂寂令严威。十年骨肉多离别，万里乡关有梦归。寒雨萧萧冤鬼哭，黄沙漠漠战尘飞。将军肯念苍生苦，早决雌雄在此机。
1	1	0	0	0	0	0	0	0	0	0	1	登平湖阁,人烟乱后半穷荒，湖上登楼见一方。路合烧痕溪草黑，窗分斜照县山黄。叶当秋落心先觉，水自天来梦更长。四海茫茫身未老，胜游难得在他乡。
1	1	0	0	0	0	0	0	0	0	0	1	中秋县署值雨 其一,此夕中秋月，他乡两度圆。孤云生夜翳，万象失秋妍。雨气饶侵客，风期又隔年。谁能揽明镜，烂熳挂青天。
0	0	0	0	1	1	0	0	0	0	0	1	送韩校书赴江西幕,从军五湖外，终是称诗人。酒后愁将别，涂中过却春。山桥槲叶暗，水馆燕巢新。驿舫迎应远，京书寄自频。野情随到处，公务日关身。久共趋名利，龙钟独滞秦。
0	0	0	0	1	0	0	0	0	0	0	1	峡夕,楚塞连三峡，巴云暗五溪。乡心春雁过，客泪夜猿啼。百丈缘流险，双厓压树低。孤城舟巘麓，江白露凄凄。
1	1	1	1	0	0	0	0	0	0	0	1	其二,月明寒映荻花洲，骨肉相逢重与酬。酒美他乡抛骏马，话残清漏向朱楼。孤儿不灭终天恨，老梦翻惊断雁秋。吴楚壮游寻胜迹，伍员英烈尚中州。
1	0	0	0	0	1	0	0	0	0	0	1	春意,千里万里游子去，一行两行归雁来。休倚高楼起惆怅，满城桃李为春开。
1	0	0	0	0	1	0	0	0	0	0	1	病中偶成,伏枕意无聊，默默北窗晚。庭柯长新绿，颓照送馀暖。方欣春易回，复叹岁难挽。多病过从稀，转觉意疏懒。三年窃君禄，循省每怀赧。堂堂执法庭，岂合容樗散。岧峣海上峰，苍翠如在眼。老亲倚门望，游子何当返。古道薄三公，归驾岂应远。
1	0	0	0	0	0	0	0	0	0	0	1	都门秋思 其一,天半清霜压怒雕，嵯峨楼观倚丹霄。白河雁去传秋信，紫禁人归赋早朝。梦里蓬蒿蜗舍远，眼中尘土马蹄骄。思乡怀古愁如海，转觉名心似落潮。
1	0	0	0	0	0	0	0	0	0	0	1	其二,竟将四大作禅床，偶听钟鱼出上方。寄语东坡老居士，江山如此莫思乡。
1	1	0	0	0	0	0	0	0	0	0	1	春夜雨,小雨集春夜，忆居江汉时。西园桃李树，到晚有馀姿。载酒绕阡陌，折芳恣遨嬉。里闾多乐事，中年遭乱离。飘零向十载，南来复再期。故园当日春，相见一天涯。他乡花自发，山寺日初迟。时节岂云异，身世自堪悲。
0	0	1	1	0	0	0	0	0	0	0	1	游无锡小嵩山僧寺 其三 次东园杨守伦韵,僧房深静绝浮埃，今日山灵笑独来。天际群峰擎雪重，林间一径倚云开。孤吟愧我非佳句，清倡怜君总俊才。忽听笳声惊日暮，天风吹送马蹄回。
0	1	0	0	0	0	0	0	0	0	1	0	金陵览古 新亭,满目江山异洛阳，昔人何必重悲伤。倘能戮力扶王室，当自新亭复故乡。
0	1	0	0	0	1	0	0	0	1	0	0	登兴国寺楼（丁卯五月京师赋）,怪槐风动绿鬅鬙，廊外时闻演梵僧。怊怅无人共樽酒，可怜明月最高层。
0	0	1	0	0	1	0	0	0	0	0	1	小岁刘观察招饮筹远堂,柳营吹角过良宵，雪袖还从席上飘。南省诗名论水部，北门勋业待嫖姚。惊心岁月频更烛，回首乡园一颂椒。策马挥戈怜此地，佩环曾奉紫宸朝。
0	0	0	0	0	1	0	0	0	0	0	1	吴比部（瑛）致仕归蕲阳,蘧公四十已知非，长揖公卿卧翠微。结绶才还双阙下，上书便乞故乡归。伏辕赤骥相随老，出网冥鸿自在飞。应向黄梅访逋客，白云飘洒紫荷衣。
0	0	0	0	0	1	0	0	0	0	0	1	元夕卧病丰溪作,元夕羁栖度，丰溪暮色凝。微霜梅未发，启户月初升。野烧田蚕火，虚堂藻井冰。愁多病儿女，地僻简宾朋。药里妨高枕，舟移碍解凌。人烟寒聚落，星斗覆沟塍。不寐惊频起，前轩坐再凭。老亲知健否，归思浩难胜。林籁喧丝竹，云华蔚綵缯。身名谙寂寞，世态羡飞腾。圭窦悬金镜，天街耿玉绳。遥怜故园夜，罗绮照春灯。
1	1	0	0	0	0	0	0	0	0	0	1	留安溪三日按事未竟,县郭四依山，清流下如驶。居民烟火少，市列无行次。岚阴常至午，阳景犹氛翳。向夕悲风多，游子不遑寐。我来亦何事，吏乘古所记。奉檄正淹留，何当语归计。
0	1	0	0	0	0	0	1	0	0	0	0	金谷园,当年歌舞时，不说草离离。今日歌舞尽，满园秋露垂。
1	1	0	0	0	0	0	0	0	0	0	1	惜春 其一,莫把裴徊惜春意，强寻杯酒度芳时。留连邻曲多交旧，怅望他乡有所思。
1	1	0	0	0	0	0	0	0	0	0	1	慰陆子顺丧偶,岁晏登禹陵，山水清游纵。回舻舣西湖，埙篪谐伯仲。旅窗灯焰青，炊臼感幽梦。绝弦闻遗声，据藜发哀恸。重怜游子情，惧乏尊章奉。凄风动虚幌，斜月照飞栋。芳胶解钿朵，流尘昏翠凤。荀香怅未歇，潘诗应屡讽。孤兽骇哀鸣，离禽感幽哢。蒙庄亦何人，傲倪自惊众。遗情信良难，至理堪折衷。
0	1	0	0	1	0	0	0	0	0	0	1	哭吕衡州八郎中,今朝血泪问苍苍，不分先悲旅馆丧。人送剑来归陇上，雁飞书去叫衡阳。还家路远儿童小，埋玉泉深昼夜长。望尽素车秋草外，欲将身赎返魂香。
1	0	0	0	0	0	0	0	0	0	0	1	题胡子徵春晖堂诗卷,三月好风江上归，心旌长共白云飞。轻舟昼泊慈母庙，芳草煖薰游子衣。呼名杜宇为谁泣，入馔鲤鱼空自肥。无复登堂拜家庆，祇惭对尔歌春晖。
0	0	0	0	0	1	0	0	0	0	0	1	哭陈茂卿,多病文园鬓未霜，可人风味故难忘。岂期夜壑舟无定，竟使春天草不芳。卖药几时来海上，遗文须我访襄阳。谁怜后死仍漂泊，云白山青自故乡。
0	0	0	0	0	0	0	0	0	1	0	1	古诗后十九首（并引） 其一,行行万里馀，依依梦故乡。见君累长夜，携手立彷徨。寤言心尚尔，忽在天一方。越鸟东南飞，胡马鸣相望。眄睐人自好，弃捐人自老。徘徊亦何益，努力苦不早。思君度餐饭，岁月漫浩浩。慷慨即别离，故乡勿复道。
0	0	1	0	0	0	0	0	0	1	0	0	闺怨,妆台尘暗锁愁眉，瘦倚东风似柳枝。又恐侍儿催问药，只言蚕早叶归迟。
0	0	0	0	0	0	0	1	0	0	0	1	夜闻子规,子规小鸟自呼名，啼罢江楼巳四更。枕上梦回犹是客，谁能不起故园情。
0	1	0	0	0	0	0	1	0	0	0	0	寄怀陈伯孺,六溪疏柳几条斜，不异柴桑处士家。日午山窗书薤叶，春深江阁画梅花。邻庄与弟同渔猎，古寺寻僧共结跏。独有故人伤远别，年年衰鬓客京华。
1	0	0	0	0	0	0	0	0	0	0	1	行路,騑騑于役路难行，竟日才能计二程。野寺荒鸡啼月影，寒林骢马踏冰声。风尝透骨重裘薄，山不经心熟径生。何事崎呕嗟蜀道，从来游子自多情。
1	0	0	0	0	0	0	0	0	0	0	1	明月店,玉镜当空照，流辉万里清。最关游子意，偏动远人情。夜伴琴书息，朝辞剑佩行。邮亭多少处，明月旧题名。
1	1	0	0	0	0	0	0	0	0	0	1	寄怀商谌轩琼州,秋风何萧萧，游子叹远行。川途曷云极，去去凌南溟。俯仰夙昔怀，岁月忽已征。炎方多瘴疠，胡为君久停。相望不相即，各言崇令名。在远苟无亏，转见千秋情。
1	0	0	0	0	0	0	0	0	0	0	1	挽检讨母秦性初老孺人,忆从王母驾云軿，一醉瑶池竟不醒。游子讣来魂欲断，慈乌啼处怨难听。熊丸香冷尘生箧，机杼声仁月万庭。若问平生渊懿德，请看太史墓前铭。
0	0	0	0	0	1	0	0	0	0	0	1	登江东城楼,花片飞飞柳色深，登楼一倍搅乡心。长堤烟草迷人去，远寺斜阳带磬沉。江水无风时起浪，春云不雨每成阴。踌躇满目时相会，惆怅前林倦翼禽。
0	1	0	0	0	1	0	0	0	0	0	1	黄河对月遣怀,皎皎明月光，盈盈浊水流。明月照浊水，不鉴心中忧。我昔委簪弁，逝言守园丘。何期中愿乖，去去复远游。岁月忽以变，山川成阻修。沈绵骨欲朽，契阔意多愁。回首望故乡，瓜田行可收。丰歉常在念，颇为藿食谋。去冬已饿殍，今春尚征求。贫无甔石储，生计焉能休。去住关百虑，进退徒夷犹。惆怅孤明月，清光悬素秋。
0	0	0	0	0	1	0	0	0	0	0	1	答殿卿,故园春草后，书札问同袍。海岳游当壮，风尘卧正高。大名诗里出，浮世酒中逃。顾我仍多病，时危小吏劳。
0	1	0	0	0	0	0	1	0	0	0	0	江村杂兴 其一,前村烟火有无间，疏树离离映浅湾。向晚微风吹雨去，片帆遥带夕阳还。
1	0	0	0	0	0	0	0	0	0	0	1	其三,雨馀烟翠湿空林，万树扶疏断夕阴。野旷居人迷豹迹，风高游子乱猿唫。上方寥廓摩钟蠡，下界微茫辨佛心。归听恍疑光霁在，相看天际月沉沉。
0	1	0	0	0	0	0	0	0	0	0	1	中秋对月有感,一天星斗浸楼台，今夜蟾宫四面开。上界高寒空色相，故乡风景胜蓬莱。中年丝竹萦哀乐，旧梦邯郸感去来。此夕霓裳人尽咏，不知谁是谪仙才。
0	0	0	0	0	1	0	0	0	0	0	1	田家小饮,晨起出东门，杖藜乏徒御。短衣阡亩间，班荆松下树。村醪市一尊，田家薄治具。饮我老瓦盘，饲我涧中虂。但道婚嫁艰，不知荷锄苦。深语及真里，杯行不相迕。清风吹我襟，归途日已暮。复存淳朴心，嗒然忘去住。
1	0	0	0	0	0	0	0	0	0	0	1	雪夜闻鸡和韵,窗外雪花如月明，隔墙远近闻鸡声。半疑半信五更梦，欲归未归游子情。事知定分闲愁少，心不藏机客虑平。每及曙光盘膝坐，细从嘘吸验生生。
1	1	0	0	0	0	0	0	0	0	0	1	西风,西风吹鬓鬓成霜，变异无端那有常。交友后先同昨梦，老人八十尚他乡。书空雁字行疏密，泣砌虫吟韵短长。尽是客中秋意绪，谁能对此不凄凉。
1	0	0	0	0	0	0	0	0	0	0	1	其二,故故恋游子，飘飘上敝裘。吾乡方望泽，此雪或能周。着地轻犹举，因风散不收。敢辞泥滑滑，一慰杞人忧。
0	0	0	0	0	0	0	1	0	0	0	1	游普照寺,振策呼芒履，言访石堂躅。石堂渺何许，沿回山之麓。谡谡两株松，微风洒茅屋。磴转披积藓，镵刻尚可读。山峰巧回抱，白云峰下宿。豁然一径开，芳林两行缛。妙香闻池莲，清响戛丛竹。想见晏坐人，斜月伴幽独。
1	0	0	0	0	0	0	0	0	0	0	1	用萧敬夫韵,庭院芭蕉碎绿阴，高山一曲寄瑶琴。西风游子万山影，明月故乡千里心。江上断鸿随我老，天涯芳草为谁深。雪中若作梅花梦，约莫孤山人姓林。
1	0	0	0	0	0	0	0	0	0	0	1	庸庵尚书于沪上主逸社弟二集适值二月十九日爰命题为万寿山怀古余忝与会归而补作,巨蠹圮天纲，势成土崩疾。思陵号恭俭，坐困流贼出。罪归亡国臣，茹恨殉社稷。至今万寿山，指点过者泣。杳杳歌太阳，峨峨瞰凝碧。尚书再集社，灵感到胸臆。分泪溢吟毫，三月十九日。兴亡一垤影，影中验得失。毋劳费天问，终卜立人极。
0	1	0	0	0	1	1	0	0	0	0	1	初八夜见月与淳儿同坐忆季子洽,秋月信凄清，秋容在晚晴。客中荒市酒，愁里故园情。浦上枫林薄，淮南桂影生。相思渺天末，对酒忆寒檠。
0	0	0	0	0	0	1	1	0	0	0	0	月夜怀刘秀才（一作元孚诗）,独夜相思但自劳，阮生吟罢梦云涛。此时小定未禅寂，古塔月中松磬高。
0	0	0	0	0	0	0	0	0	1	0	1	其二,三叠阳关几帐然，交情无奈别离牵。桄榔叶暗山城雨，橘柚香分海市烟。合浦明珠清夜泪，横槎流水故乡情。别君况有逢君处，万里青云共一天。
0	0	1	1	0	0	0	0	0	0	0	0	登层山钟秀峰和羽可舍人韵,芙蓉朵朵玉枝枝，真个层山山尽奇。立我中峰双屐稳，看君绝顶角巾欹。人家近在神仙洞，诗老高于太守碑。莫怪登临惊众目，凤池客已鬓如丝。
1	0	0	0	0	0	0	1	0	0	0	0	九日陪刘中丞宴昌乐寺送梁廷评,独坐三台妙，重阳百越间。水心观远俗，霜气入秋山。不弃遗簪旧，宁辞落帽还。仍闻西上客，咫尺谒天颜。
0	0	0	0	0	0	1	0	0	0	0	1	赴晋渡黄河,王程不可缓，去此故园难。晚日临晴渚，秋风动早寒。山田十亩废，蓬鬓几丝残。顾影真成笑，驰驱为一官。
0	0	0	0	0	0	1	1	0	0	0	1	寄高阳宰张即功,方丈仙山客，高阳辩士乡。圣朝新命吏，茂宰近为郎。烽火三关戍，尘埃百战场。幽燕通聘问，蕃汉杂耕桑。政简人安堵，刑清舍掩棠。万家鱼蟹贱，十里芰荷香。置酒时多暇，裁诗夜未央。水摇天影乱，风送角声长。骤见秋云白，相思塞草黄。无忘寄消息，看取雁南翔。
1	0	0	0	0	0	0	0	0	0	0	1	过陈生山庄,高言无与晤，携兴陟幽庄。燕泥纷上壁，蚕叶半垂筐。暖池鱼弄荇，晴坂草吞霜。欲奏思乡曲，关山绕夕阳。
1	0	0	0	0	0	0	0	0	0	0	1	春晚书事,春尽江天景寂寥，思乡还共楚云遥。林花经雨香犹在，堤柳无风絮自飘。水国独惭临县邑，烟郊争合负渔樵。青梅时节迟归计，且逐馀芳殢酒瓢。
0	0	0	0	1	1	0	0	0	0	0	0	托宿鹅鸭村家,泥沙满面尘扑首，两日路作一日走。地冥天长暝色催，乱山缺处是村口。村翁见我偶停鞭，便著延至茅堂前。四壁虽贫无大厦，犹胜潦倒穷途边。更命家人款远客，网得鲤鱼长一尺。老瓦盆浮雪蚁香，折脚铛煮霜蟹赤。敬客还恐扰客眠，教儿今夜莫打麦。明发饭罢送出村，为言直北过竹墩。沿江再觅便船渡，顷刻可到县西路。
0	0	1	1	0	0	0	0	0	0	0	0	次韵奉答王阮亭《寄怀牧仲虔州》,繄余别京畿，严霜彫百草。故人相祖送，驻马桑乾晓。回首岁月迁，旧迹忽如扫。江山信阻修，坐惊白发早。瘴疠积晨昏，鲜见日杲杲。素心寄瑶华，不数延陵缟。为言章贡佳，佩纫秋兰好。岂意当关劳，羽檄嗟纷扰。那穷云壑幽，聊复亲花鸟。时登八境台，侧身中原眺。迢迢霄汉閒，古道如君少。心同讼阁铃，临风恒袅袅。
1	0	0	0	0	0	0	0	0	0	0	1	庚申元夜雨,春雨来何早，几宵不放晴。江流空有涌，树色半分明。灯烛随乡土，尊醪忆弟兄。故园今夜月，独坐一含情。
1	0	0	0	0	0	0	0	0	0	0	1	怨歌行,闲幔捲丹霞，霜梧夜噪鸦。挑灯不成寐，游子在天涯。
0	0	0	0	0	0	0	0	0	1	0	1	送范启东,杨柳春江上，东风一棹轻。行囊归客兴，尊酒故人情。画史名当代，声华重两京。临岐分手处，无奈别离生。
0	0	0	0	0	1	0	0	0	0	0	1	其二,几年高卧白云闲，梁市吟成又出关。溪上小堂虚蕙帐，陇头明月忆刀环。行将倚杖登西岳，不用移文下北山。惆怅故园诗社冷，好栽松桂待人还。
0	0	0	0	0	0	0	1	0	0	0	1	玉山旅宿,玉溪别馆倚斜阳，夹户云峰万里长。天入牛斗连太末，山分江浙下西昌。身随去雁忘为客，梦断啼猿忆故乡。驿路莺花正明媚，传车喜得奉高堂。
0	0	1	0	0	0	0	0	0	0	0	1	王将军昭忠诗,将军虎须如刺针，胸中八阵瞿塘深。昔陪元戎事南事，宝剑入手双龙吟。麓川小丑据巢穴，沙木龙高瘴云热。岁金不贡抗王师，象阵横刀乱飞雪。将军前锋不作难，百骑驰突风雷寒。阵前妖星欲坠地，战久力尽先摧残。大军当时若相援，拜将岂得重筑坛。国殇多年归不得，血染蘼芜至今碧。旌忠有诰五色文，绝胜区区一方石。
1	1	0	0	0	0	0	0	0	0	0	1	四望楼晚晀,群峰迤逦对凭阑，风物他乡醉里看。出壑淡烟笼野色，过云疏雨送秋寒。地分瓯越关山迥，天尽东南宇宙宽。何必杖藜誇济胜，卧游吾已历千盘。
0	1	0	0	0	0	1	0	0	0	0	0	寄胡彦清彦忠昆季,伯仲才华迈等流，明时未许老林丘。行看一鹗横霄汉，已见双龙射斗牛。剪烛每怀良夜宴，棹船难共此时游。相思目送南飞雁，肠断西风起别愁。
0	0	0	0	0	0	0	0	0	1	0	1	其二,自笑酸寒老孟郊，厌看俗事聚牛毛。故乡甚爱鲈鱼美，冷掾何嫌马骨高。少日宦情原淡泊，凉风客鬓转刁骚。荷衣槐笏徒拘束，不似芒鞋白纻袍。
0	1	0	0	0	0	0	0	0	0	0	1	旅赠王宗善,江湖独客转飘蓬，一雨愁兼半月风。正哭穷途如阮籍，忽逢佳士即王戎。故园春去无多燕，此日南飞几个鸿。甚喜得君相慰藉，深惭花落酒樽空。
1	0	0	0	0	0	0	0	0	0	0	1	自鄂渚至河南将归江外留辞侍郎,一生所遇唯元白，天下无人重布衣。欲别朱门泪先尽，白头游子白身归。
0	1	0	0	0	1	0	0	0	0	0	0	登太和山 其一,缥缈灵光信有无，秋高天柱倚踟蹰。云扶汉畤藏仙箓，天福燕京护帝符。宣室席前怜贾谊，茂陵书就愧相如。悲风落日增萧瑟，极目中原一雁孤。
1	0	0	0	0	0	0	1	0	0	0	1	客久,客久思乡切，行装整束频。言归三月暮，又负一年春。野草馋征马，山花媚路人。计途分远近，历历望城闉。
1	0	0	0	0	1	0	0	0	0	0	0	哭周角长 其一,黯黯伤心默默思，挑灯忍作哭君诗。生前犹有难言事，死后从教说向谁。泉路茫茫兰茝隔，纸窗悄悄雪风吹。梦回一倍增惆怅，满院梨花月落时。
0	0	0	0	0	0	0	1	1	0	0	1	吉安道中,西风吹雁不成行，万里孤舟下夕阳。度峡冷风攲客帽，卷帘凉月落琴床。江湖水满鸥偏乐，花柳春深马正忙。又看青原山色好，故乡归计喜相将。
0	1	0	0	0	0	0	1	0	0	0	1	其三,十五游方今五十，异乡偏感故乡春。吴樯语燕频留客，楚谷蛮莺苦唤人。柳瘿冷悬芳信雨，花须暖污阿香尘。如今又在长安别，夜夜天边望北辰。
0	0	0	0	0	1	0	0	0	0	0	1	谪官后却归故村将过虎丘怅然有作,万事依然在，无如岁月何。邑人怜白发，庭树长新柯。故老相逢少，同官不见多。唯馀旧山路，惆怅枉帆过。
1	1	0	0	0	0	0	0	0	0	0	1	听邻舟吹箫,风急船难进，春寒酒易消。他乡频作客，何处忽吹箫。近水声偏细，凌虚兴自豪。可怜嬴女思，飘泊在江皋。
1	0	0	0	0	0	0	0	0	0	0	1	岭南道中,百花成实未成归，未必归心与志违。但有壶觞资逸咏，尽交风景入清机。半川阴雾藏高木，一道晴蜺杂落晖。游子马前芳草合，鹧鸪啼歇又南飞。
1	0	0	0	0	0	0	0	0	0	0	1	新霁,十日一晴九日阴，阶苔壁藓晓寒侵。声声鞭叱泥中犊，字字飞鸣野外禽。两地云山游子梦，千家烟火故园心。今朝拨雾逢新霁，羡尔啼莺绕旧林。
1	0	0	0	0	0	0	0	0	0	0	1	春夜琴兴,杜鹃声里一镫昏，感旧思乡不可论。独取焦桐横膝上，夜寒弹月下花村。
1	0	0	0	0	0	0	0	0	0	1	1	其六,仲秋寒节至，游子无衣裳。憀慄此何气，中人如斧戕。阴阳日交战，龙血纷玄黄。上天徒暴怒，雷霆曾无伤。务光久沉渊，有穷登为王。予其忍玩世，君臣有大纲。宁当猛虎步，不随鸿鹄翔。勉哉疾固心，四澥聊徬徨。
1	1	0	0	0	0	0	0	0	0	0	1	九日信州登高用杜韵,遥闻塞北雁声哀，纵目屏南鹤影回。万里云山随地阔，一江波浪接天来。秋花旧觅陶潜径，倦客频登子美台。垂老他乡欢此会，且将桑落倒深杯。
1	1	0	0	0	0	0	0	0	0	0	1	新丰盖象丰也汉高斯举其亦孝矣予经是地而闻鸡鸣犬吠之声俨有太平气象第未知太公当日果不思丰否亦不知新丰市上犹有斗酒濯足者乎因成一诗以写兴云,人从生处偏为乐，莫怪他乡恼太公。眼底江山虽是汉，梦中桑梓尚怜丰。亭台风景元无异，鸡犬人家也自同。却笑狂夫双足垢，瓦盆盛酒气如虹。
1	1	0	0	0	1	0	0	0	0	0	1	即事 其一,鸟雀暮归树，牛羊暮归村。游子方驻马，阿母正倚门。斗然见儿面，喜极泪沾巾。谓得汝病信，忧集忘饔飧。旅处纵云顺，怀乡犹苦辛。况乃值坎壈，郁郁倍伤身。鸿信既濡滞，鲤书复沈沦。望汝如望岁，从朝望至昏。
1	0	0	0	0	0	0	0	0	0	0	1	避兵（丁未腊月十五日避阿克之乱）,客情乡思两相关，况复遭逢兵革间。无罪自投豺虎地，有官难御白乌蛮。九江源尽双鱼绝，孤骑晨征一剑闲。回首故园归未得，瘴烟寒雨满空山。
0	1	0	0	0	0	0	1	0	0	0	0	咏史,世道两相丧，道与世污隆。显晦各有定，何用关穷通。大圣戒失时，从事难为工。仲连执高节，坐却帝秦功。相如双白璧，入楚遂成纵。范雎羁旅客，一朝举国从。苟为万乘器，何用根抵容。
1	0	0	0	0	0	1	0	0	1	0	0	重游金陵有怀玉山沈一愚二首 其一,别离何处是幽期，水远山长信息稀。独坐相思秋色里，满天霜月雁南飞。
1	0	0	0	0	0	0	0	0	0	0	1	其五,陌头桑叶稀，桑间戴胜飞。盈盈东家女，染丝上春机。手把黄金剪，裁为游子衣。可怜天上月，中夜照罗帏。
0	1	0	0	0	1	0	0	0	0	0	1	偶书,羁旅淹南戍，栖迟绕塞垣。海氛朝自暗，山气昼常昏。虫穴风来毒，蛮溪水出浑。故乡方远想，斜日更啼猿。
1	1	0	0	0	0	0	1	0	0	0	1	秋夕怀武夷旧业,客路西风晚，怀山独夜愁。露寒仙掌月，天远幔亭秋。落叶他乡梦，啼乌何处楼。归心似江水，千里向东流。
0	0	0	0	0	0	1	1	0	0	0	0	怀王公子囧伯,北风十月孤舟雪，河上逢君酌酒别。东风二月花纷纷，把酒看花却忆君。君在江南不可见，相思遥望洞庭云。
1	0	0	0	0	0	0	0	0	0	0	1	其二,北风何其厉，游子不可羁。言指武夷山，岁暮以为期。朅来不入门，去矣亦不辞。平生抱奇气，頫首还自疑。丘壑与市朝，彼此固有时。君若过五曲，中有云谷祠。愿言搴芳杜，为我三拜之。泰山久已颓，嗟予将安师。
0	0	0	0	0	0	0	0	0	0	1	1	题高都宪早閒亭,拂袖君门不复回，故园山水亦奇哉。可人最是亭前菊，不待秋风已自开。
0	1	0	1	0	0	0	0	0	0	0	0	其十 四川制置使（珏）知重庆府张公,坤维拓提封，形胜古天府。血战五十秋，零落馀八柱。江南传箭急，谁暇此回顾。落日古渝城，杖钺乃甚武。天东甑虽堕，吾自强支拄。渡泸躬讨逆，归来战弥苦。萧条下夔门，机阱伏中路。咄咄快敌仇，谁欤掩抔土。哀哉关西雄，国亡犹不负。同时督军将，腰金插双虎。
0	1	0	0	0	1	1	0	0	0	0	0	和蒋淮南有怀苏雪溪之作,客里谁怜季子裘，半生多是异乡游。清尊对月成孤赏，残笛临风动远愁。淮浦断云随雁没，楚江寒水带冰流。相思何处劳凝望，烟草微茫白鹭洲。
1	0	0	0	0	0	0	0	0	0	0	1	晚登辽海亭,登临酒面洒清风，竟日凭栏兴未穷。残雪楼台山向背，夕阳城郭水西东。客情到处身如寄，别恨他时梦可通。自叹不如华表鹤，故乡常在白云中。
1	1	0	0	0	0	0	0	0	0	0	1	不寐,反侧终难寐，寒天候不明。经旬淹厉气，永夜厌滩声。万事呻吟外，他乡儿女情。还闻丧良友，展转泪交横。
1	1	0	0	1	0	0	0	0	0	0	1	永康胡元鼎白云楼,少年辞家往京国，蓬根一断无消息。有时长想白云飞，江海茫茫泪沾臆。归来归母悲且喜，悔作他乡远游子。却起高楼对白云，綵服翩翩足甘旨。昔时望云煎百虑，今日看云美无度。却忆天涯望云日，平生心事从此毕。
0	0	1	0	0	0	0	0	0	0	0	1	寄刘有隆,穷居久与故人违，始觉平生事尽非。两地风波惊乍息，十年鸿雁惜分飞。花秾野寺山行远，草绿闲门巷出稀。令子能来慰愁寂，可堪临水送将归。
1	1	0	0	0	0	0	0	0	0	0	1	其二,几日秋将尽，山中叶乱飞。凄凉时物改，漂泊旅心违。王事应难缓，他乡孰可依。故人犹在远，云树转霏微。
0	1	0	0	0	0	0	0	0	0	0	1	寿叶台山太师二首 其一 赋得龙潭瀑布,造化开神秀，七闽领诸秘。郁郁龙潭山，乃在青天际。丹梯万馀仞，满目生淩厉。传闻帝西顾，眷念在沴戾。乃遣苍龙精，守此玉潭?。龙也栖昆崙，始复发枯滞。霏霏霢霂膏，濯濯清泠惠。万灵一洒遍，帝心自兹慰。龙乃复韬彩，归卧故山澨。顿令观光人，矫首歌名世。
0	0	0	0	0	1	0	1	0	0	0	0	其五,玄云拖榆塞，白露涂枫林。靡靡秋未夕，边马已南侵。子方从军去，川陆迥且深。虎兕嗥旷野，猩猱啸高岑。独见金城外，迎人柳阴阴。主人敬爱客，秉义如断金。好将少年行，转作节妇吟。
0	0	1	0	0	0	0	0	0	0	0	1	荆州怀古,白帝城边醉放舟，夕阳荆楚此登楼。惊心割据三分地，放眼关河万里游。山色茫茫江夏远，风烟漠漠渚宫秋。何须更续英雄记，今古无人似仲谋。
0	0	0	0	0	0	0	1	0	0	0	1	雒下逢汪子明,我行西入秦，驱车雒阳陌。相逢故乡亲，况是东归客。
0	0	0	0	0	0	0	0	0	1	0	1	题张元鼎风雨斋,张侯好兄弟，韡韡棠棣芳。筑室听风雨，书史堆满床。床前竹千挺，竹外花两行。举头见青山，秀色临我傍。客来具鸡黍，亦复陈壶觞。坐与尘土隔，淡然风味长。我久倦行役，万里归故乡。相过饭三日，笑语成清狂。百年几别离，两鬓各已苍。此会苦难复，此欢不可忘。
0	0	0	0	1	0	0	0	0	0	0	1	哭屠纬真先生,岐路交情阔，浮生此痛深。西园旧山沼，今日罢登临。妆阁连秋叶，歌台莽夕阴。但闻钟磬发，悽绝为沾襟。
1	0	0	0	0	0	0	1	0	0	0	1	次韵谢三利涉寺见寄,众水会苍山，僧房积翠间。夕阴留到客，清暑独开关。月出乱峰白，天明游子还。他时望君意，馀恨不同攀。
1	0	0	0	0	0	0	1	0	0	0	1	其二,木叶萧萧下树柯，御河流碧送晴波。西山鸟雀飞鸣遍，内苑菱荷积渐多。日映凤凰新出穴，云迷乌鹊旧填河。寂寥灯下悲秋客，怀古思乡奈病何。
0	1	1	0	0	0	0	1	0	0	0	0	送孙著作赴考城，兼寄钱醇老、李邦直二君，于孙处有书见及,使君闲如云，欲出谁肯伴。清风独无事，一啸亦可唤。来从白蘋洲，吹我明月观。门前远行客，青衫流白汗。问子何匆匆，王事不可缓。故人钱与李，清庙两圭瓒。蔚为万乘器，尚记沟中断。子亦东南珍，价重不可算。别情何以慰，酒尽对空案。惟持一榻凉，劝子巾少岸。北风那复有，尘土飞灰炭。欲寄二大夫，发发不可绊。
0	1	0	0	0	0	0	0	0	0	0	1	聊城怀古,战国信多奇，妾妇良足耻。悠悠千载馀，吾重鲁连子。信义屈强兵，坚城书一纸。功成不自居，长揖归故里。诸侯欲帝秦，宁蹈东海死。砥柱回狂澜，流芳炤青史。虽非孔氏徒，不愧天下士。聊城已非昔，高山勤仰止。
0	1	0	0	0	0	0	0	0	0	0	1	哭吴林镇抚,幕府十年别，烟尘暗楚关。全家归浙右，匹马老兵间。剑术终难试，铭旌复不还。故人谁在侧，魂断万重山。
0	0	0	0	0	0	1	0	0	0	0	1	怀朱十,罗浮禽五色，绛羽是君王。偶厌三珠树，翩翩下大荒。经年不饮啄，万里空烟霜。有友芝田畔，相思殊未央。
0	1	0	0	0	1	0	0	0	0	0	1	滕王阁怀古,云帆数点收烟渚，阁俯洪波似飞舞。帝子繁华变古今，骚人词赋埋风雨。汀花山月两悠悠，送尽年光春复秋。壮游我欲乘风便，极目长江万里流。
1	0	0	0	0	0	0	0	0	0	0	1	不寐,鼓角连天月满城，芭蕉叶上露华生。思乡不寐占潮信，说是中旬夜半平。
1	1	0	0	0	1	0	0	0	0	0	1	江陵为仙居儿赋（并引）,性疏非傲物，懒慢竟何求。身老兼多病，他乡况值秋。衣冠随楚俗，饮啄且荆州。好似张平子，曾无儿女忧。
1	1	0	0	0	1	0	0	0	0	0	1	秋日酬周毓庭楚藩幕中寄怀之作二首 其一,粤山楚水两悠悠，芳讯浮沉似石头。作赋贾生曾吊屈，思乡王粲暂依刘。丛兰芳杜谁同采？七泽三湘怅独游。莫怪音书长不达，衡阳肠断正惊秋。
0	1	0	0	0	0	0	0	0	0	0	1	村舍二首① 其一,村舍有牛宫，架以曲尺木。牸牯盈四三，恋此共泥伏。牧童驱使行，跨之上原陆。日夕齐下来，各自舐其犊。吾生命不辰，早岁去邦族。父母谓他人，安敢望拊畜。吁嗟犊不如，寝讹从所欲。
0	1	0	0	0	0	1	0	0	0	0	1	苕溪春日,苕溪春深春欲归，柳丝拂地梨花飞。客子辞家已三月，春风初换越罗衣。罗衣竞试春江曲，花外莺声断还续。春心羁思两相催，愁见天涯春草绿。春草年年伴客程，扁舟明日又孤征。故园回首春云隔，江上春风空复情。
1	0	0	0	0	0	0	0	0	0	0	1	题杨子王辂故居清轩（戊辰上巳日赋）,卜筑负南郭，褰开临要津。舟舆占集地，奈尔独清人。坐上一樽酒，江南千里春。何须茂弘扇，何患元规尘。游子感陈躅，恍如平生亲。九原不可作，归老复谁邻。
1	0	0	0	0	0	0	0	0	0	0	1	远回吴中,船首看山兴不孤，西风吹我过姑苏。寒烟古木夫差墓，落日平芜范蠡湖。野店唤沽双酘酒，渔舟争卖四腮鲈。故乡咫尺明朝到，十载离愁一旦无。
1	1	0	0	0	0	0	0	0	0	0	1	自江西归九华,他乡终日忆吾乡，及到吾乡值乱荒。云外好山看不见，马头歧路去何忙。无衣织女桑犹小，阙食农夫麦未黄。许大乾坤吟未了，挥鞭回首出陵阳。
0	0	0	0	0	0	1	0	0	0	0	1	寄梁训导,未到都昌县，相思先计程。连绵官舍饮，浩荡故乡情。柳色雨来长，梅香霁后清。极知期待远，别语细叮咛。
1	1	0	0	0	0	0	0	0	0	0	1	渡江,别来能几日，不觉渐成寒。风景他乡异，梅花两地看。渡江人欲倦，临水路偏难。尚笑絺衣在，听砧夜向残。
1	0	0	0	0	0	0	0	0	0	0	1	其三,赞房容久愒，游子奚所叹。树老昼常寂，云埋宵易寒。龛灯对青荧，手箑失白团。抚运忽有感，秋防趣三单。
1	0	0	0	0	0	0	0	0	0	0	1	久不得家书,鴥彼晨风飞，日暮归郁林。游子尚何得，但寄千里心。庭闱斑白亲，忆念我亦深。云何彼无耗，徒役梦寐寻。有如在空谷，岁久想足音。竹篇一行书，贵可抵万金。踟蹰步前庭，复坐口欲瘖。泪堕不自知，便觉盈衣襟。人生本无待，岂受外物侵。归当卧牛衣，竹箨横荆簪。
1	0	0	0	0	1	0	0	0	0	0	1	其二,地老天荒更九州，断魂零梦此淹留。平生湖海元龙气，化作人间万马愁。未必成名游子易，空教多病老亲忧。故园东望七千里，江上潮平月满楼。
0	0	0	0	0	0	1	0	0	0	0	1	舟夜寄别左杏庄（时别家一日也）,水声到枕今何时，醉中别君心自知。扁舟梦断五更冷，风雪无边助凄警。倾耳微闻折竹声，推篷已失飞鸿影。别时梅花飞满觞，坐君花下之草堂。相看都怪语言少，一夕离居已断阳。归梦今宵路犹忆，明日相思在江北。牛渚风涛百丈深，历阳烟树千重黑。差喜百年交道真，不须零落苦嫌身。更将愁水愁风意，寄尔高歌击筑人。
1	1	0	0	0	0	0	0	0	0	0	1	端午 其一,亦自酬佳节，何当病故侵。綵丝从女竞，蒲酒赖妻斟。时序他乡物，风尘倦客心。放舟吾旧侣，应向越江浔。
1	1	0	0	0	0	0	0	0	0	0	1	寿潘省之,泛水浅红荷十里，蔽云浓绿木千章。旁无俗子山居巷，中有臞仙一瓣香。今夕还知是何夕，吾乡终胜似他乡。双凫便合青冥上，笑看儿孙乐未央。
0	1	0	0	0	0	0	1	0	0	0	0	青阳宫怀古,谁搆琳宫太室前，昔年遗址尚依然。松阴凿径通岩穴，花底流觞引石泉。云气常留虚白室，丹光高射蔚蓝天。浮丘道士今来否，瑶草离离满玉田。
1	1	0	0	0	0	0	0	0	0	0	1	得方尔止先生书,三载移家桃叶春，钓船烟雨芰荷身。他乡白发惊新长，故国青山似旧贫。座上曾逢周铁虎，车前犹泣汉铜人。南朝多少尊官冢，冷落高低卧石麟。
1	0	0	0	0	0	0	0	0	0	0	1	病中有怀周二韬叔,向夕开窗坐，檀栾竹色多。清虚酬破研，闲寂养沉疴。山远岚将暝，春残莺懒过。长安有游子，何处醉颜酡。
1	1	0	0	0	0	0	0	0	0	0	1	野望,子真谷口云初霁，白起城边雨乍收。万里涛声来汉水，一天霜叶下梁州。他乡风俗重阳晚，故国音书旅雁秋。人事寂寥裘敝尽，寒砧莫遣近高楼。
0	1	0	0	0	0	0	0	0	0	0	1	望巫山,溪叠云深转谷迟，暝投孤店草虫悲。愁连远水波涛夜，梦断空山雨雹时。边海故园荒后买，入关玄发夜来衰。东归未必胜羁旅，况是东归未有期。
0	0	0	0	0	1	0	0	0	0	0	1	寄龙子文,闻汝近移家，开堂览物华。岭梅南向暖，江雁北征斜。学士楼前竹，将军庙口花。旧游如梦里，惆怅在天涯。
1	0	0	0	0	0	0	0	0	0	0	1	题棕亭秋江拥棹图,木落秋气深，江声日东泻。扁舟独往情，岂为耽休暇。旅雁唳霜皋，孤月耿遥夜。时发游子吟，暂泊枫林下。
1	1	0	0	0	0	0	0	0	0	0	1	上巳,昔自长淮树去帆，今从燕蓟眺东南。泥沙一命九分九，风雨六年三月三。地下故人那可作，天涯游子竟何堪。便从饿死伤迟暮，面对西山已发惭。
0	1	0	0	0	0	1	0	0	0	0	0	正月二十四日得愚谷先生武昌书感赋即寄 其一,荒江风雪中，千里一书至。拜展双鱼缄，读罢心欲醉。知我亟相思，告我度岁事。贫居无奢望，作计亦良易。问我堂上人，载言加飧食。勖我千载心，明德以相遗。置之怀袖中，宝此金玉字。
1	0	0	0	0	0	0	0	0	0	0	1	龙潭晓发,晓发白龙潭，移舟绿杨岸。篙师暗中语，行客水边饭。鸡鸣潮始来，月落天未旦。冥冥烟雾生，稍稍城鸦散。乘风万里外，击楫中流半。慷慨游子心，临江起长叹。
0	0	1	1	0	0	0	0	0	0	0	1	哭内（得寿六十三，与先慈同）,四十馀年举案情，风尘未遂鹿门耕。归心每逐飞云绕，炊臼遽从旅梦惊。永诀不闻知尔若，唤卿无语重予怦。寿元刚及慈亲寿，萱草兔丝总泪盈。
0	0	0	0	0	0	1	1	0	0	0	0	夏夜寄怀谢山人时客汾阳,良夜孤清赏，怀君倍黯然。客星一以别，明月几回圆。紫塞云边树，青山雨后天。相思何处写，随意有冰弦。
0	0	0	0	1	1	1	0	0	0	0	0	雨后舟中晚眺怀王十一,斜阳下兰陵，景物澹尘虑。草树竞含滋，夜来河上雨。涓涓泉乱鸣，霭霭霞初吐。之子渺何在，相思楚天暮。疏林表远村，微火明前渡。惆怅暮潮生，广陵隔烟雾。
1	0	0	0	0	0	0	0	0	0	0	1	下第后怀旧居,几到青门未立名，芳时多负故乡情。雨馀秦苑绿芜合，春尽灞原白发生。每见山泉长属意，终期身事在归耕。蘋花覆水曲溪暮，独坐钓舟歌月明。
0	0	0	0	0	0	1	1	0	0	0	0	寄韦秀才,荆台兰渚客，寥落共含情。空馆相思夜，孤灯照雨声。
0	1	0	0	0	0	0	0	0	0	0	1	其二,骎骎老境困埃尘，开卷霜林解笑人。画地馋涎君莫怪，十年魂断故园春。
0	1	0	0	0	0	0	0	0	0	0	1	木兰花,平生好作悲秋句。辛苦填词嗟已误。谁怜飘泊向江关，魂断故园无觅处。霜华镜里应无数。醉后雄心还自诉。天涯惟觉夕阳多，此意茫茫成独喻。
0	0	0	0	0	0	0	1	0	0	0	1	秋日寄怀元美兼呈吴徐二使君,十载江湖白露寒，因君万里忆长安。故人相向中原老，秋色何如画省看。邵武功名非不佞，汝阳经术雅能官。即今垂作漂零客，可道音书日转难。
0	1	0	0	0	0	0	0	0	0	0	1	正月六日将归锦岩泊舟潘子登寓楼下新月甚佳因留宿三日两登斯楼亦一快也,偶尔停舟快不胜，江楼今夕又同登。故园归去逢人日，新月何期对好朋。竹榻朗吟茶宴罢，低窗高掩浪纹升。频年衰疾希行往，如此良宵得未曾。
1	1	0	0	0	0	0	0	0	0	0	1	其三 劳劳亭,八月金陵天气凉，劳劳亭畔雨花香。谁家别泪沾红粉，几处秋风起白杨。沽酒城边频系马，闻歌道上总思乡。古今无恙东流水，多少行人为断肠。
1	0	0	0	0	0	1	0	0	0	0	0	寄李洞秀才,到处听时论，知君屈最深。秋风几西笑，抱玉但伤心。野水翻红藕，沧江老白禽。相思未相识，闻在蜀中吟。
0	0	0	1	0	0	0	0	0	0	0	1	暮春病起得退庵兄信阳来札,閒抽幽思托瑶琴，辨指寻声是越吟。老觉故乡真可恋，病惊白发陡相侵。落花欲尽怜春事，残帙重开惜晚阴。不是瑶华频见摘，清愁日夕杳难禁。
0	0	1	0	0	0	0	0	0	0	0	1	西风,西风一夜飕飕动，冷触病身增疾痛。卧听促织不成眠，起望明星还内讼。十年客路过秋色，五亩故园停岁种。学如观海祗自奇，文似屠龙竟谁用。情知至足在饱煖，何事低心随荐贡。桀溺从初岂有官，接舆却是能歌凤。今虽未借邯郸枕，昔曾屡叹南柯梦。哿矣归哉有近期，会将物我分轻重。
0	0	0	0	1	1	1	0	0	0	0	0	寄胡文父,潦倒公车记昔游，青丝白马并皇州。霜华夜拂高离筑，雪片朝寒杜甫裘。一代风期谁独往，百年肝胆自名流。相思倘逐飞鸿翼，綵笔同携八咏楼。
0	0	1	1	0	0	0	0	0	0	0	1	归兴二首用少宰张文邦先生韵 其一,招隐漫怀南国士，移文应笑北山群。乡心千里惊黄叶，客梦三秋动白云。不奈鹡鸰天际急，可禁蟋蟀雨中闻。江鱼向晚堪垂钓，玉鲙何时入馔分。
0	0	1	0	1	1	0	0	0	0	0	1	哭丁玉夫,携家向乡国，一水竟茫然。易箦已无地，横舟空有年。何人收白璧，他日负青毡。洒泪沧江上，凄凉对楚天。
1	1	0	0	0	0	0	1	0	0	0	1	晤周琴轩主张定一西席,萍水他乡客，新知共白头。一春高士卧，几日小山留。讲树云移榻，书声月到楼。何时能过我，杯酒话绸缪。
1	0	0	0	0	0	0	0	0	0	0	1	中秋独坐次田叔韵 其一,万里中秋月，披衣强自看。即教人意满，难放客愁宽。朔气侵榆柳，清辉动羽翰。遥思故园夕，亦此怅阑干。
0	0	0	0	0	0	0	1	1	0	0	1	重阳房村驿有感次韵,九日龙山路正通，登临高兴古今同。谁知古驿山河外，独傍荒村风雨中。空忆黄花需白酒，愁看渔火对江枫。自怜底事常为客，天北天南西复东。
0	0	0	0	0	1	1	0	0	0	0	0	寄殷孝光表兄,风雨萧萧过北门，夜堂灯火共清樽。十年旧札寒暄少，两世通家骨肉存。江北地高鸿雁远，山中树老桂花繁。别来无限青霄路，何处相思是梦魂。
1	1	0	0	0	0	0	0	0	0	0	1	度分水关,鸟道盘云际，停车怨陇头。封疆分异域，关路割双流。地尽辞闽峤，山穷见楚州。多情故乡水，呜咽为含愁。
1	0	0	0	0	0	0	0	0	0	0	1	至太原,爱饮蒲萄酒自携，晋阳游子气如霓。横天雪岭飞鸿度，捲地风沙战马嘶。边色苍苍烽橹外，乡愁渺渺海云西。谁言大道平如砥，仗剑应须断蒺藜。
0	1	0	0	0	0	0	0	0	0	0	1	其二,迢递天河路，飘摇博望槎。仙郎犹有妇，荡子可无家。度日忧王事，逢秋感岁华。乡心成百折，城鼓已三挝。
1	0	0	0	0	0	0	0	0	0	0	1	祗役邻郡道中晓发,故园回眼隔云罗，野马征尘拂袂过。息影有时悲恶木，回车无暇避朝歌。风号万响天衢籁，山矗千头佛国螺。游子行行归计晚，庾心一寸奈愁何。
1	1	0	0	0	0	0	0	0	0	0	1	漫兴二首 其一,白水苍山万里身，咏花吟鸟百年人。城门此路怜芳草，盏酒他乡不是春。
0	1	0	0	0	0	0	0	0	0	0	1	其四 大行挽词八首,三十馀年苦战尘，二京无复洛城春。惟闻墨吏归装满，转见司农帝室贫。两税流亡悲赦诏，九边甲马困征人。吾皇原自多哀恸，不为轮台一怆神。
0	1	1	0	0	0	0	0	0	0	0	0	围城中怀友二首 其一 李讷,风骨多儒相，为师不惮贫。买书高着价，避酒屡辞巡。经学传门弟，缌衣葬里人。怀君桑梓旧，宁比异乡亲。
0	0	0	0	0	1	0	0	0	0	0	1	九日登盛林山,孤阜试登攀，阴晴指顾间。归云仍带雨，斜日忽衔山。风物重阳好，浮生几日间。明年望乡处，落叶满燕关。
1	1	0	0	0	0	0	0	0	0	0	1	送卢戡,红树蝉声满夕阳，白头相送倍相伤。老嗟去日光阴促，病觉今年昼夜长。顾我亲情皆远道，念君兄弟欲他乡。红旗满眼襄州路，此别泪流千万行。
1	0	0	0	0	0	0	0	0	0	0	1	二月十五日寻春过偶圃忆朱大,暖风到处动吟魂，芳草闲寻近郭村。黄耳隔离能认客，苍头斸笋自开门。春留元亮花三径，饮乏刘伶酒一尊。迢递京华游子在，旗亭新唱与谁论。
0	0	0	0	0	0	0	0	0	1	0	1	潘幼南比部任扬州教授六年矣，一毡坐冷，鸡肋难归，今春寄诗述其近况，因答三律代简 其三,彩霞飞尽剩孤云，鲁殿灵光只有君。苜蓿斋厨怀旧友，莼鲈风味怨离群。一春阴雨连天暗，三月寒衣待日曛。菜麦已伤薪米贵，故乡风景报于君。
1	1	0	0	0	0	1	1	0	0	0	1	七夕雨,七夕他乡雨，孤舟下相城。戍楼连树黑，渔火隔河明。且展轻衾卧，难沽浊酒倾。故园儿女在，相忆定含情。
0	0	0	0	0	0	0	0	0	1	0	1	闺怨二首 其一,销尽轻寒不自禁，新愁唯向静中深。寻常曾入三更梦，咫尺空论万里心。人去凤帏云漠漠，雁回珠箔日沈沈。春风洞口花长在，只许刘郎一度寻。
0	0	0	0	0	1	0	0	0	0	0	1	其二,雪气著我屋，鸡肤畏薄衾。春寒竹窗睡，晓梦故乡心。多病妨豪饮，无私称苦吟。小炉炽新炭，卯酒再三斟。
1	1	0	0	1	0	0	0	0	0	0	1	婺源祁门二令母年八十求为保官注家便阙慨然慕之作诗二首自悼 其一,庭闱无复荐芳膻，乌鸟哀情每泫然。游子但吟春草句，门人欲废蓼莪篇。风枝数效皋鱼泣，水菽难攀子路贤。空羡邻封二佳令，儿啼八十寿亲前。
1	0	0	0	0	0	0	0	0	0	0	1	援笔,落日池上饮，荷花醉于人。清风吹人衣，玉笙彻秋旻。酒酣起绝叫，游子不念贫。平生阮嗣宗，定胜石季伦。
1	0	0	0	0	0	1	0	0	0	1	1	下滩,闽滩三百六，一滩一变态。或曲如蛇盘，或激如鼎沸。奋张如马鬣，起伏似龙背。两岸山回旋，中流石破碎。想当疏凿初，会逢禹力惫。篙师工避就，仓卒施狡狯。不闻人语喧，指挥惟用臂。一泻落云端，飞鸟难争快。开眸辨天地，已出风涛外。惊魂尚摇摇，前滩复相对。有时稍不戒，逝触怒石败。嗟哉游子颜，那得不憔悴。
0	1	0	0	0	0	0	1	0	0	0	0	游宝陀寺,十年望沧海，临流不能度。苍茫岁华晚，邂逅舟楫具。拂衣乘天风，挂席随烟雾。且从蛟门发，暝投翁洲住。前瞻积水深，岛屿青无数。梅岑特孤绝，遥见日出处。寄身人境外，矫首禅关路。粲粲金砂石，离离白花树。高期惬幽抱，历览增遐慕。俯伏苔磴间，庶与真灵遇。二边非可取，三观何时悟。?然坐忘言，目送寒潮去。
0	0	0	0	0	0	0	0	0	1	0	1	赠崇一内弟,吾内有贤弟，芝兰气谊并。别离书满纸，相见泪盈缨。舟楫空怀济，鱼盐岂避名。艰难遂生理，莫忘故园情。
0	1	0	0	0	0	0	0	0	0	1	1	出塞曲,壮士怀慷慨，高义贯长虹。甘心报国雠，挟矢忘厥躬。远望边尘起，万里扬悲风。拔剑出门去，驱驰远从戎。昔为千人英，今为万夫雄。单于来接战，杀气冲苍穹。黄尘不可见，白日忽以蒙。一战雁塞清，再战龙庭空。归来报天子，献捷甘泉宫。
1	1	0	0	0	0	0	1	0	0	0	1	和林子苍湖亭晚酌,登临多野趣，未暇问朝簪。南国秋声起，西湖暮景涵。江云连远树，山雨落寒岚。同是他乡客，相携看斗南。
0	0	0	0	0	0	1	0	0	0	0	1	其二,忆昨磨砻共讲堂，至今兰蕙有馀香。别多易觉新愁积，纸短难书旧话长。五鼓听鸡趍阙拜，终朝流汗在公忙。相思千里君知否，十度封缄寄故乡。
0	1	0	0	0	0	0	0	0	1	0	0	西村隐居为绕城罗时用题,西村竹树净朝晖，万事閒来总息机。一夜小溪春雨过，半篙新水白鸥飞。草堂作就资谁寄，彭泽归来愿未违。最忆衡门凝望处，平畴十里豆花肥。
0	0	1	0	0	0	1	0	0	0	0	0	夏夜南湖庄上寄赵迪,积雨带远树，楚天来暮云。疏钟隔野寺，杳霭空中闻。相思戚我怀，草根虫又喧。何由了终夕，默坐空消魂。
0	1	0	0	0	0	0	0	0	0	0	1	琵琶引,人生聚散难为别，何况匆匆作胡越。梅梢带雪下昭阳，明朝便隔关山月。长城不战四夷平，臣妾一死鸿毛轻。回凭汉使报天子，为妾奏此琵琶声。长安城中百万户，家家竞学琵琶谱。酸声苦调少人知，食雪天山忆苏武。西风吹霜雁飞飞，汉宫月照秋砧衣。嫖姚已死甲兵老，公主公主何时归。
1	0	0	0	0	0	0	0	0	0	0	1	夜宿龙江驿,风尘随分三年住，灯火江村一夜留。入市女郎能买酒，怀家游子怯登楼。烟中舟楫来京口，云里钟铃出石头。水净更阑不成寐，隔船乡思起吴讴。
0	0	0	0	0	0	0	1	0	0	0	1	柬公实,如何梅发后，更忆故园春。海上多归梦，天涯一病人。世情元惨淡，宦迹好逡巡。莫作鸿冥客，青云未可亲。
0	0	1	0	0	0	0	1	0	0	0	0	欲过大乘先寄祖灯禅师大乘甚贫新开堂,大乘此去有几里，闻道祇园近布金。但恐钵中无客饭，止期经宿谢知音。
1	0	0	0	0	0	0	1	0	0	0	1	宿江阴得太初书,侵晨发毗陵，薄暮及江阴。积雪明高原，归鸟喧前林。孤舟风雨夕，大江云雾深。遥遥越乡感，脉脉游子心。美人隔江浦，寤寐安可寻。情至物有合，离析领瑶音。爱赏欣自古，慕群悲独今。寄言狂歌客，一樽待吾斟。
1	0	0	0	0	0	0	0	0	0	0	1	怀州客舍,误饮覃怀酒，谁知滞去程。朝昏太行色，坐卧沁河声。白道穿秦甸，严鼙似戍城。邻鸡莫相促，游子自晨征。
0	0	0	0	0	1	0	0	0	0	0	1	再访吴日千因忆遇吴于顾氏东园今五载矣怅然志感,辟疆回首五年愁，每见吴郎忆旧游。白首自参天半岭，红泉并作海西流。庾公清兴偏宜夜，宋玉深悲畏及秋。山水依然人自老，月明无那更登楼。
1	0	0	0	0	0	0	0	0	0	0	1	寿盖吏部母,高堂为寿日，游子在京华。岂不荣鸾诰，谁其侍凤珈。见萱即忆母，陟屺倍思家。遥望称觞处，白云映紫霞。
0	0	0	0	0	0	0	1	0	0	1	0	洞霄宫怀古 其一,落日照松竹，山中风气寒。我来凭吊古，谁与共还丹。抚掌泉心涩，舞蛟亭翠残。可怜为圃客，当日尽仙官。
1	0	0	0	0	0	0	0	0	0	0	1	题赵氏所藏画,绣岭宫前西日晖，忽惊岚气上人衣。人家隔岸留残照，楼阁经年掩翠微。游子不知秋已暮，蹇驴直与世相违。何当写我临流处，黄石桥头看钓矶。
0	1	1	0	0	0	0	0	0	0	0	0	播村隘,溪洞有馀险，播村扼南夷。径小石齿交，树古藤脚垂。乱竹无人伐，槁折何离披。林杪天一窍，云密不得窥。举步即胁息，间关风磴危。日夕未出隘，我仆皆告疲。嗟尔戍守人，创残百战遗。馀生亦何幸，际此明盛时。
0	0	0	0	0	1	0	0	0	0	0	1	渭南道中用韵荅黄汝厓方伯,陇水秦关道路均，春风花柳著行新。乌巾斜日久折角，白酒谁家堪入唇。晚岁始醒蝴蝶梦，故园今返鹿麋身。天涯尺牍劳相问，犹是渔矶旧友人。
1	1	0	0	1	0	0	0	0	0	0	1	感怀 其一,西风夜作声，游子不能寐。揽衣起徬徨，泪下沾衣袂。黄叶坠高枝，蟋蟀鸣前墀。玄阴结重霭，白月沈幽辉。菁华暗销铄，所苦不自知。良辰忽已晚，皓首含酸悲。
1	0	0	0	0	0	0	0	0	0	0	1	其二,白云飞度太行山，游子思亲万里还。到手功名谁不羡，绿袍争似彩衣斑。
0	0	1	1	0	0	0	0	0	0	0	0	自城归村中旧庐,旧屋转萧然，移家惊四年。窗流蛛网月，栋抱燕泥烟。入座云长湿，穿楼树欲联。年来尘土迹，暂得浣林泉。
0	0	0	0	1	1	0	0	0	0	0	1	其五,分利日以众，生利口以微。往在承平日，已有人满疑。客从故乡来，欲语先涕洟。小民勤四体，未赡八口饥。兵火所摧残，敲剥及膏脂。重以灾疫继，道路皆积尸。回视显宦辈，累累拥金赀。富者力兼并，贫者无立锥。物穷有必反，勿谓彼蚩蚩。吾亦游食徒，内愧当语谁。一饭无兼味，一缊无余衣。且办一身瘠，敢问天下肥。
0	0	0	0	1	0	0	0	0	0	0	1	湖西施使君行部临江予独留吉安守岁献春过行署告别遂取使君原赠韵率和二首 其一,放溜出山峡，乘春下江畿。晴云荡洄波，江草日以萋。伊予念行役，三?未能归。所藉觏明牧，蓬稗相与依。岁徂滞枉渚，怅若信誓违。献发将东还，言别?彤帏。生年寡知音，调苦和益稀。过此一挥手，涕泗沾裳衣。
1	0	0	0	0	0	0	0	0	0	0	1	舟次新淦阅胡雪村诗册,羡尔入山深，山中独苦吟。以游为避地，即事总伤心。嗟我劳行役，思亲恋故林。何时展怀抱，一变楚骚音。
0	0	0	0	0	1	0	0	0	0	0	1	谷日感怀,谷日条风喜及晴，东皋南陇已春生。少从剑客游三辅，老傍田家卜五行。衣食有端终岁计，江山信美故园情。蹉跎十亩桑阴地，惭愧花林鸟劝耕。
0	1	0	0	0	0	0	0	0	0	0	1	其二,戚戚去乡里，遥遥上塞垣。秦城百战地，汉垒万年屯。牧马逢秋下，乘墉彻夜奔。从来边戍苦，不敢怨中原。
1	1	0	0	0	0	0	0	0	0	0	1	元日早起即事,村鸡寒复涩，又觉五更时。门帖留新句，他乡见古仪。所思聊复尔，有梦不容追。却愧主人意，艰难备一卮。
1	1	0	0	0	0	0	1	0	0	0	1	客燕雨怀,蓟门飞雨布袍泥，游子魂销几梦归。赋有声华羞狗监，泪无气概笑牛衣。客愁万斛添杯量，春瘦三分减带围。不似江南烟艇小，柳花如雪荻鱼肥。
1	0	0	0	0	0	0	0	0	0	0	1	其八,高楼耿长夜，揽衣歌且谣。秋风一何悲，游子不得骄。明月照空床，罗帏自萧萧。三星既隅列，河汉东南朝。黄鹄正徘徊，翩翩顾其曹。故乡邈千里，慷慨命同袍。浮云日西北，安知心所劳。携手在须臾，经时复漂摇。
1	1	0	0	0	0	0	0	0	0	0	1	和张仲实见寄 其一,天地有义气，五行秋在金。风吹庭前树，亦作清商音。游子初离群，百感集一襟。谅予老冉冉，无复谣善淫。吾方用吾悟，安计他人心。
0	0	1	1	0	0	0	0	0	0	0	1	秋夜,碧天凉月漾金波，玉漏微时夜半过。客梦不知归路远，乡心偏是到秋多。鹊惊孤影翻风叶，蛩带寒声起露莎。遥想五湖烟雨好，无由重整旧渔蓑。
0	1	0	0	0	0	1	1	0	0	0	0	答刘诚本寄赠墨桧色竹二轴,惨惨墨株龙首蜷，离离翠竹凤毛鲜。一时妙笔能兼致，千古清风有永传。沧海钓鳌谁是客，银河载石故能仙。相思无那濠梁兴，却望空山忆往年。
1	1	0	0	0	0	0	0	0	0	0	1	湖上,鸬鹚荷叶满秋烟，太液滹沱处处连。碧浪半湖虽似镜，银鞍十里不如船。堤同隋苑能栽柳，歌欠吴姬忆采莲。不为无鱼思故国，他乡风物本凄然。
1	1	0	0	0	0	0	0	0	0	0	1	七夕何园寄邝无界,微明初月夕，念子隔严城。予复无家别，他乡池馆清。鹊飞常近汉，萤度亦流星。沉郁终何望，中宵风雨兴。
0	1	0	0	0	0	0	1	0	0	0	0	登圭峰顶望崖门,怅望江门烟雨浓，先朝空有玉台钟。湘妃万古馀斑竹，望帝三春在碧峰。挥断金戈时已尽，歌残薤露去无从。天边岛屿多遗殿，绿草离离积几重。
1	0	0	0	0	0	0	1	0	0	0	1	新丰主人,新丰主人邯郸妇，依然卖酒三河口。芬芳芍药气如兰，潋滟葡萄绿于柳。东风日日飞轻尘，游子年年只问津。迟回立马门前客，曾是垆头醉卧人。
0	0	0	0	0	0	1	0	0	0	1	1	其四 登岩顶,绝磴扳缘上，凭虚得大观。振衣翔物表，决眦入云端。日落乡心碎，天空剑气寒。莫言虚日力，聊适野情欢。
0	0	0	0	0	0	1	0	0	0	0	1	其二,故乡岂不思，临发中徘徊。借问欲谁须，重与心知违。山海高且深，见面未有期。有怀今不尽，相思亦何为。岂无弦歌曲，调促令心悲。立语未及终，白日奄忽移。安得鲁阳戈，挥景使东驰。
1	1	0	0	0	0	0	1	0	0	0	1	金陵舟次五月五日,榴花眼际照江津，兰浴天中净客身。白水蟠龙空在望，彩符艾虎不须陈。五丝自续他乡命，万里谁怜于役人。卮酒临风招屈子，孤舟吊古倍伤神。
0	0	0	0	0	0	0	0	1	0	0	1	塞上曲,星汉盈盈望故乡，梦惊刁斗在辽阳。谁将一片深闺月，散作长城万里霜。
1	0	0	0	0	0	1	0	0	1	0	0	红豆村庄怀古（录二） 其一,尚书台榭溯遗踪，红豆生成旭日浓。八帙开筵舞杨柳，一江别业托芙蓉。那堪南国添离恨，若对东皋抱愧容。手植相思多少树，岁寒不及后凋松。
0	1	0	0	0	0	0	1	0	0	0	1	浦田观秋稼,解组萧条返故园。时来秋稼满江村。郊原瑟瑟金风动，禾黍离离玉露繁。白发盘餐供野老，清时箫管荐曾孙。江天一曲升平乐，击壤重歌圣主恩。
1	1	0	0	0	0	0	0	0	0	0	1	冬日逢冯法曹话怀,分襟二年内，多少事相干。礼乐风全变，尘埃路渐难。秋林新叶落，霜月满庭寒。虽喜逢知己，他乡岁又阑。
0	0	0	0	1	1	0	1	0	0	0	1	其六,故园春到已三旬，满目繁华未觉贫。年老得逢无事日，心闲不类有官人。戴花休管头无那，酌酒何妨手自亲。七十人生从古少，安知来岁有吾身。
0	1	0	0	0	0	0	0	0	1	0	0	闺怨一百首次孙西庵原韵 其九十,凤笺麟管写新题，吟遍柳枝又竹枝。却怪淑真香句里，断肠全不为分离。
1	1	0	0	0	0	0	0	0	0	0	1	其三,经行七百里，凭眺万千山。不信他乡远，才过双树间。
0	0	1	1	0	0	0	0	0	1	0	0	浣溪沙 闺情,怯雨惊寒花自知。无端侵入小眉儿。起收残瓣下阶迟。帘幕垂垂香似结，一声啼鴃泪如丝。归来重诉别离时。
0	0	0	0	0	0	0	1	0	0	0	1	幽居,幽居寂无事，晨起伴僧禅。晓澹岩前月，秋明水底天。望乡书断雁，问路客回船。阻绝平生友，清游有梦传。
1	0	0	0	0	0	0	0	0	0	0	1	其四,岩谷萧条草树平，万山深雪一人行。望穷寥廓不知夜，独立苍茫无限情。几处乡关游子梦，半林灯火读书声。琼瑶满地天如海，欲驾灵飙访太清。
1	1	0	0	0	0	0	0	0	0	0	0	春宫词,盈盈上阳女，愁思起中宵。月白璚窗静，花深玉辇遥。晓霞憎国色，春柳妒宫腰。不见长门赋，伤心有阿娇。
0	1	1	0	0	0	0	0	0	0	0	0	游丫山,云拥丫山尖，双髻不容把。影落烟镜中，晴光助妍奼。入山恐不深，此景讵忍舍。空濛无远近，色相天所假。石骨敛春容，怒立拒奔马。披霜万叶黄，背日一峰赭。入寺不知门，雾湿钟磬哑。梯树引泉根，泠泠堕檐瓦。蹑足出丛薄，豁然露平野。残阳淡淡收，飞鸟悠悠下。中有万古情，含悲不能写。束身入世程，此意待来者。
1	1	0	0	0	0	0	1	0	0	0	1	其二,两头纤纤并蒂花，半白半黑晓窗纱。腷腷膊膊他乡月，磊磊落落诉琵琶。
1	0	0	0	0	0	0	0	0	0	0	1	永丰馆归梦,远从云际见江枫，是夜归心得暂通。路接艰危魂更怯，风吹断续话谁终。幽人早觉田园好，游子兼愁霜露空。无限秋思蛩唤起，驿门孤闭乱山中。
1	0	0	0	0	0	0	0	0	0	0	1	十五日夜月,重阴积边亭，风候异扬粤。骈筵集亲懿，复此亭上月。析析静衰林，斐斐满层阙。清砧无缓响，素云屡兴没。客情易为怀，庶用慰寂蔑。哀雁逝不居，流芳久云歇。天道互亏盈，物理信昭昧。诗人戒太康，职思永无忽。霜露日夜零，故乡渺难越。悽怆游子心，独坐待明发。
0	0	0	0	0	0	0	0	0	1	0	1	闺怨一百首次孙西庵原韵 其十,君处春光妾处秋，离心百尺峻如楼。侬身福命生来薄，注禄单分万斛愁。
1	1	0	0	1	0	0	0	0	0	0	1	其二,千里云遥望已终，闲来愁坐漫书空。他乡涕泪黄花里，故国松楸白露中。古堞月明乌怨夜，虚堂人静木吟风。秋深暗抱皋鱼泣，天地茫茫恨未穷。
1	0	1	0	0	0	0	1	0	0	0	1	其二,伶仃万里度西陲，壮岁星星两鬓丝。白雁来时思北阙，黄花开日忆东篱。可怜游子投营晚，正是孀亲倚户时。异域风光恰如故，一消魂处一篇诗。
0	1	0	0	0	0	0	0	0	1	0	0	姑苏怀古,胥目悬门乌喙过，至今哀怨入吴歌。山河不为兴亡改，城社其如感慨何。废苑春深芳草满，荒台秋尽夕阳多。醉来一觉扁舟梦，也胜豪华逐逝波。
1	0	1	1	0	0	0	0	0	0	0	1	次韵程给事越州元夕观灯,隔江灯火越王城，别有新春喜复惊。累夕思乡还有感，三年怀旅岂忘情。歌钟浩浩临香陌，罗绮盈盈簇彩棚。秉烛夜游公不倦，也知斯乐为民行。
1	0	0	0	0	0	0	0	0	0	0	1	其二,独坐茅斋伴墨卿，心慵强欲结诗盟。含毫转怕多愁绪，触口难邀缀细评。疏棚寒烟孤馆梦，丹枫夕照故园情。一帘秋思何从诉，细写离怀寄友生。
0	0	1	1	0	0	0	0	0	0	0	0	夜发军中,边马枥上惊，雄剑匣中鸣。半夜军书致，匈奴寇六城。中坚分暗阵，太乙起神兵。出没风云合，苍黄豺虎争。今日边庭战，缘赏不缘名。
0	0	0	0	1	0	1	0	0	0	0	0	过夷门有怀西亭宗正,传经怜帝子，垂泪过夷门。几载诗筒废，千秋藜杖存。鹤归疑见汝，草绿正伤魂。在笥文仍富，相思梦里论。
1	1	0	0	0	0	0	0	0	0	0	1	晦泊大湖口滩行三日矣,岂意随渔父，他乡断送秋。炎云浮庾岭，清涨阻虔州。征雁寒呼客，跳鱼夜打舟。自怜同赣石，留宿遍中流。
0	1	0	0	0	1	0	0	0	0	0	0	哭夫子 其一,一自公车去不还，从今信有望夫山。赤绳虚系三生约，红泪惟馀两袖斑。诀绝未亲真恨事，梦魂时傍见欢颜。也知修短原无定，岂料荣枯顷刻间。
0	1	0	0	0	0	0	0	0	0	0	1	旅寓安南,交趾殊风候，寒迟暖复催。仲冬山果熟，正月野花开。积雨生昏雾，轻霜下震雷。故乡踰万里，客思倍从来。
0	0	1	0	0	0	0	0	0	0	0	1	寄谢可用,五年不见谢玄晖，长忆澄江送客归。风雨惊心佳节换，江山回首旧游非。荒城日落群乌集，极浦天寒一雁飞。仙女峰前金橘熟，题封何日到林扉。
0	1	0	0	0	0	0	0	0	0	1	0	哭叶授,今春闻落第，为君心悽然。束书独南还，愤气胸间阗。迹寄浙河旁，家延南海边。遘疾既弥留，一命成弃捐。囊中无馀金，零落空文编。龟鹤本微类，享寿皆千年。如何君子儒，三十归重泉。天高不可问，为君强问天。
1	1	0	0	1	0	0	0	0	0	0	1	其九,河汉何皎皎，众星错其间。揽衣立前庭，明月照苦颜。悲风中夜起，萧萧有馀寒。涕泪应声零，四顾惨无欢。往路信可怀，为乐及盛年。游子不自爱，故乡岂难旋。
1	1	0	0	0	0	0	0	0	0	0	1	西亭,团扇频挥到此亭，他乡愁坐思冥冥。空羞避俗无高节，转觉逢人恶独醒。岁月淹留随日老，乾坤狼狈几时宁？欲知事事今何似，万里波涛一点萍。
0	1	0	0	0	0	0	0	0	0	0	1	客中月（一作望月）。（一作于邺诗）,离家凡几宵，一望一寥寥。新魄又将满，故乡应渐遥。独临彭蠡水，远忆洛阳桥。更有乘舟客，悽然亦驻桡。
1	1	0	0	0	0	0	0	0	0	0	1	赠叶山人,云染衣裾水染心，狂游宁复计迷津。他乡作客花为伴，午夜长歌月是邻。自有青山囊里卖，何妨白发旅中新。新诗莫说无人继，为报蓝田兆已真。
0	1	1	1	1	0	0	0	0	0	0	0	征妇词,银灯花落夜迟迟，最忆灯前笑语时。哀乐易迁惊逝水，关山无路怨娥眉。风沙漠漠人何在，星汉迢迢鹊亦疑。见说天山弓未挂，敢将清泪浪沾颐。
1	0	0	0	0	0	0	0	0	0	0	1	其二,孤诣研覃理契微，风尘毕竟赏音希。过驹空叹良时失，覆鹿寻思旧梦非。毋向穷途感知己，不堪游子说庭闱。天涯同有思亲泪，况是君归我未归。
0	0	0	0	0	1	0	1	0	0	0	1	仲冬六日江比部来言昨君生日也予始记书此自解,忽忽吾何有，纷纷强自支。生辰公牍过，佳节故乡知。窃禄难轻引，为郎敢望移。西京珥貂客，白发总?垂。
0	0	1	1	0	0	0	0	0	0	0	1	其五,夜坐庭前月，娟娟影倍清。眼看前代迹，心切故乡情。积水鱼龙起，空林鸟鹊惊。灵槎如可觅，吾欲上蓬瀛。
0	0	1	1	0	0	0	0	0	0	0	0	哭李心栽四首 其一,晚棹舣郭门，言寻旧时路。依约认门庭，蓬蒿窘行步。虚堂阒无人，繐帐静垂素。拭目视再三，谓是见之误。惊定欲有言，愀然怯回顾。风帘掩空房，病姊呻方寤。惊问客何来，披帷始相晤。犹疑梦寐逢，未敢从容诉。窗外乱鸦啼，萧瑟江天暮。
1	0	1	0	0	0	0	0	0	0	0	0	济北怀故人,渚烟昏夕岸，四望无孤城。舟中一步地，百虫绕我鸣。虫鸣尔自适，不谓伤人情。渔翁进双鲤，一壶聊自倾。忽忆故人梦，昨夜宛平生。觞酌聚邻曲，欢呼无停声。今夕复何夕，独坐空屏营。
1	1	0	0	0	0	0	0	0	0	0	1	同诸子煨山药守岁,岁去谁能守，山寒味独长。旧乡虽有芋，未必胜他乡。
0	0	0	0	0	1	1	0	0	0	0	0	谢张鄮西见寄佳作,昨夜北风寒，今朝春日暖。积雪已全消，忽忽春光满。春光散东郊，杨柳渐抽条。赏春未成欢，有美早见招。招我河梁去，征鞍不可驻。回首望同袍，远隔澄江路。澄江波浪深，相思苦不禁。忽然传绿绮，寄我流水音。曲高渺难和，只以藏袖襟。永念矢不忘，珍重比璆琳。
1	0	0	0	0	0	0	0	0	0	0	1	同余子韶等十人赴儒选舟行分韵赋诗得临字（辛亥秋）,明月出东海，馀辉照衣襟。赫日苦炎蒸，爱此清夜深。况有群贤俱，樽酒相与斟。共嗟会面难，扣舷发长吟。严亲既我弃，遗书宁披寻。游子复远征，何以慰母心。圣朝无弃物，四海同君临。岂以衰绖儒，而强加冠簪。君当登云衢，我当归故林。努力崇令德，矫首领佳音。
0	0	0	0	0	0	1	1	0	0	0	0	关山月 其一,月向巫闾山上出，不照人间照死骨。死骨千年更不还，魂随山月度重关。关山叠叠归魂苦，苍茫不记来时路。闺中少妇独夜眠，心心嘱梦去寒边。梦去魂归不得遇，明月如霜草虫语。
0	0	1	0	1	0	0	0	0	0	0	0	闺情,频拭镫前泪，恐沾衣上痕。不眠忘手冷，翻觉剪刀温。
1	1	0	0	0	0	0	0	0	0	0	1	霜夜拙清楼闻笛,何处悲声起，寥寥入陇头。落梅怨遥夜，折柳送清秋。月白思乡曲，云黄出塞愁。谁知郿县客，听尔泪双流。
1	0	0	0	0	0	0	0	0	0	0	1	咏冬梅,移来何处岁寒姿，为爱清幽折数枝。游子误惊梅信早，征人谩道雁书迟。芳含陶径花黄日，香吐梁园雪满时。疏雨夜闻窗外滴，青缣帐冷不胜悲。
1	0	0	0	0	0	0	0	0	0	0	1	泊鲁桥次九逵韵,落帆鲁桥口，意行还自阻。尝闻鲁获麟，西狩此其所。去鲁今千年，秋风几离黍。扁舟春已深，游子歌白苧。垂荫满芳洲，清湍激回渚。落日下西皋，苍然见平楚。归鸟飞已稀，野寺钟初杵。不知水堰开，夜听舟人语。嗟余老无成，白发事行旅。明发不得休，晨飧带沙煮。
1	0	0	0	0	0	0	0	0	0	0	1	因舍弟归柬山中亲知,故人相望眇天涯，久客伤心忆岁华。城上雪声游子屐，县南风色酒人家。邮筒近隔钱塘路，归缆遥牵歙浦沙。乡国清明正愁绝，凭将双泪湿梨花。
0	1	0	0	0	0	0	0	0	0	0	1	寄孙世其,世路渺难定，相期未有涯。昔为燕地客，常到楚人家。系马中堂树，听莺上苑花。故园看北斗，肠断忆京华。
1	1	0	0	0	0	0	0	0	0	0	1	赠去雁,千仞翱翔瞰八方，衡阳山外即他乡。经秋梦断胡尘远，归路心随云汉长。风急龙沙飘雪翮，月高秦陇渡河梁。邮亭见尔南来日，清海城头百草黄。
0	0	0	0	0	1	1	0	0	0	0	0	柬陈公聘兼怀盛子才 其二,天南归二鸟，俱是凤池群。独立青冥外，时来瑞圣君。春风摇綵笔，夜月理玄文。惆怅初阳洞，相思寄暮云。
0	0	0	0	0	0	0	1	0	0	0	1	早春舟发文江时将赴都门,北风吹冷薄寒裘，万里遥怜上国游。雪色迷人明两岸，江声入夜到孤舟。春归忽听云霄雁，昼卧惟闻渚水鸥。葵草向阳余素志，故园虽好敢淹留。
1	1	0	0	0	0	0	1	0	0	0	0	秋闺曲,天上伤心月，秋来情更亲。那能照幽独，不照远行人。
0	0	0	0	0	1	0	1	0	0	0	0	咏史,直道扶明主，危言忤重权。长沙牢落后，谁为贾生传。
0	1	0	0	0	0	1	0	0	0	0	0	寄梁绍辉,花时醉里悤悤别，回首西风锦树秋。明月相思隔江浦，素书不见到林丘。松阴尘榻晴还拂，池畔清尊晚更留。山水閒情宜共赏，碧云凉雁思悠悠。
0	1	1	1	0	0	0	0	0	0	0	0	半村以哲昆诗见示赋荅仍前韵,幽怀切切苦寒虫，新句惊投破睡中。展卷秋阴生竹径，满庭松响荅山翁。双飞雁字能联序，二妙蛾眉妒入宫。池草梦来添几许，深惭不竞在南风。
0	1	0	0	0	0	0	0	0	0	0	1	楚江旅怀,薄暮过潇湘，秋空楚水长。黄芦千里月，红树万山霜。客梦悬双阙，乡心逐五羊。羁情谁与晤，劳者若为伤。
1	1	0	0	0	0	0	1	0	0	0	1	咏晴,二月已破春将残，连朝风雨春犹寒。烟消日出好天色，城隅花柳犹堪观。萋萋芳草平沙路，乘兴招君共君步。恨无樽酒助清欢，赖有溪藤书鄙句。荒城势与河流湾，凭高望远开愁颜。天低野阔树如荠，几点翠色符离山。寓形宇内宜自适，吾土他乡奚所择。与君同立东风中，一笑相看谁是客。
1	1	0	0	0	0	0	1	0	0	0	1	雪中作,赋分多情客，经年去国心。疏钟寒郭晚，密雪水亭深。影迥鸿投渚，声愁雀噪林。他乡一尊酒，独坐不成斟。
0	0	0	0	1	0	0	0	0	0	0	1	登代郡城晚眺,西风落日声飕飕，风吹沙起边人愁。黄云片片下溪谷，雁门木叶零清秋。飞狐句注老雕窟，健儿习射来山头。嗟哉紫塞古来险，颇牧为将人安忧。忽然酸风射眸子，回看战骨多荒丘。归鸦几点过城去，夜昏鼓角鸣谯楼。
0	0	0	0	0	1	0	0	0	0	0	1	戏题姚美叔睡轩,姚侯不学苏季子，佩取六印誇闾里。又不斩取楼兰王，立功万里还故乡。两俱茫茫空白首，车轮马迹环四方。忽焉投劾赋陶令，亦复近市师韩康。结发少来遭物役，不在功名在刀笔。不如一觉获安眠，收拾散亡归此室。
1	1	0	0	0	0	0	1	0	0	0	1	其二,密雾轻尘细洒匀，绿云红雪一番新。风光烂熳供欢席，酒味清醇似主人。落落湖山如有喜，欣欣鱼鸟亦相亲。新诗写入奚奴锦，从此他乡不算春。
1	1	0	0	0	0	0	0	0	0	0	1	早起,炳烛摇襄水，开门认楚山。风云惨淡曙，天地有无间。露益他乡白，秋随老鬓还。飞来何处鹘，逸翮绕江关。
0	1	0	0	0	0	0	0	0	0	0	1	赠石巢先生,迢迢应龙驭，翼翼慈乌翔。粲粲当门子，白华间青璋。三五答元后，一六宗谷王。有鸟海上来，翩翩止君堂。羽毛日摧斥，岂不怀惨伤。饥食孤竹根，渴饮坚冰浆。为君好颜色，悦怿有耿光。雄鸣三十六，比竹叶笙簧。扶提耀朝日，一举归故乡。来当盛明世，永言著斯章。
1	1	0	0	0	0	0	0	0	0	0	1	板桥午食,县郭二十里，板桥三五家。西风熟禾黍，陆地富桑麻。去岁遭洪水，高林带旧槎。他乡岂不好，无奈此生涯。
0	1	0	0	0	0	0	0	0	0	0	1	立春日有感,今日逢春谩自伤，客怀孤负好风光。少年无复有吾分，到处不如归故乡。草色上阶随意绿，莺儿出谷转身黄。官厨硬饼殊难捲，空爱辛盘菜缕长。
0	0	1	1	0	0	0	0	0	0	0	0	登覆釜山遇道人二首 其一,晨策趣无涯，名山深转秀。三休变覆景，万转迷宇宙。攀崖到天窗，入洞穷玉溜。侧径蹲怪石，飞萝掷惊狖。花间鍊药人，鸡犬和乳窦。散发便迎客，采芝仍满袖。郭璞赋游仙，始愿今可就。
0	0	0	0	1	1	0	0	0	0	0	1	其二,青衫潦倒发垂肩，一举明经二十年。老大未忘馀业在，追随刚为后生怜。槐花十日金陵雨，桂子三秋玉露天。壮志乡心两无着，夜呼儿子话灯前。
0	1	0	0	0	0	0	1	0	0	0	1	书怀 其一,元驹守一垤，黄鹄游四方。寓形大块间，何者为我长。杯酒儿女欢，不浇壮士肠。嗟哉羁旅客，鹣鹣思故乡。摩挲三尺铁，生死无相忘。
1	1	0	0	0	0	0	0	0	0	0	1	渔笛,扁舟吹笛渡横塘，欸乃声中欲断肠。莫道渔郎无别恨，武陵虽好是他乡。
0	0	0	0	1	0	0	1	0	0	0	1	哭季女二首 其一,我昔自外归，三女中门迎。心知非男儿，聊得乐此情。季者尤黠慧，恩爱钟平生。云胡遘一疾，性命倏焉倾。旅葬给孤园，烟草纵复横。归来枕书卧，历历旧音声。起觅无所见，泪下沾襟缨。
0	1	0	0	1	0	0	0	0	0	0	0	奉天行,苍苍行露出苑门，孤城逼仄不可存。贼兵之来若风雨，顷刻城下皆云屯。纷纷矢石蔽空黑，天子垂泣对将军。将军提笔书满背，城中白丁久夺气。草车之焚虽已矣，云桥百尺虹蜺起。下瞰城中笑饮酒，乾陵赭袍拥朱紫。朔方大将来赴急，彷徨中路不敢入。豺狼合从堪恸哭，翠华崎岖又巡蜀。圣神文武何至此，堂上有人面如鬼。
0	0	0	0	0	0	0	1	0	0	0	1	穆大苑先卧病桐庐初归喜赠,富春山下趁归风，客病孤舟夜雨中。千里故园惟旧友，十年同学半衰翁。药炉愧我形容槁，腹尺输君饮啖工。却向清秋共消损，一尊无恙笑颜红。
1	0	0	0	0	0	0	0	0	0	0	1	其三 白云春眺,二月江南道，关关春鸟啼。欲知游子梦，芳草白云萋。
1	1	0	0	0	0	0	0	0	0	0	1	夜泊池口,江长鼓棹重逡巡，向晚维舟曲水滨。物色他乡新俗眼，风光何地不娱人。暂邀池口三更月，一入长安万斛尘。怪杀渔歌喧未已，偏从吾辈傲投纶。
1	1	0	0	0	0	0	0	0	0	0	1	漫兴,十载客他乡，逢人问草堂。秋风松桂老，春雨秫田荒。稚子慵书计，山妻幂酒浆。浮名更何用，终日簿书忙。
0	0	1	1	0	0	0	0	0	0	0	0	端午次韵怀古或疑屈原曹娥死非正命是不知杀身成仁者也并为发之,葵榴入眼明，得酒慰衰齿。胡为浪自悲，怀古泪纷委。湘江沈忠臣，越江沈孝子。沈骨不沈名，清风两江水。或云非正命，是昧舍生理。归全岂发肤，所惧本心毁。哭父天为惊，忧君国将燬。于焉偷吾生，何以立戴履。脩短在百年，芳秽垂千纪。之人死犹生，滔滔真死矣。
1	1	0	0	0	0	0	0	0	1	0	1	寄八厓子,吾子嗟行役，他乡感别离。一辞西掖路，三复北山诗。日下花骢出，天边旅雁悲。亦知复不远，明岁及瓜期。
1	1	0	0	0	0	0	0	0	0	0	1	其四,春光骀荡日迟迟，杜宇声声叫柘枝。若为残红伤往事，故于嫩绿起幽思。寻芳游子空回首，拾翠佳人恨后期。安得东君长作主，杏园买醉不伤离。
1	0	0	0	0	0	0	0	0	0	0	1	其三,足下九州屐，囊中五岳图。生平负意气，不必问头颅。陵寝周秦道，衣冠梁宋都。故园朋旧在，饱饭对妻孥。
0	1	0	0	0	1	0	0	0	0	0	0	哭彦康次德裕韵,力学世不售，甘心委埃尘。悠悠长夜台，一往不愿晨。虽过贾谊年，竟似黔娄贫。施施者谁子，佩玉拖朝绅。交游能几何，又复失此人。妙语不可继，老怀向谁亲。忆昔共艰阨，我躯犹子身。右毂忽尔摧，此去良苦辛。岂无堂堂交，政恐难与仁。载歌黄鸟诗，老泪淋衣巾。
0	0	1	0	0	0	0	0	0	0	0	1	与叶宗茂游山村,村北村南春事幽，故人乱后得相求。仓皇屡作经年别，邂逅能无一日留。丁令归时空有恨，虞卿穷久不须愁。卜居共爱清溪好，先向沙边具小舟。
1	1	0	0	0	0	0	0	0	0	0	1	归来,归来人境异，故里是他乡。坐阅红尘过，愁多白发长。关山云渺渺，江汉水茫茫。世事何多感，凭高又夕阳。
0	0	0	0	0	1	1	0	0	0	0	1	其五,折玉迸奇响，哀琴无正音。大器不受制，贱工空觅寻。回首望河梁，天低日已沈。萧萧戒行李，却背双南金。故乡阻关山，道远力难任。青鸟铩羽翮，穷栖枳棘林。王母秘灵驾，谁能识苦心。
1	1	0	0	0	0	0	1	0	0	0	1	九日时芳携酒邀集国辉馆赏菊,怜君一尊酒，把袂故人家。况是他乡客，同看九日花。轻烟迷远树，孤雁度残霞。回首千山外，长城起暮笳。
0	0	0	0	0	1	0	0	0	0	0	1	其三,佳节相逢处处同，老来无复旧情悰。山城岁歉灯还恶，官舍愁深酒不醲。末路行藏诗句里，故乡风物梦魂中。夜深孤坐无人语，闲拨炉灰到暮钟。
0	0	0	0	0	0	0	0	0	1	0	1	适中驿得报虏寇通州次西山势獗京师戒严不胜愤惋 其一,京国河山百二重，无端烽火入云中。胡笳关内吹边月，汉帜城头捲塞风。惊报朝廷忧近辅，恨因锁钥失元戎。孤臣耿耿心如刺，投笔何当立战功。
0	0	0	0	0	1	1	0	0	0	0	1	次韵潘德久见寄,叹息骚人不我违，常同醉酒把花枝。如今但得流传赋，已久都无唱和诗。瓯粤州闾临去日，永嘉乡井入朝时。相思屈指秋鸿近，空使挥弦目送知。
0	1	0	0	0	0	1	0	0	0	0	0	杨花篇,阳春三月清明天，杨柳千条拂玉关。玉关送别多凄苦，况复杨花飞无数。飘泊初辞连理枝，缠绵复上相思树。笙歌暖响风日低，烟草迷离骢马嘶。扶荔宫中莺燕少，披香殿里鹧鸪飞。游丝有意欲牵住，蛱蝶多情还自随。可怜游丝空萦绕，可怜蛱蝶空颠倒。随风吹入华清池，化作浮萍覆鸳鸟。
1	1	0	0	0	0	0	0	0	0	0	1	旅况,云色迷山色，滩声杂雨声。他乡多胜境，独客触离情。路远书难到，囊空众尽轻。凭栏遥望处，乱石自纵横。
1	0	0	0	0	0	0	0	0	0	0	1	题吴小我《梦圆图》① 其一,终古伤心屺岵篇，茫茫碧落与黄泉。白云底事随游子，一缕魂丝直上天。
1	1	0	0	0	0	0	0	0	0	0	1	春夜舟泊芜湖饮识舟亭,岸帻空江上，登临有废亭。槛边看夜市，杯里落春星。故友浑彫谢，渔歌半杳冥。凄其游子意，明发又扬舲。
0	0	0	0	1	0	0	0	0	0	0	1	暮春感怀 其一,杜宇声声唤客愁，故园何处此登楼。落花飞絮成春梦，剩水残山异昔游。歌扇多情明月在，舞衣无迹彩云收。东皇去后韶华尽，老圃寒香别有秋。
0	0	0	0	0	1	0	0	0	0	0	1	追和朽庵和尚乐归田园十咏 其二 舟摇摇以轻飏风飘飘而吹衣用韵,少日成惆怅，行迷喜得归。鹤应知我返，鸥亦傍人飞。白水浮孤棹，青山见素衣。飘摇谢尘网，昔梦但依俙。
0	1	0	0	0	0	0	0	0	0	0	1	中秋,云意深阴失月明，始知兵气满秋城。十年北客惟伤乱，双柝南街不断声。娇女别期方细数，故园安问更无程。可怜万里清辉夜，不见良时鼓乐生。
0	0	0	0	0	0	0	1	0	0	0	1	登盘山怀湘南邓湘皋廉,洞庭南望重踟蹰，野色苍凉落木疏。春水绿波人去后，秋山红叶雁飞初。飘零张俭还为客，憔悴长沙尚著书。频向天涯遥极目，故人消息近何如。
0	1	0	0	0	0	0	0	0	0	0	1	其四,一宿空王宇，悽然百感增。素餐惭省职，高卧羡山僧。问俗晨纡辔，观书夜对灯。故园何处是，梦绕碧云层。
0	0	1	1	0	0	0	0	0	0	0	1	和念堂阿哈巴道中韵,极目湖天万里长，平沙大漠阵云黄。寄身浩荡无边境，凭吊苍茫古战场。马上倦来惊堕梦，花前吟罢韵含香。今年预卜村醪贱，连架葡萄压短墙。
0	1	0	0	0	0	0	0	0	0	0	1	感春二首 其一,不觉悠悠过，东风换故年。青春消霰雪，白日满山川。草绿飘梅地，江平去雁天。故园桃李动，东望每依然。
0	0	0	0	0	0	0	1	0	0	0	1	光岳楼,系缆临东郡，高楼俯碧浔。云天千里目，南北两都心。胜槩兼河岳，淳风自古今。相逢故乡客，春日共登临。
0	1	0	0	0	0	0	1	0	0	0	0	其三,汝水悠悠入信阳，汝南风土颇清良。寓公未是羁孤客，何必潼川是故乡。
1	0	0	0	1	1	0	0	0	0	0	0	对雨愁闷寄钱大郎中,积雨细纷纷，饥寒命不分。揽衣愁见肘，窥镜觅从文。九陌成泥海，千山尽湿云。龙钟驱款段，到处倍思君。
0	1	0	0	0	0	0	0	0	0	0	1	其三,迟阳照东轩，淑景媚清晓。暖吹荡轻花，晴光悦幽鸟。披衣俯前楹，茸茸见新草。感时思故乡，怀人伤远道。南望登高台，长河波浩浩。
0	1	0	0	0	0	0	1	0	0	0	1	登玉台寺呈雪玻长老,玉台半壁削天根，金地巍峨古佛尊。万里山川供指顾，二时钟磬辨朝昏。往来烟水疑无路，出入云霞别有门。欲向孤峰问禅律，自伤迟暮不堪论。
0	1	0	0	0	0	0	0	0	1	0	1	淮安月夜,处处南风藕自香，人烟多处是山阳。两城对垒车轮小，一水中流衣带长。哀怨昔曾歌布粟，盛衰元不问金汤。今宵偶作淮东梦，无柰月明思故乡。
0	0	0	0	0	0	1	1	0	0	0	1	寄任宏器,白发三年客，沧江万里船。相思一回首，怀抱即依然。碧草成诗梦，桃花入醉眠。高车易倾覆，何以广文毡。
0	1	0	0	0	0	0	1	0	0	0	0	荒村,踽踽荒村客，悠悠远道情。竹梧秋雨碧，荷芰晚波明。穴鼠能人拱，池鹅类鹤鸣。萧条阮遥集，几屐了馀生。
1	1	0	0	0	0	0	0	0	0	0	1	清溪驿见梅花盛开,未入庾关道，梅花已自开。南枝偏较早，春信独先回。浊酒他乡暮，邮亭旅客杯。能诗非水部，见尔亦徘徊。
0	0	0	0	0	1	0	0	0	1	0	1	妙诠将南归即寄海昌诸旧好,沈沈起视夜何其，风动琅珰月乍移。兜率有天应待我，庐陵无米更思谁。从来衲子轻漂泊，自古诗人重别离。汝到故乡凭致语，诸公且莫问归期。
1	0	0	0	0	0	0	0	0	0	0	1	人日东杨子,游子频年栖汉庭，又看春事落阶蓂。乾坤双眼逢人日，江海孤槎是客星。病起鬓毛知汝白，愁边杨柳为谁青。风烟况复音书隔，向夕征鸿不可听。
1	0	0	0	0	0	0	0	0	0	0	1	其七,荷叶不任裁，藕丝不任缝。相呼早出浦，游子怕窥侬。
0	0	0	0	0	0	0	0	0	1	0	1	其二,白云无尽片帆飞，樽酒踟蹰涴客衣。不为别离生感慨，故园今日尚能归。
1	0	0	0	1	0	1	0	0	0	0	1	独坐感怀悼巳故三兄挥泪成之,退直归来意独幽，客怀偏动鹡鸰愁。忆从暮雨兮飞后，几度相思泪暗流。
0	1	0	0	0	0	0	0	0	0	0	1	李都尉从军,男儿慕远略，行役在战场。形影逾万里，悠悠思故乡。悲风动地来，砂砾暮飘扬。浮云一相失，欲归道已长。俛仰循刀环，何得不彷徨。
0	0	0	0	0	0	0	1	0	1	0	0	杨花,行人莫折柳青青，看取杨花可暂停。到底不知离别苦，后身还去化浮萍。
1	1	0	0	0	0	0	0	0	0	0	1	杂咏 其一,柳嫌暮雨莺声涩，花怯东风蝶梦寒。偶忆故园春色好，他乡花柳带愁看。
1	0	0	0	1	0	0	0	0	0	0	1	其九十一 老亲,慈母亲缝游子衣，临岐嘱付见几微。倚门泪眼模糊望，鲈鲙莼羹何日归。
0	0	0	0	0	1	1	0	0	0	0	1	拟古乐府长相思寄黄几复（原注：治平三年作。）,江南江北春水长，中有一人遥相望。字曰金兰服众芳，妙歌扬声倾满堂。满堂动色不入耳，四海知音能有几。惟予与汝交莫逆，心期那閒千万里。欲凭绿水之双鱼，为寄腹中之素书。溪回屿转恐失路，夜半不眠起踌躇。
1	1	0	0	0	0	0	1	0	0	0	1	宿桃源与同乡简主簿志饮,西日衔云叶，南风鼓浪花。亭孤留宿鹢，帆远带归鸦。岁月惊为客，儿童问到家。他乡逢简簿，又作醉生涯。
1	0	0	0	0	0	0	0	0	0	0	1	其十八,犹乘五十时，多学母为师。膝下如南面，无令游子知。
0	0	0	0	0	0	1	0	0	0	0	1	步溪以长至雪夜来都有诗次和,相思千里雪中来，今日人间始可哀。垂老未平君垒块，有诗能使我低徊。故乡近腊山应好，世事如云斗又回。会面且难归岂易，花时傥及醉丰台。
0	1	0	0	0	0	0	0	0	0	0	1	其二,海月生遥浦，轮高望转微。最怜羁旅影，尚与弟兄依。照树惊乌绕，横江见练飞。故园千里外，何处赠清辉。
1	1	0	0	0	0	0	0	0	0	0	1	其二,偶逢佳节联诗会，节未来时兴转新。作客他乡唯独我，逢时觅句有同人。深秋已想开兰棹，胜友犹留落葛巾。老去可能身健在，明年明日去来频？
1	0	0	0	0	0	0	0	0	0	0	1	玉皇阁对雪怀黄丈淳父,雪后登楼兴未赊，仙人香案挂寒霞。帝京初晓浑如玉，宫树先春已着花。人意喜时消作水，马蹄行处踏为沙。黄公垆畔新醅绿，游子如何不忆家。
0	0	0	0	0	1	0	1	0	0	0	0	哭杨攀处士,先生忧道乐清贫，白发终为不仕身。嵇阮没来无酒客，应刘亡后少诗人。山前月照荒坟晓，溪上花开旧宅春。昨夜回舟更惆怅，至今钟磬满南邻。
1	1	0	0	0	1	0	0	0	0	0	1	九日登城楼宋故都门,佳节倚秋城，朋曹晚相逐。窃怜坎廪心，暂寓登临目。日落故乡杯，霜寒游子服。百里览山河，千年看陵谷。生欣盛时康，追叹亡王促。帝功颓九五，霸气消百六。犹能识宫观，但见登樵牧。纵酒在高楼，悲歌对乔木。身同司马病，怀异步兵哭。举头望长天，万里来鸿鹄。默寻阶除降，独去归茅屋。
1	1	0	0	0	0	0	0	0	0	0	1	陪禊亭夫子登镇海楼即事次支亭韵,黯黯离愁已数秋，相逢岭表复陪游。时当美景思豪饮，人在他乡爱倚楼。海燕来时天正好，沙鸥飞处雨初收。黄橙紫蟹聊堪醉，作赋应题最上头。
1	1	0	0	0	0	0	1	0	0	0	1	中秋日赵文度过小饮,相逢说牢落，况乃值清秋。满地已黄叶，他乡应白头。酒边愁较缓，身外老堪休。为赠青天月，须君尽日留。
0	0	0	0	0	1	0	1	0	0	0	0	燕昭王墓,落落高坟直到今，秋风惆怅独登临。燕山草落霜逾苦，碣石沙寒日易沈。逆旅祇怜余白首，荒台不见有黄金。莫言近代无良马，孤负当年一片心。
1	1	0	0	0	0	0	0	0	0	0	1	其三十八,今日复明日，明日能几何。壮心萧索尽，思念恒苦多。引领望故乡，川路犹且长。巢燕巳北飞，宾鸿亦南翔。我独无羽翼，慷慨中自伤。
0	0	0	1	0	1	0	0	0	0	0	0	闲居,无才甘放弃，身世已蹉跎。筑室山花满，应门水鸟多。塞翁殊不尔，蕉鹿竟如何。咄咄千年事，行吟一曲歌。
1	1	0	0	0	0	0	0	0	0	0	1	望月吟,明明三五月，二八还复缺。他乡见月团，何如在家欢。在家杯酒煖，在路衣裳寒。泪随天河水，流向海东边。海东有弱流，转首为桑田。哀哀精卫鸟，冤苦相交煎。含情诉明月，愿月长在天。云来月暂晦，云去月依然。瑶琴弹别鹤，会待知音传。
0	0	0	0	0	0	1	1	0	0	0	0	塞下追忆乌江之会寄李诚之待制,主人忘倦客忘归，长忆江边惜别时。日下青山犹促席，风冲画鹢正酬诗。盘堆白玉鲈腴美，手擘黄金蟹壳肥。今日相思孤戍里，尘沙满眼鬓垂丝。
1	0	0	0	1	0	0	0	0	0	0	1	其九,秋风动千里，游子何翩翩。早行多所怀，慷慨私自怜。严霜覆四野，明星出高天。涕泪一以下，中道忽言旋。踟蹰恋徒侣，不知身弃捐。客从远方来，遗我缯綵笺。故人俱白头，安得独盛年。
0	1	0	0	1	0	0	0	0	0	0	0	哭诸贞壮,殁无赴告病无书，流涕生平痛有馀。未尽话言难再共，百千诗稿更何如。
0	0	0	0	0	0	1	0	0	0	0	1	赠风鉴雷霆电,雷迅乃成霆，先机烁飞电。震动江海间，洞烛鱼龙变。君术亦如此，骇物豁神见。舌端声欲鼓，目光照人面。心与造物游，其名匪徒炫。萧萧蓬鬓斑，客路犹未倦。敬亭好山色，馀翠落团扇。秋风凄以高，乡心逐归燕。
0	0	0	0	0	1	0	1	0	0	0	0	六月三十（一作十三）日水亭送华阴王少府还县（得潭字）,亭晚人将别，池凉酒未酣。关门劳夕梦，仙掌引归骖。荷叶藏鱼艇，藤花罥客簪。残云收夏暑，新雨带秋岚。失路情无适，离怀思不堪。赖兹庭户里，别有小江潭。
0	0	0	0	0	0	0	0	0	0	1	1	咏史,楚国有和璧，秦王欲得之。偿以十五城，君臣徒自欺。壮哉蔺相如，奉使无游移。一介西入秦，怒发且裂眦。完璧竟先归，嬴政空尔为。屈身避廉颇，状若非男儿。智勇何其全，英风千载垂。
0	0	0	0	0	0	0	1	0	0	0	1	怀古四首 其三 李太白,万里峨嵋客，长安酒肆中。倚才轻妇寺，为国爱英雄。大药求先得，千金散后空。只今思笑语，犹似堕江风。
1	0	0	0	0	0	0	0	0	0	0	1	书怀,西北高楼未可攀，东南孔雀自飞还。梦回海上桃榔雨，春尽淮南桂树山。游子风尘千里外，高堂客鬓百年间。无端惊起沙头雁，一夜群归度庾关。
0	0	0	0	0	0	0	1	0	0	0	1	送陈逸梅孝廉北上,频年烽火话江城，壮志何时慰请缨。击剑敢谈天下事，上书又作日边行。短衫匹马长征客，白草黄云远塞情。珍重前途风雪紧，遥知此夜酒频倾。
0	0	1	1	0	0	0	0	0	0	0	1	夜吹箫,水调歌头按六幺，此时清兴月同邀。却愁惊惹思乡客，只把低声度玉箫。
0	0	0	1	0	0	0	1	0	0	0	1	沈德潜为其父请封陈亲遗训声泪俱下此所谓终身之慕乎甚嘉悯焉从其请而赐之句,书笈旧行装，逝将返故乡。成名发惊白，锡类诏誊黄。奚用悲寥落，应知遂显扬。斧邱陈奠处，不愧教忠堂。
0	0	0	0	0	0	0	0	0	1	0	1	闺怨,别恨迢迢千里馀，天涯何处觅音书。花间羞见双双蝶，水上愁寻六六鱼。
0	1	0	0	1	1	0	0	0	0	0	0	昌化朱浪潘子云汉臣季子也汉臣既物故持其季父圣与诗来因问堪村徐季登其健如昔昔戊戌省试后道出昌化馆于（疑当作与）汉臣一日同访季登遇榜下第于渡口今三纪矣因子云告别有感前事作此章以饯之为我谢圣与兼简季登,朱浪山春啼杜鹃，溪南溪北刺舠船。人生几度年三十，世路重逢事百千。客已倦游今老矣，君须揖别故凄然。从容有问居閒意，为说湖庄水一川。
0	0	0	0	0	0	1	1	0	0	0	1	岁暮酬沈融谷见怀之作 其一,徙倚江楼忆别时，琼枝何自慰相思。天涯岁晏犹为客，岭上花开定有诗。斜日孤帆迷远渡，西风一雁下秋池。蛮乡旅食多憔悴，愧尔青云物外期。
1	0	0	0	0	0	0	0	0	0	0	1	其二,秋风来高楼，楼上栋云飞。登楼杳西望，阴阴天云垂。天阔渺无极，游子去不归。不归在何许，意采南山芝。
0	1	0	0	0	0	0	0	0	0	0	1	虢州送郑兴宗弟归扶风别庐,佐郡已三载，岂能长后时。出关少亲友，赖汝常相随。今旦忽言别，怆然俱泪垂。平生沧洲意，独有青山知。州县不敢说，云霄谁敢期。因怀东溪老，最忆南峰缁。为我多种药，还山应未迟。
0	0	0	0	0	1	0	0	0	0	0	1	再出梧州趁舟东归不及,惆怅江头又一回，恁高聊当望乡台。暮云漠漠沉归雁，细雨濛濛暗绿苔。万顷烟波渔唱断，百年孤驿野花开。春光到处看如此，独我长吟去复来。
1	0	1	1	0	0	0	0	0	0	0	1	寄三兄 其一,思乡三岁切，近里一家惊。虎口逃非易，鸿毛掷太轻。累君作宾石，哀我似台卿。壁里兼车里，终身感此情。
0	0	0	0	0	1	1	0	0	1	0	0	李咏萸索寄秋诗稿,生平臭味繄谁亲，况复衰残逼仄身。司业多情惟劝饮，郑虔善绘却嫌贫。分金诣重心先醉，啄木嘴长性讵驯。异日相思怜索莫，寄秋诗草属高人。
0	1	1	0	0	0	0	0	0	0	0	0	登泰山作,神皋表东海，作镇何穷窿。气匠搆万有，挥斤辟鸿濛。颓然压九野，奔伏如游龙。飞梯倚立壁，侧足临绝淙。灵猋生两腋，乃造玉女宫。仰视但苍莽，欲往阶何从。平生汗漫游，泠然感绝踪。海日连周观，悲风起秦松。息影止岩下，摇心尚忡忡。
0	0	0	0	0	0	0	0	1	0	0	1	题竹赠表兄徐齐纨庾使南归,银床风起雪梦酣，鹧鸪日暮啼江南。江南秋意满林坞，天仙握佩云毵毵。绶溪孙子壶南住，平生剩有潇湘趣。翠袖年来别恨多，且拾琴书赋归去。故园到日秋色阑，相看喜有青琅玕。珊瑚石畔坐凉月，自把瑶笙招紫鸾。泠泠高兴不可极，人在瀛洲正相忆。清风三径莫教荒，会卜他年来借宅。
1	1	0	0	0	0	0	0	0	0	0	1	寄远,坐想亲爱远，行嗟天地阔。积疹甘毁颜，沈忧更销骨。迢迢游子心，望望归云没。乔木非故里，高楼共明月。夜深秋风多，闻雁来天末。
1	0	0	0	0	0	0	0	0	0	0	1	重过任四辰旦书馆因忆王十六先吉韩十七日昌并于此馆同受书家兄门下今三君皆先后通籍而予独羁迟于此徘徊睹观遂有斯咏,杨子居犹在，黄公垆已非。故人通籍久，游子到家稀。几度移书幌，重来访钓矶。花前低置榻，竹里暗藏扉。绿水围丹灶，青苔绣石畿。时乘争献策，夜读记添衣。北面师卢植，东头坐陆机。回看著书处，唯有暮云飞。
1	1	0	0	0	0	0	0	0	0	0	1	病愈九日郊游,九日身初健，西郊强一游。远山寒积雪，孤树老禁秋。何地寻黄菊，他乡易白头。那堪高处望，风色逼人愁。
1	1	0	0	0	0	0	0	0	0	0	1	苦雨行,泥滑泥滑傍篱落，补屋补屋呼屋角。复有菰蒲深更深，村边尽日啼姑恶。风雨无赖送春归，江北江南水半扉。黄笠青蓑乘棹去，萋萋草长没渔矶。此时合闭茅堂坐，何堪更鼓他乡柁。四月沿溜下阊门，云连山顶烟护村。东风卷浪轻帆健，过尽千峰酒一樽。及抵家山更萧索，雨亦不收风又作。何时巷陌听啼莺，一洗从前唤雨声。
1	1	0	0	0	0	0	0	0	0	0	1	李二侍御丹阳东去新亭,姑苏东望海陵间，几度裁书信未还。长在府中持白简，岂知天畔有青山。人归极浦寒流广，雁下平芜秋野闲。旧日新亭更携手，他乡风景亦相关。
0	0	0	0	0	0	0	1	0	1	0	0	昭国闲居,贫闲日高起，门巷昼寂寂。时暑放朝参，天阴少人客。槐花满田地，仅绝人行迹。独在一床眠，清凉风雨夕。勿嫌坊曲远，近即多牵役。勿嫌禄俸薄，厚即多忧责。平生尚恬旷，老大宜安适。何以养吾真，官闲居处僻。
0	1	0	0	0	0	0	0	0	0	0	1	西征夜,寒重旅衾单，默对灯花谢。乱山荒垒间，独客孤眠夜。寂寞与谁同，寻思似梦中。劳劳无止极，去去忘西东。故乡孟冬别，有约仲冬返。人愿天不从，长征日以远。异县多相知，樽酒话心期。含悲不能语，泪为生别滋。
0	0	0	0	0	1	0	0	0	0	0	1	高唐道中,好似苏季子，辞燕又向齐。乡心随日暮，望眼尽天低。古道荒人影，寒沙重马蹄。如何愧小鸟，休占一枝栖。
0	1	0	0	0	0	0	1	0	0	0	1	宝安清明,江边荒草自清明，久客思归计不成。丘陇十年无孝子，兵戈万死有孤生。身当病后哀歌短，家自亡来骨肉轻。未论故园豺虎窟，穷途魑魅尚纵横。
0	1	0	0	0	1	0	0	0	0	0	0	次德尹见怀原韵二首 其一,倦飞无力出风尘，每对来书辄损神。失路又成三岁别，卖文何补一家贫。浮生泛梗仍孤影，上苑攀花偶故人。多少五陵裘马地，等閒狼籍路傍春。
0	0	1	1	0	0	0	0	0	0	0	0	寄子华内翰时亦宿斋是夕风雨,君居白玉堂，我在红药署。出处岂不同，咫尺限相遇。风雨闻鸡鸣，节物惊岁暮。思君正展转，梦中亦知路。
1	0	0	0	0	0	0	0	0	0	0	1	挽刘孟庸,衣冠归旧族，儒术自皇元。落日迷沧海，青山满故园。衰麻悲令子，期杖哭遗孙。海外诸朋友，伤心入梦魂。
0	0	1	1	0	0	0	0	0	0	0	0	其二,虚闻淮海斗长鲸，十二关河迥不惊。鸣柝夜传千灶火，建牙朝列五家兵。城边星斗峥嵘出，马首风云指顾生。不似南征诸将帅，羽书时共橐纵横。
0	0	0	0	0	1	0	0	0	0	0	1	边夫怨,一枝长戟六钧弓，千里山河百战中。惆怅故园衣不到，边城容易起秋风。
0	1	0	0	0	0	0	0	0	0	0	1	其十一 回车驾言迈,壮士悲白日，达人爱景光。景光无停留，鬓发忽以苍。严霜被野草，行旅思故乡。禽鸟有所识，百蛩知潜藏。如何不黾勉，老至空自伤。
0	0	1	0	1	0	0	0	0	0	0	1	喜林天懋至得家书,故人传信至，喜极却忘餐。虽有平安字，未开犹胆寒。算程何日寄，秉烛几回看。两月思乡泪，今宵应暂乾。
0	1	0	0	0	0	0	0	0	0	0	1	浣溪沙 闺情,泛水浮红自在流。风前花落思悠悠。堤边杨柳弄轻柔。细雨淡烟芳树寂，轻香浅梦画屏幽。寸肠禁得许多愁。
1	0	0	0	1	1	0	0	0	0	0	0	秋日述怀 其一,潦倒羁游子，伤心两鬓华。途穷唯有泪，世乱更无家。雨暗闻寒雁，风悲急暮笳。艰难今一概，何处问生涯。
0	1	0	0	0	0	0	0	0	0	0	1	试诸葛生笔因书所怀寄诸弟 其一,腊雪催寒尽，春风送暖微。浪为青绶系，愁望白云飞。尘事朝朝在，乡心夜夜归。岁时如故国，忆戏老莱衣。
0	0	0	0	0	0	0	0	0	1	0	1	黄陂道中,故乡东望隔齐安，马首才旋去不难。略似霸陵临渭上，瑟声清怨走邯郸。
1	1	0	0	0	0	0	0	0	0	0	1	丁酉八月十二夜武陵对月是日省除青田主簿,明月相将满，照人归兴长。清光疑不夜，孤影在他乡。剩把芳醪酌，从无锦瑟张。桂花偏有意，兹夕送天香。
1	1	0	0	0	0	0	0	0	0	0	1	其四,师事朝云与暮烟，几人同好合媸妍。他乡养素宜安分，卖画囊无造孽钱。
0	1	0	0	0	1	0	0	0	0	0	0	闻琵琶,多病多愁红叶边，琵琶切切到尊前。过滩流水初成响，出谷秋声尽入弦。梦断忽催金殿曲，恨长犹锁玉关烟。相逢不洒青衣泪，辜负江洲月满船。
0	0	0	0	1	0	0	0	0	0	0	1	夜宿雷塘墓庵,离乡远游子，常悲岁月深。一朝暂归养，汲汲惜寸阴。兹来得展墓，仿佛同此心。敝庐仅一宿，徘徊恋旧林。暮愁夕阳坠，晓迫明月沈。梦魂讵能定，毛色忽已侵。逮存恸畴昔，靡盬念斯今。行行重回顾，涕泗空沾襟。
1	0	0	0	0	0	0	0	0	0	0	1	其二,笛里新翻曲谱新，馀声掩抑散遥邻。听来我最思乡切，不独山阳作赋人。
1	0	0	0	0	0	1	0	0	0	0	0	和吴学正见寄韵二首 其一,一从相别后，寄迹各东西。岁月身惟老，风尘眼欲迷。依山松径窈，临水草堂低。独坐相思夜，凄凉月满溪。
1	0	0	0	0	0	0	0	0	0	0	1	赠姜二承烈赴从叔上元官署,横江草色柘袍轻，游子鸣榔报水程。村市春烟迷浦溆，布帆朝雨近清明。河阳花县迎潘叔，建业官厨访步兵。天府嵯峨形势壮，相逢还上石头城。
0	0	0	0	0	0	0	0	1	0	0	1	春来,客愁拟向春来减，春到愁翻倍旧时。走马已无年少乐，听莺空有故园思。日光皛皛浓熏草，风力扬扬缓堕丝。辟历沟南酒家路，共谁来往问花枝。
0	1	0	0	0	0	0	0	0	0	0	1	武城怀古①,停桡齐赵路，河上见孤城。故国佳公子，高台亦已倾。川光孤屿敛，暝色片云生。呜咽清漳水，千秋恨未平。
1	1	0	0	0	0	0	0	0	0	0	1	示楷,忆从春燕共群英，乡国虚传甲第名。千里冰霜心尽赤，几人萍水眼偏青。他乡得病悲妻子，薄宦归家笑弟兄。谁判忧虞需富贵，秖应江海老浮生。
0	0	0	0	0	0	0	0	1	0	0	1	山村,一径松阴转，人家半岭分。溪声常带雨，鸟梦不离云。野兴吟秋色，间情醉夕曛。羡他田舍乐，鸡犬亦欣欣。
1	0	0	0	0	0	0	0	0	1	0	1	观秋潮,八月西风嘘沆瀣，长江协候肆澎湃。钱塘王气天所钟，非为子胥逞灵怪。海门三山缥缈青，双练夹岸奔雷霆。蛟龙鼋鼍匿形影，银涛雪浪翻沧溟。踏浪群儿惯行险，出没波心旗闪闪。须臾潋滟潮信平，荡漾渔舟千万点。天低暮霭袭人衣，游子兴尽各云归。独有骚翁看不足，吟到夜月扬清辉。
0	0	0	0	0	0	1	1	0	0	0	0	寄华玉,去岁君为蓟门客，燕山雪暗秦云白。马上相逢脱紫貂，朝回沽酒城南陌。燕山此日雪雰雰，祗见秦云不见君。胡天白雁南飞尽，千里相思那得闻。
0	0	0	0	0	0	0	0	1	0	0	1	过郑州雨后道泞肩舆杂出村落畦陇间青葱弥望甚可乐也,午炊荥河饭，晚指郑城宿。雨后清风生，一日变凉燠。仆夫畏泥泞，迂道几萦曲。落身禾麻中，平野舞净绿。敷荣己可爱，未暇计成熟。平生老农书，虽好未竟读。微官田园兴，久矣念空蓄。但求阳羡米，敢盗太仓粟。吾侪亦何须，衣食望粗足。提筐出村女，联袂共墙屋。怅焉感远游，万里双转毂。
1	0	0	0	0	0	0	0	0	0	0	1	其二,往岁戍河阳，今年出定襄。暂随祭征虏，誓斩左贤王。铁甲凌寒雾，毡重积夜霜。防秋今正急，壮士莫思乡。
0	0	0	0	1	0	0	0	0	0	0	1	王生小景,何处佳山水，依稀类辋川。春风摩诘画，夜月剡溪船。云树乡心外，莺花客泪边。不嫌茅屋小，应喜是归年。
1	0	0	0	0	0	0	0	0	0	0	1	其三,西风正浩荡，出门无所寻。强起理菊花，聊以慰我心。傍篱见南山，经旬阻秋霖。岂不欲傲游，虑此泥泞深。凉飙带寒烟，暝色著高林。归鸟未遑栖，槭槭风叶吟。游子悲故乡，感叹岁月深。一室蔽蓬蒿，空壶绝孤斟。徘徊东墙下，仰视林端参。耿耿夜何长，白露湿衣襟。
1	0	0	0	0	0	0	0	0	0	0	1	思乡,阆苑蓬山道路长，海天愁思正茫茫。回肠一似桑乾水，万转千盘绕故乡。
0	0	1	1	0	0	0	0	0	0	0	1	江村,青山影空钓石寒，海门秋色浓可掬。渔人带蓑卧不惊，沙鸟欲起还相逐。一声款乃及暮归，南邻唤酒酒初热。丝丝细雨急收网，一抹斜阳挂枯木。
1	0	0	0	0	0	0	0	0	0	0	1	其二 吴明卿,吴生荡涤士，明德复何早。高举凌风翮，青云漫浩浩。良士冠带会，斗酒弄辞藻。一弹中清商，下里难为好。知音率已稀，隐几存吾道。众言纷盈庭，胶漆各自保。掩耳走淆乱，褰裳度潢潦。骂坐岂尽狂，流俗令人老。陆沈金马门，怀袖谏书草。白日有弃捐，游子悲不造。
1	1	0	0	0	0	0	0	0	0	0	1	风雨夜泊樟树怀临江诸亲友,四月北风寒欲生，雨昏沙岸断人行。亲朋满目不得接，樯杵孤灯徒尔明。平川渺渺际江树，岐路悠悠深客情。津头吹笛者谁子，愁入关山时一声。
0	0	0	0	0	1	1	0	0	0	0	0	寄叶审言,千里相思黄叶初，喜传消息慰离居。姓名漫入山公启，怀袖元无贾谊书。已分耕芸供赋敛，胡令汲引到樵渔。临歧踯躅频回首，风雨萧萧雁正疏。
0	0	0	0	1	1	1	1	0	0	0	0	后秋兴八首辛丑岁逼除作。时自红豆江村徙居半野堂绛云馀烬处 其八,流年老去付逶迤，取次春生仆射陂。才子朱弦歌绛雪，佳人锦字问琼枝。一龛灯永鱼声静，三叠琴繁鹤舞移。莫为牛衣频叹息，与君容易鬓丝垂。
1	0	0	0	0	1	0	0	0	0	0	1	甲子三月五日抵沈阳,归来身世感歧途，廿载飘零菀复枯。蓬室栖迟惭角绮，金门饱死愧侏儒。云山无恙人将老，天地多情草又苏。风木空馀游子恨，蓼莪吟罢泪模糊。
1	1	0	0	0	0	0	0	0	0	0	1	秋思,身世如萍梗，他乡总是愁。暝灯虫入夜，残雨叶翻秋。坎止知何处，暌离似胜游。虚舟从所适，无日是安流。
0	1	0	0	0	0	1	0	0	0	0	0	寄北行过相思岭因而有作,相思复相思，与子分袂久。岂无同心结，十手不能剖。愿一见容华，托梦千里道。回风拂巾帷，暂觏终杳渺。闽山何巍巍，浙水何浩浩。悠悠远别情，徒惜芳年老。不赠连理枝，但赠宜男草。
0	0	0	0	0	0	1	0	0	0	0	1	挽西园江先生,怪底妖氛犯法星，薤歌愁断路人情。宪纲秋色台中草，史笔春官石上铭。鹤病故园怀旧主，虬蟠丘首护先生。西风不减诸郎恨，吹落寒乌夜夜声。
1	0	0	0	0	0	0	0	0	0	0	1	登雄州城楼,古戍寒云接渺茫，故乡游子动悲凉。江山自古有佳客，烟雨为谁留太行。野色分将愁外绿，物华呈出夜来霜。海门何处秋声急？极目沧波空夕阳。
0	0	0	0	1	1	0	0	0	0	0	0	月夜怀吴康侯,江村绿酒对斜阳，潦倒絺衣坐石凉。古木藤萝悬海月，高原松柏动秋霜。故人不见知何处，邻杵忽闻思渺茫。自掩南窗眠未稳，依稀一梦到池塘。
0	1	0	0	0	0	1	0	0	1	0	0	寄天台陈希畋,阴山冰冻尝迎夏，蛰户云雷只待春。吕望岂嫌垂钓老，西施不恨浣纱贫。坐为羽猎车中相，飞作君王掌上身。拍手相思惟大笑，我曹宁比等闲人。
1	1	0	0	0	0	0	0	0	0	0	1	其五,独客斋心似老禅，乱山秋水坐苍然。登临且酌他乡酒，爱有橙香入座先。
0	0	0	0	0	0	0	1	0	0	0	1	清远道中答胡佥宪,结束事行役，风霜易白头。望乡同海雁，浪迹似沙鸥。岐路频搔首，江山一倚楼。欲裁王粲赋，幸托李膺舟。北上初辞粤，西归已梦周。本非游说客，空愧黑貂裘。
0	0	0	0	0	0	0	1	0	1	0	0	哭姊丈沈宏度,公昔姻我家，我发未受束。公今去人世，我发亦已秃。周亲能几何，断我残手足。平生数见面，一岁难五六。况兹永诀绝，长往不可复。我姊苟存活，短焰然寸烛。岁月坐成暮，谁来慰幽独。芒棘刺我肠，冰炭置我腹。添我头上霜，销我骨中肉。钟情与愁激，饮泪不成哭。仰天天为高，俯地地难缩。却恨海门山，青青长在目。
0	0	0	0	1	0	1	0	0	0	0	0	生查子 夏闺,二月算当归，于今将半夏。谁与醉菖蒲，芍药吹残也。啼鸟宿纱窗，清泪珍珠泻。红豆尽抛残，笑把林禽打。
0	0	0	0	0	0	0	1	0	0	0	1	画扇 其一,水阔秋光变，乡心在客舡。高楼见红柚，诗意写樊川。
0	0	0	0	1	1	0	0	0	0	0	0	登宝通寺,罡风吹到九霄来，塔顶摇摇势欲摧。叠嶂有灵横地出，长江如线画天开。吾生幸得观三楚，此笔曾经赋五台。久客悲秋殊潦倒，盛年空负菊花杯。
1	1	0	0	0	0	0	0	0	0	0	1	闻小儿欲归,风雨泥途汨汨忙，新春残腊寄他乡。归期趁得天涯燕，社日飞来入草堂。
1	1	0	0	0	0	0	0	0	0	0	1	汉江夜泛,泛舟入玄夜，奄忽越江干。员景颓西林，列宿粲以繁。凝霜飞水裔，回飙荡微澜。孤鸿从北来，哀鸣出云间。时迁物屡变，游子殊未还。短褐不掩胫，岁暮多苦寒。悠悠念行迈，慊慊怀所欢。岂不固时命，苦辛诚独难。感彼式微诗，喟然兴长叹。
0	0	0	0	0	1	1	0	0	0	0	1	送刘别驾莘叟赍捧入京兼寄少司农刘默庵,功曹转运忽三年，话别秋阴山月圆。圣母更劳上寿表，故人重写赠行篇。一官尽瘁忘霜鬓，万里关心共雪天。为问侍郎相忆否，乱离去住两茫然。
0	0	0	0	0	1	0	0	0	0	0	1	闭户,闭户少人到，相依有影随。却愁惟醉好，多病与间宜。边迥秋来早，山高月上迟。一声长笛起，吹动故园思。
1	0	0	0	1	0	0	0	0	0	0	1	寒食舟中寄怀舍弟懋直,天涯谁不念离群，况复连枝暮景分。入望千山帆外尽，断行孤雁雨中闻。关心岁序悲游子，堕泪松楸独看君。野哭郊原寒食过，扁舟何处不销魂。
1	0	0	0	0	0	0	1	0	0	0	1	望云（为友人兴化侯文标赋）,白云本无意，镇日空崔嵬。游子亦何心，栖栖白云隈。驾言客幽燕，远家闽山麓。亲舍几时别，白云犹在目。忆昨初别时，亲旧慰我情。古人三釜养，努力事兹行。契阔既柰何，时哉且高卧。怕见旧罗襦，醉舞春风破。
0	0	0	0	0	1	0	0	0	0	0	1	寄澶渊李后庵,十年征戍落江湘，百粤心旌转故乡。汉帝有时徵贾谊，梁园此日释邹阳。澶渊鸥鸟盟犹在，海岱棠阴念不忘。忽见宾鸿问消息，几番书札待南荒。
0	1	0	0	0	0	0	0	0	0	0	1	歌风台,黔首厌秦暴，龙德奋炎刘。英雄乘天诛，拔剑起相仇。天风隳陵谷，飞云扬九州。天下事既定，怀土未遑休。置酒宴高台，中厨进庶羞。悲歌落林木，父老皆涕流。功臣日菹醢，壮士从何求。至今丰沛间，长顾使人愁。故乡帝所爱，零落遗旧丘。大运各有终，圣贤谁能留。焉知万岁后，魂魄复来游。
0	0	0	0	1	1	0	0	0	0	0	0	墅村杂咏五首 其一,避地心方定，耽诗癖渐增。闭门防俗客，下榻待高僧。远志虽云骥，生涯尚雪灯。圣恩原旷荡，潦倒愧无能。
1	1	0	0	0	0	0	0	0	0	0	1	述怀,紫芝黄独几回新，霜雪山中又见春。万古光阴双过客，五年江海一归人。豺狼满地无行路，戎马他乡有战尘。浉水河边钓台上，分明天与此闲身。
0	0	0	0	1	0	0	0	0	0	0	1	游凤池寺,凤去池荒今几年，碧梧翠竹故依然。鸣檐流水涓涓下，排闼群山衮衮前。幸有清风继莲社，不堪斜日近虞渊。归途满眼春耕了，劝课无功愧力田。
0	1	0	0	0	1	0	1	0	0	0	1	过谈家庄始有杏花时距谷雨仅七日,才卖餦餭餐酪粥，江南花信纷相续。绯桃素李无数开，社鼓鼕鼕酒新熟。燕齐之间春最迟，若挍月令斯失时。箧中裌衣空复在，至今犹著羔羊皮。凫翁鸭子绕沙紫，啼鵊流莺不到耳。清明已过谷雨来，甫见杏花初放蕊。安得归帆乘便风，故乡节物儿女同。豆筴离离眠地绿，樱桃累累压枝红。
0	1	0	0	0	0	0	0	0	1	0	0	忆九韶,春泥滑滑阴连朝，出门跬步难逍遥。阳和黯然舒蔼蔼，风雨倏忽来萧萧。客怀思见故人面，云山阻绝谁相招。故人隐居萝溪曲，残书破砚甘寂寥。奉亲常惧岁月速，学古不使子弟骄。躬耕低头秋谷熟，击壤皞皞歌唐尧。平生于我谊不薄，松柏宁向秋风凋。愧我崎岖昧生理，托身在处云飘飘。何时归来葺茅屋，与子共种黄精苗。
0	0	0	0	0	0	0	1	0	0	0	1	其六 黄菊,晚对金尊泛落英，西山爽气入秋明。偏怜骨为淩霜瘦，更羡香缘饮露清。薄宦几年犹浪迹，故园三径正含情。凭君寄谢东篱客，啸傲归来得此生。
1	0	0	0	0	0	0	0	0	0	0	1	题寒林远岫图,游子念故山，岁晏不得归。出门见林薄，日暮烟火微。关河渺千里，猿狖声正悲。况尔霜雪繁，鸟道不可跻。阳春固伊迩，奈此寒无衣。衣寒何足叹，所忧美人违。
1	0	0	0	0	0	0	0	0	0	0	1	太白祠,白也祠堂在，前临牛渚矶。风流映江左，山水尚清晖。小谢东田近，开元旧事非。姑溪好风日，游子亦忘归。
1	1	0	0	0	0	0	0	0	0	0	1	枇杷子,枇杷子熟柚花香，游子东风欲断肠。溪上有云谁可渡，数声啼鸟在斜阳。
1	0	0	0	0	0	0	0	0	0	0	1	桃花马,骅骝踏遍武陵春，带得繁英自满身。万点落红霞有晕，四蹄攒白玉无尘。自来龙种真仙种，谁识花神是枥神。醉倚东风归洞口，错疑游子作刘晨。
0	1	0	0	0	0	0	0	0	0	0	1	酬乐天晚夏闲居欲相访先诗见贻,池榭堪临泛，翛然散郁陶。步因驱鹤缓，吟为听蝉高。林密添新竹，枝低缒晚桃。酒醅晴易熟，药圃夏频薅。老是班行旧，闲为乡里豪。经过更何处，风景属吾曹。
1	0	0	0	0	1	0	0	0	0	0	1	怀远,睡觉已三更，风吹竹打门。半窗残月影，一枕梦啼痕。转转生惆怅，凄凄欲断魂。不知今夜里，游子落何村。
0	0	1	1	0	0	0	0	0	0	0	0	夜宿山庄闻蛙声柬雪湖,湖陂青草雨馀时，草里笙歌也自奇。卜岁预应知水旱，向人何必为公私。坐来杂遝春声乱，数不分明夜漏迟。老我山村方习静，可堪惊断梦中诗。
1	0	0	0	0	0	0	1	0	0	0	1	舟中感怀,故园此去浑如客，异县而今却是家。还日檐楹应着燕，来时杨柳未藏鸦。孤舟泛泛春江阔，去鸟飞飞岸树斜。却忆当年南下日，伤心泣尽日昏华。
1	1	0	0	0	0	0	0	0	0	0	1	辞墓,巾车频促去他乡，临路凄其拜墓傍。我奉严亲天外去，诸孙应解办蒸尝。
0	0	0	0	0	0	0	1	0	0	0	1	次高侍郎韵,芳村渺渺带平沙，桑柘阴阴一径斜。老去更堪身在客，病馀方觉眼生花。虫声入夜惊秋早，雁影冲寒冒雨斜。西望故乡情不极，白云飞处是吾家。
1	0	0	0	0	0	0	0	0	0	0	1	对酒书怀简句章故人八首 其一,酒酣意气郁难平，醉拥牛衣感此生。岂有文章凌汉魏，空余歌哭激幽并。樽前烟月伤心色，笛里关山变徵声。起坐阑干望乡国，一行旅雁又南征。
1	1	0	0	1	0	0	1	0	0	0	1	南旺湖夜泊,落日孤舟下石梁，蒹葭寒色起苍茫。青天忽堕大湖水，明月长流万里光。中夜鸬鹚回朔气，南来鸿雁乱胡霜。他乡岁暮悲游子，涕泪时时满客裳。
0	0	1	1	0	0	0	0	0	0	0	1	和周尹韵 其一,雨馀秋水绕清轩，心迹双清好莫言。松寺寻僧陪鹤侣，茆檐对客数鸡孙。年光荏苒惊残梦，生事萧条忆故园。兵后故人知好在，那堪白首卧衡门。
1	1	0	0	0	0	0	0	0	0	0	1	仆病行,甃鸧南飞鬓毛秃，赤日上山脚皴瘃。仆夫咨嗟荷担苦，十日黄泥九不沐。我携长足三奴丁，一已委顿僵欲瞑。悯其惫困载船尾，赎药入市寻豨苓。呻吟永夜唳病鹤，东风长叫思沧溟。遣之归附估船后，却宿家音涕沾袖。为报堂前垂白人，莫言游子形容瘦。
0	1	0	0	0	0	0	1	0	0	0	0	隺村（为周以发题）,孤冢翳荒原，悠悠不计年。堂封培旧圮，碑篆认初镌。村舍疏还朴，孙枝远更妍。青宵羽衣客，时与下蹁跹。
1	0	0	0	0	1	0	1	0	0	0	1	其二,干戈满地接山城，所在流亡苦甲兵。游子那堪天北望，孤舟应共雁南征。俱传栾布收彭越，相对黄公哭阮生。惆怅莫须论往事，岭猿已过第三声。
1	0	0	0	0	0	0	0	0	0	0	1	挽钱子道,仙翁回鹤驾，一日驭风归。为息人间辔，还忘月上机。上宾冠剑释，郎尹羽旄飞。盛德乌栖树，清光月照扉。独怜游子恨，还湿老莱衣。
1	1	0	0	0	0	0	0	0	0	0	1	至日,短晷催长至，新晴改故阴。风霜游子鬓，节序异乡心。合坐呼卢转，分曹举白深。百年家魏阙，存没一沾襟。
1	1	0	0	0	0	0	0	0	0	0	1	其二,匏瓜系不食，壮夫是所羞。出门望长安，远在天尽头。贡士亲署名，行作万里游。念此当乘离，恩情日绸缪。今年槐花黄，挂帆来广州。亦谓此恨浅，待我过深秋。秋风亦已过，别恨终悠悠。欲归不得归，飘蓬迹沈浮。登高插茱萸，重阳风飕飕。以汝异乡思，知我游子忧。千里远相隔，已恨归滞留。何况万里别，益以十年愁。
0	1	0	0	0	0	0	0	0	1	0	1	怀浦舍人长源,祖筵相送槿花时，江上逢春感别离。词客登临芳草变，乡山吟望尺书迟。莺声吴苑行人度，海色官船暝柳垂。最忆玉门听曙漏，思君閒夜益悽其。
0	1	0	0	1	0	0	0	0	0	0	0	辛酉正月二日步至前桥村上冢兼至大姊宅久憩,我行八九里，筋力喜尚强。前扺松柏林，连廛眺层冈。步紧不敢舒，先世之所藏。何意俯仰间，爱弟亦在旁。攀条泫然悲，我鬓久已苍。地下骨肉多，会面庶久长。半里谒姊居，迎门庆扶将。亦有容桼居，阖户罗酒浆。三田昨大收，已彀一岁粮。我谓隙地多，代补几树桑。却待菜作花，还来啜新黄。
0	0	0	0	1	0	0	1	0	1	0	1	听笛歌（留别郑协律）,旧游怜我长沙谪，载酒沙头送迁客。天涯望月自沾衣，江上何人复吹笛。横笛能令孤客愁，渌波淡淡如不流。商声寥亮羽声苦，江天寂历江枫秋。静听关山闻一叫，三湘月色悲猿啸。又吹杨柳激繁音，千里春色伤人心。随风飘向何处落，唯见曲尽平湖深。明发与君离别后，马上一声堪白首。
1	1	0	0	1	0	0	0	0	0	0	1	于饶阳作,他乡非无侣，远客难为心。高城掩白日，浮云结重阴。萧萧溪谷风，霜霰日以深。葛藟虽缠绵，凋伤委故林。哀乐有殊感，嘤鸟无异音。感激从中发，歔欷涕沾襟。
1	1	0	0	0	0	0	0	0	0	0	1	其二,愁思宁堪道，为君意暂倾。白头人几个，红烛夜三更。去住他乡梦，炎凉故里情。不知隋苑外，何处月偏明。
0	0	0	0	1	1	1	1	0	0	0	1	寄答张维中,北辕千里赴陪都，日觉还家计愈疏。人事浮云千变化，宦途平地几崎岖。青山有约长回首，白发无情忽满梳。赖有同年老兄弟，相思时寄数行书。
1	1	0	0	0	0	0	0	0	0	0	1	仪真阻浅江上水亭,江上幽人宅，重来记旧游。潮声寒带雨，山色淡宜秋。行尽芙蓉径，依然芦荻洲。他乡亦吾土，何必赋登楼。
0	0	0	0	0	0	1	0	0	0	0	1	寄马明府,秋云何处寄相思，华发知君满面垂。去国柴桑陶令醉，还家薏苡汉臣悲。竟无尺素传朱鲤，或与仙人种紫芝。一自沧江分折柳，十年摇落鹿门期。
0	1	0	0	0	0	0	0	0	0	0	1	湘潭除夕,束屩志万里，岁尽犹在兹。茅堂闭积雪，高卧湘川湄。邻家节序意，寒笛参差吹。佳人急刀剪，中夜闻声辞。留滞感未弭，景物情难持。褰衾盖蓬首，托寐通所思。故乡有馀梦，所思渺无期。寤叹击床蓐，反侧伤肝脾。人言有彼此，道远不可知。吁嗟壮士怀，岁尽增遥悲。
1	0	0	0	1	0	0	0	0	0	0	1	哭出家从祖德林真人,万里天风送佩珂，一丘烟雨暗松萝。伤心二十四涧水，不及诸孙涕泪多。
0	0	0	0	0	0	0	0	0	1	0	1	冬至午后余与冠吴弟登爱菊亭后塔，薄暮唤舟渡湖至江滨品茶而归,孤塔巍然矗半空，登临一览尽西东。绵飞芦白寒难禦，锦染枫丹日尚烘。天暮云生将酿雪，江深潮退不因风。离乡千里身偏健，可奈匆匆岁又终。游山已倦夕阳斜，唤渡□须兴尚赊。一叶扁舟聊拍桨，三间矮屋试烹茶。欲酬茗价囊如洗，归认沙堤路不差。犹忆故乡风景好，五峰相对是吾家。
0	0	0	0	0	0	1	0	0	0	0	1	其三,百年开口笑应难，静里频惊岁月残。老去不妨蓬鬓改，病来长惜酒杯乾。故园松菊留迟暮，并蒂芙蓉及早寒。莫道秋容零落尽，春风曾照碧桃看。
0	1	1	0	1	1	0	0	0	0	0	0	怀萧次圭,落日燕山晚，忆君易水深。大都常混迹，不次论知音。潦倒穷交色，悽惶失路心。那堪离索后，惆怅此孤吟。
0	0	0	0	0	1	0	0	0	0	0	1	其四,病起掩关坐，相存人未曾。不眠听夜漏，残渴饮春冰。著录参中垒，抽琴叹广陵。故园芳草色，惆怅已层层。
0	0	0	0	0	1	0	0	0	0	0	1	春闺怨,东风帘捲画楼西，目断王孙草色萋。莺织旧愁穿柳线，燕衔新恨湿花泥。梦随流水情添急，眉锁青山翠压低。惆怅天涯春欲尽，海棠花落杜鹃啼。
0	1	0	0	0	0	1	0	0	0	0	0	春日寄怀湛堂,晴烟漠漠柳丝丝，肠断春江是别时。千里相思两行泪，三年光景几篇诗。生涯似兔初营窟，踪迹如蝉不定枝。却怪天遥久留滞，何年得遂鹿门期。
0	0	0	0	0	0	1	1	0	0	0	0	送羽衣之京,羽衣缥缈拂尘嚣，怅别河梁赠柳条。阆苑云深孤鹤迥，蓬莱天近一身遥。香浮宝辇仙风润，花落瑶坛绛雨消。自是长生林下客，也陪鸳鹭入清朝。
1	0	0	0	0	0	0	0	0	0	0	1	次达子升清明感怀韵,暂停不停风撼树，欲收未收雨阁花。一百五日寒食节，二千馀里游子家。朱雀桥边少语燕，黄鹤楼下多鸣鸦。人生有酒莫滴土，无钱且向西邻赊。
0	0	0	0	0	1	0	0	0	0	0	1	己卯重阳前五日题许村双松寺后禅壁,二十年来此地违，旧时楼阁尚崔巍。乔松千尺白云挂，法鼓一声黄叶飞。拾穗乱闻村妇语，敲门仍识老僧归。西风刮面惊霜肃，惆怅穷檐未授衣。
1	0	0	0	0	0	0	0	0	0	0	1	舜井,马首嵯峨辨历山，舜祠遗井白云间。无烦野老论遗迹，且酌清流湛客颜。古甃碧苔寒漠漠，石栏晴竹雨斑斑。行吟游子空纡目，南望湘烟未可攀。
1	1	0	0	0	0	0	0	0	0	0	1	调丹壑二首 其一,张侯邀我入城去，西苑水风终日凉。却笑人间李公子，出门十步似他乡。
0	0	1	1	0	0	0	0	0	0	0	0	游灵谷寺宗长官留别因饮于此,出城望谷十五里，吹帽东风一面当。春柳变禽惊首夏，午林骑马忽斜阳。逢僧方外衣冠薄，食笋山中匕箸香。记取宗公今日别，千峰钟磬晚苍苍。
0	0	0	0	1	0	0	0	0	0	1	0	其三,白雁兼羌笛，几年垂泪听。阴风吹杀气，永日在青冥。远戍秋添将，边烽夜杂星。嫖姚头半白，犹自看兵经。
1	1	0	0	0	0	0	0	0	0	0	1	客中感秋呈王德载卢子明柳陈甫诸公,他乡为客长离忧，一夜新寒感敝裘。对酒正当桑落后，思家偏向雁来秋。白门月冷砧初断，淮水霜深叶自流。不是天涯有知己，萍踪那得久淹留。
0	0	0	0	0	0	0	1	0	0	0	1	雨中访吴允兆,寂寂故乡路，心知尚有人。那知今是客，犹忆昔时邻。树暝烟催夕，花寒雨殢春。青山独无恙，宛对别来身。
0	1	0	0	0	1	0	0	0	0	0	0	寄答黄农父,崧台登眺处，远寄故人书。动我旧游思，知君感叹馀。翠华犹髣髴，日月几居诸。惆怅经年别，愁怀惨不舒。
1	0	0	0	1	0	0	0	0	0	0	1	其二,举世嗟浮薄，谁堪寄死生。空馀交友恨，不见急难情。我昔为游子，公方作远征。那知成永诀，洒泪闭佳城。
0	1	0	0	0	0	0	0	0	0	0	1	其二,我所思兮在龙场，何年龙卧今遗芳。潜者勿用用者伤，孔颜当之亦则藏。思君思君白发长，乘彼白云归故乡。
1	1	0	0	0	0	0	0	0	0	0	0	还宫怨 其二,报道羊车指日临，莫题纨扇罢悲吟。双蛾欲画仍教洗，恐负当年辞辇心。
0	0	0	0	1	0	0	0	0	0	0	1	题竹,叹息真成汗漫游，经春历夏又嗟秋。林居已是能鸣士，顾我宁非不系舟。江渚出吟聊自适，竹梢清泪浩难收。王孙莫道归来好，芳草天涯恨未休。
0	0	1	1	0	0	0	0	0	0	0	1	故园,故园景物饶清赏，争奈游人去意坚。行色乍惊驴系皂，离樽未散鸟窥筵。随宜衣履劳妻制，打叠琴书赖弟贤。旧种菊花频细嘱，秋光护惜短篱边。
1	0	0	0	0	1	0	0	0	0	0	0	寄钱节①,论月柴门不浪开，命车良为故人来。茫然极目春千里，尚想愁肠日九回。绿水池边聊复尔，黄粱枕上信悠哉。何时共约参寥子，自撷青菁作饭材。
0	0	0	0	0	0	0	1	0	0	0	1	其二,万里赴松潘，孤舟别故园。风波江上路，儿女梦中言。月色满前浦，鸡声出远村。思家原有泪，过峡莫闻猿。
0	1	0	1	0	0	0	0	0	0	0	0	田园杂诗 其二,今晨放大牛，水田调生犊。稚子原上呼，有客访茅屋。田乌噪正喧，招手去何速。念此为谁欤，有马又有仆。舍耕还入门，友谊素云笃。田潦湿我衣，泥涂沾我足，且为解袯襫，易我揖让服。故人持不听，讶我未免俗。呼儿出草堂，敕厨炊脱粟。我去送牛来，今夜留客宿。
0	1	0	0	1	1	0	1	0	0	0	1	河从封丘北寻故道所过庐里荡然无遗壮木连抱披蔽中流者强半泰定乙丑秋予自开封归砀山买舟神马渡载书倒前领石而东湍瀑冲激神魄骇动有不可形于言者因念年老亲违历此艰险幸出坦途思警诸子遂述所怀寄众友,桑颠榆蹶大河倾，舟过陶波浪始平。篷影学遮冠盖道，橹声如斥子孙名。塞鸿已厌趋南北，沙鸟谁知乐性情。想像故园松菊在，为谁漂泊尚劳生。
0	1	0	0	0	0	0	0	0	1	0	1	闻洮河警,九塞清宁十二秋，忽传烽火过凉州。寻盟故自非常策，薄伐今谁是壮猷。陇上呜呜流水恨，云边惨惨夕阳愁。沙虫夜语川猿泣，肠断西风独倚楼。
0	0	1	1	0	0	0	0	0	0	0	0	夏日喜雨,月落腾云黑，风驰挟雨流。乍惊孤馆梦，却破故园愁。石径静如沐，江城清若秋。明朝问归路，翻恐涨芦洲。
0	1	0	0	0	0	0	0	0	0	0	1	句,归梦如春水，悠悠绕故乡。驻马渡江处，望乡待归舟。
1	0	0	0	0	0	0	0	0	0	0	1	庭草（明本注：乙未四月。） 其一,庭草绿毰毸，庭花闲自开。长鸿抱寒去，轻燕逐春来。时节看风柳，生涯寄酒杯。伤春欲谁语，游子正徘徊。
0	0	1	0	0	0	1	0	0	0	0	0	怀友,镜里衰颜失旧红，当年豪逸梦魂中。山城对月中秋夜，陇雁寄书西北风。遣兴与谁同酒盏，相思无处附诗筒。凭高想到消魂处，落日无言水自东。
0	0	0	0	1	0	0	0	0	0	0	1	李侯二首 其一,李侯世名仕，誉重才德优。清白树嘉政，藉藉载歌讴。夫何挽尘鞅，幽幽滞南州。游魂未能归，永怀故园丘。孤云落日淡，惊涛大江秋。匪以见者悲，抑为闻者愁。我亦陟岵子，忽觉涕泪流。
1	1	0	0	0	0	0	0	0	0	0	1	夜坐,检点奚囊少鹔鹴，清宵何处问台浆。天于我辈宁无意，节近残冬倍可伤。对此严寒梅几点，照人无寐月他乡。谁家漫奏关山曲，若为王孙惹恨长。
0	1	0	0	0	0	0	0	0	0	0	1	怀友,斜日晖晖荡客舟，落花飞尽水悠悠。故乡回首苍茫外，万叠云山一片愁。
0	0	0	0	0	0	0	1	0	0	0	1	其二,沉沉清夜起新愁，处处逢人说旧游。粉署黄堂真一梦，怨云凄雨识孤舟。无儿更溯漳南泽，有恨应怜水上沤。回首方川隔今古，数声啼鸟故园秋。
0	1	1	0	0	0	1	1	0	0	0	1	相思桥怀古别伯严仲林中实还南昌,寻常骊唱已侵襟，桥畔人天幼古今。云外断鸿谁是客，鬓边流水不成音。仓皇山海神仙恨，迟暮阴阳草木心。万劫悲欢争一晷，晚烟愁觑故园深。
0	1	1	1	0	0	0	0	0	0	0	1	临安春社行,临安二月天气暄，满城靓妆春服妍。花簇旗亭锦围巷，佛游人嬉车马阗。少年社火燃灯寺，埒材角妙纷纷至。公孙舞剑骇张筵，宜僚弄丸惊楚市。杨柳藏鸦白门晚，梅梁栖燕红楼远。青山白日感羁游，翠斝清樽讵消遣。宛洛风光似梦中，故园兄弟复西东。醉歌茗艼月中去，请君莫唱思悲翁。
0	0	0	0	1	0	1	0	0	0	0	0	题苏武忠节图,海上羁穷茹雪毡，羝羊不乳竟谁怜。十年身受风霜苦，一寸心同铁石坚。虏塞独持龙节在，汉家岂料雁书传。河梁泣别生还阙，始信孤臣节谊全。
0	1	0	0	0	0	0	0	0	0	0	1	其三,抱病登楼纵目时，无边旅思益凄其。长空黯淡朝云暝，落木萧疏暮雨悲。半世光阴黄卷里，百年心事短檠知。故园兄弟多清赏，采采黄花饮对谁。
0	0	0	0	0	0	1	0	0	0	0	1	行赵堡口寄念东,黄沙漠漠近幽燕，泽国心惊物候偏。远浦送帆初灭影，夕阳到水欲生烟。时名愧我甘牛后，归计多君在雁前。倘遇相思须载酒，南溪柳外听潺湲。
0	1	0	0	0	0	0	0	0	0	0	1	秋霁,积雨霁郊甸，凉风来早秋。蒲柳变冶色，寒螀生暮愁。明河凝素光，青山淡如浮。游目睇行云，感此身世忧。故乡不可见，怅望心悠悠。
0	0	0	0	0	0	0	1	0	0	0	1	塞下曲,骄虏初南下，烟尘暗国中。独召李将军，夜开甘泉宫。一身许明主，万里总元戎。霜甲卧不暖，夜半闻边风。胡天早飞雪，荒徼多转蓬。寒云覆水重，秋气连海空。金鞍谁家子，上马鸣角弓。自是幽并客，非论爱立功。
1	0	0	0	0	0	0	0	0	0	0	1	禽言二首 其一 子规,刚道故乡如许好，其如游子不归何。自从五柳先生死，空染千山泪血多。
0	1	0	0	0	0	0	0	0	0	0	1	秋日武陵客舍写怀 其一,功业难成自可嗟，那堪旅食向天涯。沧江断雁惊秋思，青镜流年感物华。落日丹枫愁里树，故园黄菊梦中花。悠悠归计何时定，独对西湖苦忆家。
1	0	0	0	0	0	0	0	0	0	0	1	得曾汝诚书,忆别何耿耿，此怀谁得开。故人千里外，隔岁一书来。道直存封事，时危属草莱。不知游子恨，翻作逐臣哀。
0	0	0	0	0	1	0	0	0	0	0	1	云,晴空碧于水，那得片云飞。映日成丹凤，随风变白衣。去来皆绝迹，隐显两忘机。天理谁能测，终然何所归。
0	0	0	0	0	1	0	0	0	0	0	1	登古峰岭望夔州,巍登古峰岭，回首望夔州。隐约瞻卧龙，微茫见江流。明朝望眼遮，江山见无由。翻令还乡梦，飞过白盐头。不知此邦人，亦念使君不。使君无可念，空有诗篇留。
0	0	0	0	1	0	0	0	0	0	0	1	博中,数别何曾见泪痕，长干落日自吹埙。故园一任荒丛菊，急难方知忆弟昆。小雨滴生春草梦，西风飘送老梅魂。为怀正好愁冬际，芦叶芦花江上村。
1	0	0	0	0	0	0	0	0	0	0	1	道州敬酬何处士书情见赠,意气曾倾四国豪，偶来幽寺息尘劳。严陵钓处江初满，梁甫吟时月正高。新识几人知杞梓，故园何岁长蓬蒿。期君自致青云上，不用伤心叹二毛。
0	0	0	0	0	1	0	0	0	0	0	1	重阳夜感怀,月冷燕城断旅魂，广庭风露坐来繁。老将浊酒酬今夕，秋到黄花忆故园。多病淹留孤剑在，当年游好几人存。狂歌重此登高意，满眼浮云不可论。
1	0	0	0	0	0	0	0	0	0	0	1	远思,远思极何处，南楼烟水长。秋风过鸿雁，游子在潇湘。海面云生白，天涯堕晚光。徘徊古堤上，曾此赠垂杨。
0	0	0	0	0	1	0	1	0	0	0	0	舟中望庐山,望望庐山高，矗上青云杪。下醮彭蠡波，苍龙出溟沼。群峰势若趋，九水故萦绕。岚光隐约间，云霞分窈袅。南北望不殊，青苍邈未了。昔有藏修人，千秋俨师表。我行不及登，仰止空怀抱。孤舟莽风烟，迸目飞双鸟。
1	0	0	0	0	0	0	0	0	0	0	1	尧母庙,百里见尧山，刺空出青峭。行觞第一泉，得谒尧母庙。制拟茅茨馀，器惟蛖土肖。丹陵缅郁盘，黄云想焜耀。伊耆虽载迁，庆都不殊号。都山望尧山，离立若壶峤。母望子曰慈，子望母曰孝。至今两山间，云气相缭绕。帐触游子心，苍茫独凭吊。
0	0	0	0	0	0	0	1	1	0	0	1	次韵维心赠葛鲁卿待制求花栽一首,此日宁无健步移，春前行近着花时。故园乐地今馀几，小县风光客不知。剩买名裁令乱眼，却嫌芳思只撩诗。属公归赋丹青手，问圃寻农独我宜。
1	0	0	0	0	0	0	0	0	0	0	1	贵溪道中,褰帷五马捧除书，驰传旌旗拥属车。见说省方容露冕，未须游子奉篮舆。鹅湖水长春江暖，龙虎山空绛阙虚。暂得淹留探胜迹，洞天金简近何如。
1	0	0	0	0	0	0	0	0	0	0	1	其十,吾生堪太息，世路易浮沉。物色悲游子，风波损壮心。同人桂林少，积水洞庭深。渺渺伤神极，还愁老欲侵。
1	0	0	0	0	0	0	0	0	0	0	1	春风四首 其一,春风吹愁端，散漫不可收。不如古溪水，祗望乡江流。
1	1	0	0	0	0	0	0	0	0	0	1	再次韵时闰九月九日菊,秋来有菊即重阳，曷问他乡与故乡。愁见飞蓬垂雪领，笑搴落蕊入霞觞。陶时莫讶逢馀闰，遣兴聊图不永伤。岁晚移根深记取，勿令红紫间中黄。
1	0	0	0	0	0	0	1	0	1	0	1	其三,游子出门庭，意气轻离别。男儿志四方，弃捐何足说。但愿登青云，曳裾黄金阙。誓莫负生平，远慰薄命妾。洛阳洵多花，寄言莫攀折。韶姿娱目前，经时欲消歇。何如岁寒松，苍苍不改节。
1	1	0	0	0	0	0	0	0	0	0	1	近衢州,水原将尽话西江，红叶归心日夜忙。犹爱越山看不饱，焉知孤棹尚他乡。
0	0	0	0	0	0	1	0	0	0	0	1	寄陈怡庵,十年千里各天涯，盼得还家会面迟。云冷夜窗听雨坐，相思却似未归峙。
0	1	1	1	1	0	0	0	0	0	0	1	哭内十二韵时年十七,笄总承归聘，青春媾悯凶。褰帷惊落雁，属纩怨乘龙。夙抱衾裯苦，未遑组织工。弦琴悲窈窕，中馈失仪容。垂绝啼沾臆，临危噎抚躬。平生怀冀缺，今日愧梁鸿。弟妹江关外，姑嫜疾疫中。宗姻稀袒免，馀服杀期功。陇庙馀班祔，箕裘冢命空。永怀愁不寐，长恸意无穷。草绿閒门雨，花明后苑风。年年桃李树，凄绝旧行踪。
0	1	0	0	0	0	0	0	0	0	0	1	其二,市近人声杂，窗明雨色开。异乡轻度节，同邸重传杯。不碍狂夫醉，知无贺客来。故园归未得，茅屋想苍苔。
1	0	1	1	0	0	0	0	0	0	0	1	其八,我是承平汝颍家，南来吴越在天涯。钱王故里惊如此，不忍思乡老眼华。
0	0	0	0	0	1	0	1	0	0	0	0	寄陈讲师（原注：以下见别编《临江集》。）,闻道山中客，年来鬓欲皤。静便三径小，贫觉一身多。且喜诗无病，从教睡作魔。故人今领众，犹足慰蹉跎。
1	0	0	0	0	0	0	0	0	0	0	1	戏成寄记汝,玉兰花落满溪桥，已住高峰见雪消。破院自忙供补葺，好诗未暇静歌谣。田因入夏烧灰种，人为思乡说理调。莫上芙蓉峰上望，岭南端的是迢迢。
1	0	0	0	0	0	1	0	0	0	0	1	岁除夜有怀铭源,清河何洋洋，水清不受鱼。北客老不仕，乃向清河居。我有一端锦，裁衣阙襟裾。我有三尺剑，斩马马不殊。于嗟伤心人，委弃当路隅。众星寒苍苍，今夕逼岁除。相思漠然来，北风吹户枢。忧心托远梦，梦远空踟蹰。
1	0	0	0	0	0	0	0	0	0	0	1	雨晴,护龙河头春雨晴，黄鸟白鸟相兼鸣。重来高阁寓幽目，一望故园销客情。野花羃?照江浦，官树依微绕石城。想见六朝全盛日，紫宫楼观碧云横。
1	0	1	0	0	0	0	0	0	0	0	1	逢僧云邱知竹意主人结茅白鹿洞侧因寄讯,结庐中洲久，天地一日还。寄书来别我，中有反本言。两度过汝水，芳洲空云烟。孤云随去住，游子念盘餐。近予结耦耕，梅花川上田。相逢匡山僧，得知公寒暄。画兰已无地，题诗独纪年。先贤宿所归，会当至公前。
1	1	0	0	0	0	0	0	0	0	0	1	其三,仓猝云仙唾雨师，樵柯未烂竟残棋。不分卢雉投孤注，拟借山河作小诗。胜国衣冠枯草秸，他乡憔悴好男儿。楼台懒入林逋眼，除却梅花百不知。
0	0	0	0	0	0	1	0	0	0	0	1	咏怀 其一,青楼临流水，水流何溅溅。上有愁思妇，中有万里船。欲寄相思信，捩柁捷如烟。抱琴歌一曲，知音有谁怜。曲罢不忍续，泪下如流泉。夫婿乐新欢，何时理断弦。
1	0	0	0	0	0	0	0	0	1	0	1	和友兰三姊杭州见怀原韵 其一,六月闻君已渡河，清秋又涉大江波。思乡应洒登高泪，惜别空成对酒歌。素简才从湖上寄，黄巾已恐浙西多。干戈满地相离远，搔首青天可奈何。
1	0	0	0	0	0	0	0	0	0	0	1	山中新岁①,春声比户又新年，真觉桃源别有天。小住始知岩壑好，相逢难得主人贤。衣冠儒雅风犹古，泉石幽深树亦仙。游子浮踪时序感，万山不隔白云边。
1	1	0	0	0	0	0	0	0	0	0	1	海阳春日,垆头春酒百花香，十五吴姬唤客尝。系马红楼成一醉，春风何处是他乡。
0	0	0	0	1	1	0	0	0	0	0	0	自和,老态龙钟雪满头，黄花招我对清秋。东篱幸可安吾土，南服何堪典此州。莫忆风巾游汉渚，早呼雨笠访沧洲。明年把酒知何处，预约家僮酿蚁浮。
1	0	0	0	0	0	0	0	0	0	0	1	乙丑新正九日书怀（是日宠儿县弧日时应试南宫）,漠漠晓烟枫树林，开轩舒抱发清吟。老夫庭畔关情日，游子天涯恋阙心。燕市樽醪谁共赋，云霄冠盖重相寻。忽闻檐外嘈嘈雀，驿使应驰报好音。
0	1	0	0	0	0	0	0	0	0	0	1	归燕,海燕频来去，西人独滞留。天边又相送，肠断故园秋。
1	1	0	0	0	0	0	0	0	0	0	1	史德脩所泊湖园正对啸台坐久荷香四起凉甚,菱叶荷枝贴水香，谁知五月此追凉。一帘之外孤山寺，身在他乡若故乡。
1	0	0	0	0	0	0	0	0	0	0	1	发胥口达包山,秋水连空凫鹜长，沧洲菰米饭初香。地宽不辨帆来影，云起遥疑石上房。青壁常含芝草秀，朱包新染橘林霜。年年佩剑嗟游子，莫笑南山豆尽荒。
1	1	0	0	0	0	0	0	0	0	0	1	遣怀,此生何处遂，屑屑复悠悠。旧国归无计，他乡梦亦愁。飞尘长满眼，衰发暗添头。章句非经济，终难动五侯。
1	1	0	0	0	0	0	1	0	0	0	1	寄怀王震甫客蜀,邛歊东望草离离，峡口春归未有期。怀古思乡两行泪，岂堪同在听猿时。
0	0	0	0	1	0	0	0	0	1	0	1	闺情,明月皎夜光，朝镜如悬水。照影犹自可，照形叹相似。夫子抗达节，迢迢万馀里。肯为儿女拘，贱妾愁独尔。芝兰不再荣，舜华胡足恃。空房挺光艳，将无鬼神喜。芳盛乃遐弃，彫落徒自耻。嫁夫勿男儿，娶妇勿女子。男儿志四方，女容易衰改。何以副中情，比翼栖连理。
0	0	1	0	0	1	1	0	0	0	0	1	宿怀仁县南湖寄东海荀处士,向夕敛微雨，晴开湖上天。离人正惆怅，新月愁婵娟。伫立白沙曲，相思沧海边。浮云自来去，此意谁能传。一水不相见，千峰随客船。寒塘起孤雁，夜色分盐田。时复一延首，忆君如眼前。
1	1	0	0	0	0	0	1	0	0	0	1	忆弟 其一,尚有他乡客，那堪两地春。文章聊玩世，儒墨竟疑人。别后山川换，愁来岁月新。沧江一万里，浊酒向谁陈。
0	0	0	0	0	0	1	0	0	0	0	1	怀九逵,春来相见一何稽，病里相思意欲迷。雨洗碧桃三月尽，风吹落日五湖西。眼中人物如公少，乡里声名愧我齐。老大未忘乘驷马，仙桥待与长卿题。
0	1	0	0	0	0	1	0	0	0	0	0	采莲曲和刘君曼四首 其一,出门采红莲，相思隔烟渚。花下双鸂?，切切相对语。
0	0	0	0	0	1	0	0	0	0	1	1	其六,地角天涯外，人号鬼哭边。大河流败卒，寒日下苍烟。杀气诸蕃动，军书一箭传。将军莫惆怅，高处是燕然。
0	0	0	0	0	0	0	0	1	0	0	1	柳塘杂兴四首 其二,御沟东畔柳成林，御水盈盈十里阴。白马青衫桥上客，春来多少故园心。
1	0	0	0	0	0	0	0	0	0	0	1	马上望西山,谷口远烟微，苍然起寒色。不知尘士中，有此翠欲滴。回峰断归云，半岭积余日。钟遥寺不分，雪浅径微出。望眼极空明，新妆殊姽婳。征途逼岁新，游子倦行役。对此融心神，庶几慰躅踯。欲携九节筇，线路通双屐。手揽碧芙蓉，凌虚送归翼。怅望渺灵源，马蹄去安极。
0	0	1	0	0	0	0	0	0	0	1	0	陈忠悯公遗像,将军龙虎姿，见知李忠毅。驻师吴淞江，东南半壁系。逆锋何狓猖，勇气弥奋厉。古有凿凶门，况已置死地。一朝将星沈，海水烽烟沸。清入胡逍遥，苻离遂惊溃。坐看金缯盟，洒遍英雄泪。我今瞻遗像，余怒犹裂眦。燀赫五雷神，威风震百世。由来生天人，不愧忠孝字。关张岂无命，段颜达其志。咄哉偷生徒，武刚车自卫。
0	0	0	0	0	0	1	0	0	0	0	1	寄高八逸人,离亭高唱久难酬，明月心期恋旧游。泛腊酒香频中圣，流年花发总关愁。山园浥露寒梨熟，水国迎霜晚稻收。自愧湮沈向城市，閒情惟有一登楼。
0	1	0	0	0	1	0	0	0	0	0	1	病中送履和兼怀李茂修,江枫落后见君迟，欲雪前林又别时。多病酒杯难共醉，独行归路更相思。家人望远愁腰带，旧侣逢春问鬓丝。身世飘蓬何日定，楚云淮水各凄其。
1	1	0	1	0	0	0	0	0	0	0	1	其二,我衰不足陈，子老亦可唁。颓然一聋翁，颜色为我变。劝我及秋行，要得数相见。呜呼游子心，一日几回旋。装我箧中书，书断不成卷。检我箧中衣，衣绽谁与线。日月固有时，哀哉亦既练。平生轻别离，有泪常默咽。惟有告墓辞，百灵共凄恋。
1	0	0	0	0	0	0	0	0	0	0	1	江舟观月,水作银河一折长，暗风漂去白蘋香。年华几辈听歌老，天地今宵对酒凉。楚雁出关愁见海，越山在眼易思乡。襟怀我逊邻船客，侧帽弦边试软肠。
0	0	0	1	0	0	0	0	1	0	0	0	和后村忆昔二首 其一,应世只愁一著差，少曾苦学鬓今华。爱牛因见无伤也，喻马还非俱是耶。工苦从人夸腹稿，发明自我看心花。蝇头蜗角人间事，回首惊看似乱麻。
0	0	0	0	1	1	0	0	0	0	0	0	十一月初六日南行是夜旅次听雨有怀藏诗坞诸子,客怀潦倒懒衔杯，布被难温火易灰。山市濛濛吹雨过，故人一一上心来。荒鸡破晓声犹涩，旅雁冲寒影自猜。几度梦寻归去路，五更风大却吹回。
0	1	0	0	0	0	0	0	0	0	0	1	乱后途中,乱离寻故园，朝市不如村。恸哭翻无泪，颠狂觉少魂。诸侯贪割据，群盗恣并吞。为问登坛者，何年答汉恩。
1	0	0	0	0	0	0	0	0	0	0	1	留园雅集席上即事①,沧桑身世亦堪哀，回首鲲溟倦眼开。昔日户庭今万里，伤心不上望乡台。
0	0	0	1	0	0	0	0	0	0	0	1	骤寒简明叔闻仲威数过之,相逢日日讶冬暄，为此阴寒仅覆翻。破屋未愁茅尽卷，近林无奈鸟相喧。驰驱短景贪黄卷，咫尺梅花忆故园。闻道频迂长者辙，教儿勿掩席为门。
0	0	0	0	1	0	0	0	0	0	0	1	抵潜村旧居 其一,犹是向山路，依然流水村。荒墟遗败灶，宿莽翳颓垣。不见桑麻长，何知雨露存。迟徊拜家庆，洒泪到黄昏。
0	0	0	0	0	0	1	0	0	0	0	1	其四,欲凭双鲤去云安，经岁离情问讯难。偕隐高堂华发健，织缣小妇锦机寒。新篁坠粉含清露，红药翻风下曲栏。兄弟相思不相见，故乡迢递海云端。
0	0	0	0	1	1	0	0	0	0	0	1	春夜都门怀人诗十七章 其一,我心苦不多，有怀难遍给。缄耳谢惊霆，谁来破幽蛰？故人敦夙欢，结交重车笠。星散天无垠，河光暗空挹。蒸蒸木向荣，中有露声歙。悄焉霏吾衿，萦之泪痕湿。彼美不可邀，榛苓眷山隰。非无新相知，末由慰怏悒。
0	0	0	0	0	0	1	0	0	0	0	1	有怀王大尹汝霖,昔当贱子还家日，政是贤侯赴阙时。暂对离樽论出处，远从别路说相思。重来只见棠阴满，一去空怜雁影迟。好在当年旧山水，登临谁与赋新诗。
0	0	0	0	0	1	0	0	0	0	0	1	哭边权少府（新淦边权尉六合兵乱弃官归去年始与余缔交甚相亲未几避地渝上适与馆人难死焉）,往年把酒楚山秋，叹息相逢总白头。梅福吴门闻久去，祢衡江夏为谁留。血凝塞壁精灵在，气贯晴虹魑魅愁。乡国衣冠转憔悴，招魂何处泪空流。
0	0	0	0	1	0	0	0	0	0	0	1	宫词,故国三千里，深宫二十年。一声何满子，双泪落君前。
0	0	0	0	0	0	0	0	0	0	0	1	洛阳夜泊怀故园朱虚亭熊两谷诸丈云屏华原两弟,江边疏竹带寒沙，客里开樽感岁华。诗酒故人同海内，风尘诸弟隔天涯。乡心迢递频看月，秋夜分明数到家。几处吹笳戎马后，不闻商女弄琵琶。
0	0	0	0	0	0	0	0	0	0	0	1	古从军行,阴山吹笛大军行，铁甲冰霜落有声。西上胡沙天渐近，可怜月比故园明。
0	0	0	0	0	0	0	0	0	0	0	1	桃花,照水桃花树，春风灼灼开。虽非天上种，何异观中栽。帝子吹笙罢，渔人信棹回。故园何处是，目尽望乡台。
0	0	0	0	0	0	0	0	0	0	0	1	冬晴闲步东村由故塘还舍作二首 其一,故园三径可婆娑，遇兴遵涂负杖歌。霜重天寒山色淡，草枯野旷猎徒多。解刀尚可谋黄犊，挥帖无由致白鹅。自计长闲何所恨，一生心事在烟波。
0	0	0	0	0	0	0	0	0	0	0	1	寄费安槎,垂虹归去已无家，席帽飘零水一涯。岁岁依人春燕子，年年入梦故园花。耐寒和靖诗应瘦，卧病相如赋不华。遥想故人当此日，定搜险韵斗尖叉。
0	0	0	0	0	0	0	0	0	0	0	1	征夫叹,漠北单于耽射猎，云中都护拥旌旄。征夫泪堕故乡远，戍角声悲寒月高。绝塞冰霜侵剑戟，阴山鬼火照蓬蒿。从来百战轻生死，独倚辕门感二毛。
0	0	0	0	0	0	0	0	0	0	0	1	避地村居十首 其十,草木中原尽，风烟太白高。何人回北辙，未忍卧东皋。浊水肥菱芡，秋霖罢桔槔。故园三亩宅，知已长蓬蒿。
0	0	0	0	0	0	0	0	0	0	0	1	关山行,关山秋草风萧瑟，戍角悲笳听不得。月照征人望远心，霜吹暮马苍黄色。黄云黯黯没金微，万里无人一雁飞。故乡此夜寒砧泪，尽入沙场战士衣。
0	0	0	0	0	0	1	0	0	0	0	0	闺情效香奁体 其二,泪浣香腮粉未乾，相思成病怯春寒。此情欲向琵琶诉，整得琵琶又倦弹。
0	0	0	0	0	0	0	0	0	0	0	1	汀州道中,左顾朝阳右赣州，新罗高据万山头。番瑶接地蟠关隘，烽火连天起戍楼。日夜乡心皆北向，古今汀水独南流。可怜满眼崎岖路，惟有清猿伴客愁。
0	0	0	0	0	0	0	0	0	0	0	1	哭胡思齐,野战日纷纷，飘零最念君。故园知不返，客路竟长分。道士来看病，邻人为起坟。百年精爽在，应化武山云。
0	0	0	0	0	0	0	0	0	0	0	1	天山雪歌送萧治（一作沼）归京,天山有雪常不开，千峰万岭雪崔嵬。北风夜捲赤亭口，一夜天山雪更厚。能兼汉月照银山，复逐胡风过铁关。交河城边飞鸟绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。
0	0	0	0	0	0	0	0	0	0	0	1	达州月夜,薄暮行人息，角声吹已残。城空群犬吠，明月照关山。四望何所见，烟苍树团团。但闻流水声，不见飞鸟还。故园天一角，时危路间关。避地方云始，整驾何当旋。故人同此夕，若为怀抱宽。
0	0	0	0	0	0	0	0	0	0	0	1	登寺阁见月上率然成咏,残阳犹半谷，片月已临山。暮色千林起，乡心万里还。不堪常俯仰，宁有但间关。绝世非吾意，幽栖寄暂閒。
0	0	0	0	0	0	0	0	0	0	0	1	咏蝉,应候有鸣蝉，居高也可怜。玉貂名并出，黄雀患相连。几处秋风里，千声夕照边。故园新柳上，今得听三年。
0	0	0	0	0	0	0	0	0	0	0	1	逢江客问南中故人因以诗寄,南客何时去，相逢问故人。望乡空泪落，嗜酒转家贫。疏懒辞微禄，东西任老身。上楼多看月，临水共伤春。五柳终期隐，双鸥自可亲。应怜折腰吏，冉冉在风尘。
0	0	0	0	0	0	1	0	0	0	0	0	度岭怀钱汝瞻沈纯甫黎惟仁诸君,粤江三醉故人觞，立马关前一望乡。袅缀白云千垒石，飘零孤剑万家霜。别来痴岂谙时事，老去歌堪傍酒狂。无赖征鸿飞欲尽，那能相忆不沾裳。
0	0	0	0	0	0	0	0	0	0	0	1	东村兄观灯赏莲酌月种麦四时吟惠教漫兴次答 其一,骑马长安市，春游十二年。广都开火树，复游照金莲。七校香车度，千门珠履连。故乡同此夜，万里各风烟。
0	0	0	0	0	0	0	0	0	0	0	1	过昆陵怀浦舍人源,昆陵烟树晚依依，短径行寻到夕晖。吟舍空馀秋草没，故园时见野禽飞。晋宫词笔应谁继，圣代才名似子稀。此日怀君何处写，临风惟有一沾衣。
0	0	0	0	0	0	0	0	0	0	0	1	初至西村,避世不可得，聊复居西村。西村亦何有，松竹罗故园。况兹青阳暮，卉脱芳阴繁。雨馀眷秀野，寒风带陇翻。既随物候适，亦绝人情援。默坐观无始，散步神理存。喧寂故自如，昏旦安足论。所愧素心人，悠然独举樽。
0	1	0	0	0	0	0	0	0	0	0	0	望金华山,双龙洞前青斑斓，夜半空林招白鹇。赤松一去不复还，涧中怪石横榛菅。山云堕地秋如水，落日苍茫几千里。浩浩山中高卧人，悠悠道上远游子。破衣赤足一顽仙，门前老桧三千年。白羊倏忽不知处，菖蒲花发月婵娟。荒岩日落秋风早，游情历历东阳道。紫芝如掌尚可餐，何用沧波访三岛。
0	0	0	0	0	0	0	0	0	0	0	1	其三,倚剑白日暮，望乡登戍楼。北风吹羌笛，此夜关山愁。回首不无意，滹河空自流。
1	0	0	0	0	0	0	0	0	0	0	0	晚泊三山怀古兼寄历阳朋游（丙子四月赋）,三山春水拍江流，六代馀风扫地收。破国龙骧复安在，赋诗宣城难与酬。伤心远宦北宗老，满眼旧游南豫州。寄声好住数君子，一别相忘风马牛。
0	0	0	0	0	0	0	0	0	0	0	1	与诸将登大甑山作,乱后江山但夕阳，边尘千里接荆襄。三军岁暮归无日，一夕天寒卧有霜。白草不堪多战骨，黄云何处少沙场。深闺梦里人谁在，咫尺龙堆是故乡。
0	0	0	0	0	0	0	0	0	0	0	1	漠北怀古四首 其一,旷野多遗骨，前朝数用兵。烽连都护府，栅绕可敦城。健鹘云间落，妖狐塞下鸣。却因班定远，牵动故乡情。
0	0	0	0	0	0	0	0	0	0	0	1	关山月（一作横吹曲辞 关山月）,裴回汉月满边州，照尽天涯到陇头。影转银河寰海静，光分玉塞古今愁。笳吹远戍孤烽灭，雁下平沙万里秋。况是故园摇落夜，那堪少妇独登楼。
0	0	0	0	0	0	0	0	0	0	0	1	寄崔沣州,共襆台郎被，俱褰郡守帷。罚金殊往日，鸣玉幸同时。五马来何晚，双鱼赠已迟。江头望乡月，无夜不相思。
0	0	0	0	0	0	0	0	0	0	0	1	洧川田家,榆绕村庄柳绕垣，绿阴深处启柴门。平芜满野牛羊卧，落穗盈阶鸟雀喧。蓑笠雨晴当户挂，机梭夜静隔邻闻。馀年深觉为农好，望断南云想故园。
0	0	0	0	0	0	0	0	0	0	0	1	田家,岐路忽三叉，居民四五家。人行茅屋罅，犬吠枳篱斜。拗项壶卢架，长身巨胜花。故园宛在眼，南望白云遐。
0	0	0	0	0	0	0	0	0	0	0	1	哭张孝廉际亮四章 其一,咄哉身得凤鸾依，仍此霜巢了褐衣。心泪早枯生亦暂，故乡不屋死犹归。箧封有垢文章蚀，朋散如星吊唁稀。惧尔千秋从此尽，留将六合与谁飞？
0	0	0	0	0	0	1	0	0	0	0	0	寄严八判官,洛阳新月动秋砧，瀚海沙场天半阴。出塞能全仲叔策，安亲更切老莱心。汉家宫里风云晓，羌笛声中雨雪深。怀袖未传三岁字，相思空作陇头吟。
0	0	0	0	0	0	0	0	0	0	0	1	哭王几道职方三首 其一,前罢邯郸守，孤高与世违。青云旧知在，白首故园归。既没无儿女，元贫只帐帏。平生洛阳友，从此更应稀。
0	0	0	0	0	0	0	0	0	0	0	1	人日怀故园,人日登楼望岁华，可怜久客独思家。南中尽道花如锦，北地才看锦作花。非关帝里春光少，但惜故园春事早。借问花开桃李蹊，何如雪满关山道。此日登高且放杯，谁家吹笛上春台。未报楼前折新柳，已闻江上落残梅。
0	0	0	0	0	0	0	0	0	0	0	1	避乱村居,三匝惊栖夜正寒，茫茫秋思坐无端。乱离转觉渔樵贵，林壑惟应鸟雀安。白曰战场丛菊少，青山烽火著书难。紫门倚杖西风急，败叶篬笞覆井阑。
0	0	0	0	0	0	0	0	0	0	0	1	登凤台山,客游容易又东风，夹道桃花马映红。独上凤台峰上望，故乡只在白云中。
0	0	0	0	0	0	0	0	0	0	0	1	尚阳堡即事口号二首 其一,新烧悬崖净积莎，远随甲骑渡柴河。虎头在客休投笔，鸡肋从军漫荷戈。骨肉书传辽塞少，林泉话入故园多。边城老将秋霜下，夜半闻笳起自歌。
0	0	0	0	0	1	0	0	0	0	0	0	寄永丰范教谕冕先生,炎首雨生凉，莎鸡作秋语。荒寂乱山中，气候殊吾土。子宦同一方，去路几何许。相望不得亲，晨夕萦愁绪。溪月如我期，谷云为我侣。缀文岂徒然，青冥弃遐羽。知音谅此怀，落莫将谁处。
0	0	0	0	0	0	0	0	0	0	0	1	初冬得报敝邑筑成防寇承澜沧周兵宪公枉书相问聊此代简,闻到吴门未解围，千家村郭爨烟微。长川白骨沧波冷，满地绿林豺虎肥。烽火迢迢中夜梦，云山渺渺几时归。故乡消息劳相问，惟有新城闭落晖。
0	0	0	0	0	0	0	0	0	0	0	1	望惠山,昔者岁庚戌，承檄离故乡。遽以此山别，关陕隔异方。缅怀林壑姿，令人归思长。潇洒栖白云，青松荫石床。泠泠第二泉，流润石髓香。今辰罢官守，春风促归航。青青九龙峰，郁然当我藏。我本江海人，泉石有膏肓。一从挂尘网，鬓发已苍苍。寄谢桑苧翁，卜邻漪澜堂。
0	0	0	0	0	0	0	0	0	0	0	1	次韵曹颂嘉和田纶霞九日同谢方山饮黑龙潭晚游刺梅园看松诗四首 其一,高秋征马几时回，节序边书日又催。鸿雁也从烽燧少，菊花应傍战场开。雄都紫塞频传檄，霸业黄金旧筑台。且敛登临词赋手，故园远望当归来。
0	0	0	0	0	0	0	0	0	0	0	1	咏菊,九月花发故园违，旅舍相看尚未稀。抗节合同高士洁，餐英不见道人肥。时平共拟抛金甲，岁晏谁将遣白衣。万物早凋惟汝见，只应沉醉对柴扉。
0	0	0	0	0	0	0	0	0	0	0	1	怀后村作,无端对酒忽愁生，酒欲浇愁愁未平。老我阨穷如子美，故人忧病似丘明。常时交讯无虚日，每日迂谈尽五更。手简近来儿代作，得公手简若为情。
0	0	0	0	0	0	0	0	0	0	0	1	望夫石,良人有行役，远在天一方。自期三年归，一去凡几霜。登山凌绝巘，引领望归航。归航望不及，踯躅空傍徨。化作山头石，兀立倚穹苍。至今心不转，日夜遥相望。石坚有时烂，海枯成田桑。石烂与海枯，行人归故乡。
0	0	0	0	0	1	0	0	0	0	0	0	华阴怀古,西出潼关到华阴，油然清兴发胸襟。希夷洞口荒苔合，玉女峰头古木森。扪虱忆谈当世务，却金曾愧故人心。可怜隐显俱陈迹，落日风寒起暮砧。
0	0	0	0	0	0	0	0	0	0	0	1	游清泉寺,路绕苍松迥，寺俯清泉幽。况复得佳友，来游当杪秋。情随水声远，兴挟山光浮。两涧涉游足，双峰睇吟眸。陆寻虞监宅，林访袁家丘。徘徊念畴昔，感叹罢冥搜。古今如大梦，身世一浮沤。不悟无生乐，终缠有漏忧。晤言资道侣，冥理契缁流。咄嗟已成累，竟动故园愁。
0	0	0	0	0	0	0	0	0	0	0	1	发燕山,西风乾木叶，原野变颜色。征人别所知，去去燕山北。省觐亦其常，我独何偪仄。春明发故园，秋乃辞京国。岂曰哭穷途，蹭蹬至此极。亦以走边庭，徒旅不可得。羽箭逐庄头，腰刀随戍卒。浑脱取其温，驽骀借其力。冰霜不畏寒，崎岖亦可出。纵复隔关山，凌风有羽翼。
0	0	0	0	0	0	0	0	0	1	0	0	村居怀张公子,美人天际隔烟波，落寞其如索处何。芳草易添公子恨，雪舟何日故人过。雨迷云物关河险，霜落山门景色多。最是梅花江上望，不胜清怨挂云萝。
0	0	0	0	0	0	0	0	0	0	0	1	宿清村,地阔江流险，天空山势高。望乡双泪落，为客一身劳。斜日飞沙鸟，西风动野蒿。独舟依岸宿，深竹夜骚骚。
0	0	0	0	0	0	0	0	0	0	0	1	代边将有怀,少年辞魏阙，白首向沙场。瘦马恋秋草，征人思故乡。暮笳吹寒月，晓甲带胡霜。自到云中郡，于今百战强。
0	0	0	0	0	0	1	0	0	0	0	0	寄答苏廷襄,梦入清斋路未真，觉来怜旧转伤神。荀陈谊重干霄汉，苏颋才华出世尘。一醉乡心时自起，三城秋事总忧贫。巴歌敢谓酬双璧，聊写相思寄羽鳞。
0	0	0	0	0	0	0	0	0	0	0	1	立夏日吴山寓楼偕竹垞朱先生及郑息庐马衎斋素村家德尹为樱笋之会竹垞有诗和荅一首,夏木阴中夏日长，小楼西面吸湖光。帘栊昨夜犹春雨，花事今年偶故乡。佳节重逢知几度，白头一笑抵千场。朱樱紫笋家园味，容易山厨得饱尝。
0	0	0	0	0	0	0	0	0	0	0	1	江上阻兵,闻道胥江口，黄巾未解兵。春沙晴洗马，烽火夜连营。羽信惊帆影，乡心乱角声。请缨系南越，无路痛书生。
0	0	0	0	0	0	0	0	0	0	0	1	登中峰塔,凭高竟日对斜曛，一片乡心在白云。绕寺磬从天际入，向城帆到水中分。窗开山色层层见，地抱江声处处闻。便欲忘忧共杯酒，不堪明发更离群。
0	0	0	0	0	0	0	0	0	0	0	1	宣府人日,烽台石戍晓烟平，人日逢人载酒行。客久渐多新岁感，边方倍起故园情。围炉小伎兼筝笛，出郭诸山半雨晴。骑马不愁归路晚，江乡犹及听啼莺。
0	0	0	0	0	0	0	0	0	0	0	1	游西施山园亭将归题壁,西施山馆倚东郭，曾住西施教歌乐。复阁还留翡翠香，前池自洗胭脂薄。我来醉酒正阳春，大琴小笙压上津。春寒日暮欲归去，一树桃花思杀人。
0	0	0	0	0	0	0	0	0	0	0	1	得万荔村王宜泉书,联舫已传逾大别，之官几日到随州。故乡水没碧鸡市，客子风吟黄鹤楼。岂有奇方能缩地，空凭素札一将愁。镫昏墨淡雾遮眼，木落堂空霜在头。
0	0	0	0	0	0	0	0	0	0	0	1	寄吴中故人,乡心离思共依依，吴水吴山怅久违。客里频看流景换，老来偏感故人稀。百花僧舍思携酒，细雨春林忆采薇。一枕飘零江海梦，夜深空趁蝶交飞。
0	0	0	0	0	0	0	0	0	0	0	1	登越山,腊后梅花破碎香，望中情地转凄凉。游山只道寻高处，高处何曾见故乡。
0	0	0	0	0	0	0	0	0	0	0	1	望西山,列嶂横天壁，连云并女墙。晚风落空翠，疏雨湿斜阳。岩壑乡心乱，关河别路长。白云如盖处，冉冉近高堂。
0	0	0	0	0	0	0	0	0	0	0	1	哭王宗可,昨现官身往，今迎影子回。总云凫入觐，谁料鵩为灾。巷静公人去，门荒吊客来。故园花满架，犹似去年开。
0	1	0	0	0	0	0	0	0	0	0	0	哭戈南村夫子,天乎何酷在师门，木坏山颓更莫论。只有羊昙能下泪，岂真宋玉解招魂。训词方惧微言绝，遗集谁编旧泽存。闻说浮家尚羁旅，抚棺未得只声吞。
0	0	0	0	0	0	0	0	0	0	0	1	闺中曲,客归青海头，报道单于死。晓起望征人，新妆从此理。
0	0	0	0	0	0	0	0	0	0	0	1	腊日过欧村有感,黟县南头亦我村，何论名姓谢公墩。出山抛却鸡豚社，独把椒花忆故园。
0	0	0	0	0	0	0	0	0	0	0	1	饮马长城窟行,北风日以骄，野草日以萧。远望长城道，长城不可到。君为天上人，妾若浊水尘。水流去复还，妾岂长红颜。胡马知北风，塞雁知冬雪。欲归天路遥，音书仅不绝。书中何所将，问其还故乡。上言加餐饭，下言增衣裳。长思终无益，行役在战场。
0	0	0	1	0	0	0	0	0	0	0	0	游琴山（在旌德县隐龙村中）,杯中常见惊人影，爨下原珍不世材。转笑柴桑桥上客，无弦空抚伴樽罍。
0	0	0	0	0	0	0	0	0	1	0	0	其四十三 怀古,月洗冰壶一镜清，分明照见老先生。故人只有林和靖，知己非无宋广平。冷落南塘嫌俗态，凄凉东阁动诗情。未拈一字骚经上，千载相看作目成。
0	0	0	0	0	0	0	0	0	0	0	1	乡村,荒村惟古木，薄暮上寒曛。塞雁影几点，野鹓声一群。故乡犹旅食，乱世自轻文。怪杀巢边鹊，双双噪我闻。
0	0	0	0	0	0	0	0	0	0	0	1	遥村,野水落田鸣，遥村雨后清。老农方敮耒，好鸟又催耕。饷馌甘藜藿，占年验晦晴。家山有黄犊，一轸故园情。
0	0	0	0	0	0	0	0	0	0	0	1	丙午冬十一月辟乱亭林明年春馆于扬溪邵筼谷氏四月一日乡兵复大起合境之人鸟惊麇窜不知所届余亦去而从之既定而返因写怀云,茫茫新战场，白草迷四顾。烽火连石门，我归亦无路。穷鱼久在辙，惊鹊空绕树。故园今何如，犹思读书处。近闻遭杀戮，岂复有亲故。安得附晨风，从之西南去。
0	0	0	0	0	0	0	0	0	0	0	1	游山同翰君作,落日陀台畔，晴空一雁飞。平芜迷望远，野鸟向人低。金井凄寒缏，秋砧捣客衣。故园松菊好，三径愿同归。
0	0	0	0	0	0	0	0	0	0	0	1	其七 乌夜村,玉貌曾沾帝子恩，故乡环佩葬归魂。千年废寝无寻处，夜月啼乌尚有村。
0	0	0	0	0	0	0	0	0	0	0	1	重移村居既北复南未返吾庐慨然兴叹,桑梓依依历草茅，故园应为长蟏蛸。望穷北渚湘兰种，拣尽南枝越鸟巢。淮海岂同公路浦，辋川新有孟城坳。柴门几处秋萧瑟，后夜行吟月下敲。
0	0	0	0	0	0	0	0	0	0	0	1	寄功檀行者,如何仍滞故人家，念汝辛勤泪点沙。归语故园诸弟妹，孤僧未死海东涯。
0	0	0	0	0	0	0	0	0	0	0	1	单于晓角,胡儿吹角汉城头，月皎霜寒大漠秋。三奏未终天便晓，何人不起望乡愁。
0	0	0	0	0	0	0	0	0	0	0	1	闻村舍后高峰名望乡台再题村舍图,卜居恰傍望乡台，万木苍凉杜宇哀。菊径玳梁家尽毁，攀登欲更望谁来。
0	0	0	0	0	0	0	0	0	0	0	1	书怀简刘大 其一,客庭风雨似秋天，转忆浮生事渺然。病发到来同落叶，故园归去是何年。凄凉尘梦遥钟外，迢递乡心夕鸟边。萍水不堪流浪远，此行偏动故人怜。
0	0	0	0	0	0	0	0	0	0	0	1	黄陵怀古,苍苔一径白云封，三愿深恩起卧龙。道出黄牛筹战守，祀修白马报勋庸。秋风不老隆中树，汉月常悬剑外峰。大业未成名万古，思君到处有遗踪。
0	0	0	0	0	0	0	0	0	0	0	1	游龙山呈吴子鱼先生,桃花开后杏花稀，客子来时燕子飞。山郭数村芳草合，野篱三面乱峰围。风尘歧路何年尽，破帽长裾此计非。遥忆故乡归不得，白鸥春水掩柴扉。
0	1	0	0	0	0	0	0	0	0	0	0	登中条山东头,魏国中条此尽头，登临暇日兴悠悠。两崖势转黄流静，万壑声寒碧树秋。官舍飞甍临远谷，琳宫细路绕层丘。风光满目皆吾土，逸气飘然总胜游。
0	0	0	0	0	0	0	0	0	0	0	1	其二,青铜峡里韦州路，十去从军九不回。白骨似沙沙似雪，将军休上望乡台。
1	0	0	0	0	0	0	0	0	0	0	0	春怨,昨夜春寒冷如水，梦入关山数千里。萧郎近报在凉州，一寸心驰边上头。
0	0	0	0	0	0	0	0	0	0	0	1	寄任司训,江湖不见任公子，风雨常怀老郑虔。异域亲朋皆万里，故乡花柳又新年。青春已共浮云去，白日难同逝水还。为道故人从别后，一身憔悴泪双悬。
0	0	0	0	0	0	0	0	0	0	0	1	龙夜吟,鬈发胡儿眼睛绿，高楼夜静吹横竹。一声似向天上来，月下美人望乡哭。直排七点星藏指，暗合清风调宫徵。蜀道秋深云满林，湘江半夜龙惊起。玉堂美人边塞情，碧窗皓月愁中听。寒砧能捣百尺练，粉泪凝珠滴红线。胡儿莫作陇头吟，隔窗暗结愁人心。
0	0	0	0	0	0	0	0	0	0	0	1	谢郭景文寄鱼鲊,开缄如见故人面，仍喜故园风物来。想见金刀落飞雪，何时斫脍共衔杯。
0	0	0	0	0	1	0	0	0	0	0	0	斜东村道中忆查韬荒,白日西斜水向东，斜东村路落花红。立当野岸迎初月，行傍幽篁爱晚风。谷响一声啼老鹳，潮平十里浸长虹。故人不见堪惆怅，葭菼苍苍在此中。
0	0	0	0	0	1	0	0	0	0	0	0	月,人言月里仙人住，隐约娑罗树根兔。玄霜捣就亦多年，不见有人曾得度。清光偏照边城秋，城边白骨胎王侯。王侯白骨卒未已，龟蚌吸月独不死。
0	0	0	0	0	0	0	0	0	0	0	1	哭胡圭,才高登上第，孝极殁庐茔。一命何无定，片言徒有声。故园花自发，新冢月初明。寂寞重泉里，岂知春物荣。
0	0	0	0	0	0	0	0	0	0	0	1	月,故园今夜月，迢递向人明。只自悬清汉，那知隔凤城。气兼风露发，光逼曙乌惊。何事江山外，能催白发生。
0	0	0	0	0	0	0	0	0	0	0	1	生查子 其二 闺情，集唐诗,欲试一寸心，试妾与君泪。寄向故园流，空望去时水。不消出门行，想君发扬子。错认几人船，日暮情何已。
0	0	0	0	0	0	1	0	0	0	0	0	寄题山阴徐氏林亭三首 其一 （拟古）见南亭,青林见危构，南山覆其陲。林居何为此，所爱烟雾姿。上有鹧鸪鸟，来从溟海湄。飞止不他乡，畏与宿愿违。违此顷刻间，万死莫赎之。而忧中夜露，辛苦湿毛衣。毛衣岂愿湿，即湿非所辞。莓苔与薏苡，含弄寄相思。
0	0	0	0	0	1	0	0	0	0	0	0	望广武山,翘首郊东壁垒高，闲来对景觅英豪。龙飞沛上孤军奋，鹿走中原万马嚎。过耳风声鸣战鼓，迎山曙色耀征袍。可怜沙底含冤骨，徒供骚人一醉遨。
0	0	0	0	0	0	1	0	0	0	0	0	金陵留题逆旅主人壁兼咏怀古迹十首 其二,席帽山人去渺茫，奉金赠远意何长。相思他日来相访，王屋山前是小庄。
0	0	0	0	0	0	0	0	0	0	0	1	桃花,故园却信天台隔，回首东风路渺茫。
0	0	0	0	0	0	0	0	0	0	0	1	七夕立秋与闺人小酌听雨,玉汉云深转素商，曲房瑶瑟倚明妆。只言风雨三秋剧，却爱星辰一夜凉。乌鹊影回桐叶晚，鸳鸯梦湿藕花香。漫须更鼓乘槎兴，金钿银盆忆故乡。
0	0	0	0	1	0	0	0	0	0	0	0	春闺杂咏① 寄书,一书欲写寄云鬟，更把春衫裹素蛮。欲识相思谁最切，泪痕令作鹧鸪斑。
0	0	0	0	0	0	1	0	0	0	0	0	登碧鸡山寄陆伯瞻刘子伟,碧鸡山顶登临处，一片苍烟迷海树。回首章台若个边，青天不尽山无数。欲倩西风吹雁书，拂云遥寄故人居。书中草草无多字，但道相思会面疏。
0	0	0	0	0	0	0	0	0	0	0	1	九日震雷山怀望之,九日东山上，思君江汉深。故园频宴会，佳节自登临。众壑流云气，孤峰落日阴。应知楚山上，独赋望乡吟。
0	0	0	0	0	0	0	0	0	0	0	1	青骢白马,青骢踯躅八尺强，黄金络头丝作缰。可怜白马如人长，着地徘徊自生光。青骢白马冶游郎，劳君下都看三阳。可怜白马逐青骢，石桥柏梁五湖东。青骢白马六萌车，可怜今夜宿谁家。借问窈窕西曲娘，白马青骢去无常。借问窈窕西曲女，石城莫愁凭寄语。齐唱可怜泪沾裳，可怜三声忘故乡。
0	0	0	0	0	0	0	0	0	0	0	1	哭陈兴宗先生三首 其一,森森松竹锁春风，半掩柴门一径通。独步水云情似鹤，对人谈论气如虹。诗书当日三冬富，光燄他时万丈雄。忽驭冷风径归去，长庚依旧耿秋空。
0	1	0	0	0	0	0	0	0	0	0	0	余卧疾深村闻一二郎官今称继使闽越笑余迂古潜于异乡闻之因成此篇,枕流方采北山薇，驿骑交迎市道儿。雾豹秪忧无石室，泥鳅唯要有洿池。不羞莽卓黄金印，却笑羲皇白接?。莫负美名书信史，清风埽地更无遗。
0	0	0	0	0	1	0	0	0	0	0	0	寄桐庐诸友,整顿衰羸尚未苏，信音都向故人疏。须怜犬子常多病，莫笑嵇康懒作书。庠序旧规还在否，道涂新况比何如。鳞鸿若到江南地，愿寄声音一起予。
1	0	0	0	0	0	0	0	0	0	0	0	登山半小阁,一阁瞰四山，缺处望箬岭。山坳一千户，历历若居井。白云穿入牖，晓梦尚难醒。几家晨爨早，烟缕上山顶。烟光触花气，倏忽暗朝景。独坐心转清，凭阑试新茗。
0	0	0	0	0	1	0	0	0	0	0	0	望仙峰,嵯峨山势傍云天，试问谁来此望仙。终日望仙仙不见，始知仙道若茫然。
0	0	0	0	0	0	1	0	0	0	0	0	登九疑第二峰,九疑第二峰，其上有仙坛。杉松映飞泉，苍苍在云端。何人居此处，云是鲁女冠。不知几百岁，燕坐饵金丹。相传羽化时，云鹤满峰峦。妇中有高人，相望空长叹。
0	0	0	0	0	0	0	0	0	1	0	0	齐尧佐寄诗许予授代归谷城日相过次韵,故人千里去，犹记别时歌。衰鬓禁愁得，狂怀可奈何。南枝春意动，西望夕阳多。三径荒凉外，高轩讵肯过。
0	0	0	0	0	0	0	0	0	0	0	1	奉别张岳州说二首（一作荅张燕公岳州宴别） 其一,长沙辞旧国，洞庭逢故人。薰兰敦久要，披雾转相亲。岁月空嗟老，江山不惜春。忽闻黄鹤曲，更作白头新。
0	0	0	0	0	0	0	0	0	0	0	1	其四,木落叶栖风，阵阵着肌体。应忆故园花，欲开为寒止。
0	1	0	0	0	0	0	0	0	0	0	0	哭东莱吕先生 其一,恸哭斯文祸，苍茫可问天。百年曾未半，千载忍无传。梁木谁扶厦，狂澜莫障川。吞声言不忍，有泪彻重泉。
0	0	0	0	0	0	0	0	0	0	0	1	九日衙斋对酒偶作,故乡丛菊叹离居，客邸秋梅叶且舒。四海重阳三滞酒，两河归雁几传书。拂衣欲就渊明里，短发犹驱孟博车。意远迟回聊复酌，浮云北望伫踟蹰。
0	0	0	0	0	0	1	0	0	0	0	0	怀何龙友太史因李太史付寄,与君曾有十年期，今日真能称往时。天下论才如尔少，匣中看剑喜吾知。应教翰藻争金石，渐有风猷属鼎彝。旧社李生还并署，春风岐路益相思。
1	0	0	0	0	0	0	0	0	0	0	0	登虞山望湖亭,湖霁浮银镜，山围列翠屏。层台临拂水，曲涧似兰亭。莺语岩花媚，龙归洞草腥。危阑群胜集，独坐酒初醒。
0	0	0	0	0	0	0	0	0	0	0	1	客中夜坐,落木萧萧淮水长，故园归路更微茫。一声新雁三更雨，何处行人不断肠。
0	0	0	0	0	1	0	0	0	0	0	0	春日怀史敏甫,灯夕何须卜，阴晴月在天。怀君将缩地，别我又经年。泾上晚独立，梅花春可怜。惠然如在即，重咏惠山泉。
0	0	0	0	0	0	0	1	0	0	0	0	其三,海徼皆吾土，浮生任所之。若为湘水夕，不置逐臣思。落落安刘策，英英吊屈辞。雄才掩千古，慷慨有馀悲。
0	0	0	0	0	0	0	0	0	0	0	1	长至日与诸公集翠林寺晚过香雪庵分赋,沉沉钟鼓动微阳，山寺逢君即故乡。未满百年常苦短，才添一线便为长。林间留客环深翠，雪里寻僧得妙香。何用吹灰发天籁，笛中无孔有宫商。
0	1	0	0	0	0	0	0	0	0	0	0	忆昔自京至关中将四千里所历古迹不能殚记因閒居无事追赋律诗凡十首目之曰忆晋以泄曩日之思云（存三首）其一,四月南风驿路长，汴梁河底树苍苍。牙樯锦缆伤前代，□□□□□□□。□□□□□□□，□□□□□□□。□□□□□□□，□□□□□□□。
0	0	0	0	1	0	0	0	0	0	0	0	微雨,暮雨如丝浥旱尘，欢声也复动比邻。未论润及禾苗远，且喜凉生枕簟新。霢霂有功潜入夜，郁攸为虐动经旬。老天若慰云霓望，一夕滂沱遍海垠。
0	0	0	0	0	0	0	0	0	0	0	1	立春后连雨,东风自动故园枝，未见终期不雨时。遮莫年光浮水嫩，定应春色上花迟。山川惨淡随人意，车马艰难误客期。万瓦烟青犹足慰，始知井屋有晨炊。
0	0	0	0	0	0	0	0	0	0	0	1	九日登山,东篱菊蕊半含黄，酒伴何须定故乡。寄语柴桑陶处士，百年风物几重阳。
0	0	0	0	0	0	1	0	0	0	0	0	寄萧文明,东望铜江五日程，相思何处可寻盟。白云满地不堪赠，芳草连天无限情。缄就素书难托雁，歌残伐木忍闻莺。朝天想趁西风早，欲办新诗为送行。
1	0	0	0	0	0	0	0	0	0	0	0	古宫怨二首 其一,万年枝上月团团，一色珠衣立露寒。独有君王遥认得，扇开双尾簇红鸾。
0	1	0	0	0	0	0	0	0	0	0	0	咏史诗 濮水,青春行役思悠悠，一曲汀蒲濮水流。正见涂中龟曳尾，令人特地感庄周。
0	0	0	0	0	0	1	0	0	0	0	0	怀苏筑,相思只在海之涯，共是飘流垫雪沙。到处谈经吾有钵，对天弹铗尔无家。树寒夜绕徒三匝，腹饿空扪剩五车。但愿上苍长雨粟，从今更不用天花。
0	0	1	0	0	0	0	0	0	0	0	0	江馆有怀王为善,江馆坐閒夕，客怀聊自宽。思君不可道，清梦若为安。露气寒花馥，霜华晚叶丹。葱葱好城郭，延首向西看。
0	0	0	0	0	0	0	0	0	0	0	1	其二 绶溪秋月,忆昔曾同泛烟艇，特访绶溪良夜景。皓月含秋镜一轮，晴波漾彩金千顷。萍梗飘零苦不常，又从云路同翱翔。眼前皓月虽无恙，其奈山川非故乡。他日青霄济时了，还溯流光共吟眺。
0	0	0	0	0	0	0	0	0	0	0	1	闻捷后值雪喜而有作二首用韵柬宾之 其一,西征烽火照金微，东望兵戈动铁衣。一道渠魁皆手縳，三边酋长定心归。马肥塞草空鸣柝，犬卧山村不掩扉。从此军中知小范，平胡歌颂未容稀。
0	0	0	0	0	0	0	0	0	0	0	1	春日承苏岱髯长史寄问赋此奉酬并谢药饵之惠,邯郸古道鲁门西，锦字谁将尺素题。遇主虞卿初相赵，谈天驺衍旧游齐。赋成明月堪疑璧，药就黄金试作泥。此日思君何处切，平皋春草正萋萋。
0	0	0	0	0	0	0	0	0	0	0	1	柳桥,跋涉缘何事，晓行风乍稀。阴崖凝积霰，冻雨湿征衣。马劣防坭泞，霜黄忆蟹肥。故园谁作好，岁暮不言归。
0	0	0	0	0	0	0	0	1	0	0	0	望庐山,纵棹随神风，浩荡洪波间。引领望庐岳，悠然开心颜。秀色信难名，灵气吐自然。五峰媚云表，巉绝谁可攀。缅怀远法师，高步太元年。陶谢尚返驾，澄什宁比肩。千载沐馀润，犹能洗尘缘。瞻霞想神足，临流哀逝川。玄栖傥可必，妙蕴当能宣。
0	0	0	0	0	0	0	0	0	0	0	1	其三,而亲远在固原州，西望乡关泪欲流。白发姑嫜因未见，艰难万里向罗浮。
0	0	0	0	0	0	1	0	0	0	0	0	夜过市汊驿时酒醒月出有怀幕中诸友（驿在丰城北）,驿楼枕回洲，湍汊声活活。霜芦花犹泛，烟柳叶渐脱。月出凫雁鸣，孤艕寒江阔。酒缘风力退，诗苦真景夺。何处寄相思，浮云楚天末。
0	0	0	0	0	0	0	0	0	0	0	1	其三,征税频仍久未除，几看水旱罄□储。军须数转江南粟，荒政曾无郑白渠。极目流离还载道，故乡消息重愁予。阳和愿作丰年兆，岁岁春风乐佃渔。
0	1	0	0	0	0	0	0	0	0	0	0	代书寄友人,当年有志高天下，尝读前书笑谢安。岂谓此身甘老朽，尚无闲地可盘桓。棋逢敌手才堪着，琴少知音不愿弹。非止不才能退默，古贤长恨得时难。
0	0	0	0	0	1	0	0	0	0	0	0	村寓晞用儿韵,细柳新蒲色共萋，闭门危坐敢扶藜。可怜多病人偏老，一似惊风日易西。馋口未忘云泽米，枯肠空记郑州梨。星稀月白飞三匝，乌鹊无枝也自啼。
0	1	0	0	0	0	0	0	0	0	0	0	壬寅正月西村筑室成,经始逼岁除，春肇室云考。结构称心为，弥拙亦弥好。村树既罗列，溪流复萦抱。北牖移修篁，南圃艺药草。室中图与书，閒暇可探讨。农人理耰锄，念此岁供早。顾我长负痾，不耕惭亦饱。
0	0	0	0	0	0	0	0	0	0	0	1	饮欧阳镇朔即事有赠 其一,琵琶曲按古凉州，急管清尊玳瑁愁。劝尔军中高太白，秋来应挂郅支头。
0	0	0	0	0	1	0	0	0	0	0	0	仆去杭五年，吴中仍岁大饥疫，故人往往逝去，闻湖上僧舍不复往日繁丽，独净慈本长老学者益盛，作此诗寄之,来往三吴一梦间，故人半作冢累然。独依旧社传真法，要与遗民度厄年。赵叟近闻还印绶，竺翁先已反林泉。何时策杖相随去，任性逍遥不学禅。
0	1	0	0	0	0	0	0	0	0	0	0	江南田家,种田江南岸，六月才树秧。借问一何晏，再为霖雨伤。官家不爱农，农贫弥自忙。尽力泥水间，肤甲皆疥疮。未知秋成期，尚足输太仓。不如逐商贾，游閒事车航。朝廷虽多贤，正许赀为郎。
0	1	0	0	0	0	0	0	0	0	0	0	哭砚山孙道士,修短皆由命，暗怀师出尘。岂知修道者，难免不亡身。永秘黄庭诀，高悬漉酒巾。可怜白犬子，闲吠远行人。
0	0	0	0	1	0	0	0	0	0	0	0	哭徐删定德襄 其一,修文巷里莫春前，欲上旗亭问客船。忽有短笺无寄处，渔梁却在泪痕边。
1	0	0	0	0	0	0	0	0	0	0	0	咏史 其一,昔闻陆大夫，声誉倾西都。诗书牖明主，将相钦良图。解橐庭下散，击鲜里中娱。本期乐当年，宁复忧妻孥。名位不可常，多财还自愚。惜哉绛灌徒，功成何区区。
0	0	0	0	0	0	0	0	0	0	0	1	姑苏馆上元前一夕陪使客观灯之集,节物催人又一年，银花莲炬照金尊。麝?官样陪公宴，粉茧乡风忆故园。何似儿孙谈草草，不妨灯火半昏昏。人生行止谁能料，今夕苏州看上元。
0	0	0	0	0	0	0	0	0	0	0	1	寄友,莺歇江乡杜宇悲，故人遥望久乖离。梦因春尽归常切，书为山遥寄每迟。疏雨林边寻古寺，夕阳岭下谒荒祠。匆匆已负瑶华约，别有西风桂子期。
0	0	0	0	0	0	0	1	0	0	0	0	哭施叔愚广文（建烈）四首 其一,岂谓三年别，归来竟哭君。龙蛇迷旷野，猿鹤拜孤坟。江阔唯多雨，天高但是云。兰陵相送处，木叶已纷纷。
0	1	0	0	0	0	0	0	0	0	0	0	次秀野杂诗韵 其一 假山焚香作烟云掬水为瀑布二首,平地俄惊紫翠堆，便应题作小飞来。炉熏细度岩姿出，线溜遥分壁色开。独往但凭南郭几，远游休剪北山莱。人言造化无私力，珍重仙翁挽得回。
0	0	0	0	0	0	1	0	0	0	0	0	寄怀渭臣弟客葺城,相别梅花后，相思梅雨前。春衣应未改，归梦若为眠。旅况消棋局，行囊尽酒钱。向平犹未了，遮莫远游篇。
0	0	0	0	0	0	0	0	0	0	0	1	登凤林寺钟楼作,楼凭青嶂迥，人到上方稀。古寺愁春雨，疏钟送落晖。云林孤迹远，法界一尘微。坐久松风动，飞花落客衣。
0	0	0	0	0	0	0	0	1	0	0	0	登石伞峰,能以郡中暇，不遗尘外踪。啸俦得鸳鸯，探策入云松。缘径历空际，望崖来剑峰。况当会天人，复此陈歌钟。贱子固多癖，偶兹安一峰。步林欣有适，筑室幸可容。宁期樵牧处，忽与轩盖逢。仰荷高兴属，俯惭危磴重。攀幽破岩霭，践滑触苔封。秋景山光动，寒丛菊艳浓。赏心惬觞酌，逸韵陶襟胸。仍叨勒名字，永纪今所从。
0	0	0	0	0	0	0	0	0	0	0	1	寄郑州曾资政,鲁公旌旆镇兹邦，曾奉樽罍佚老堂。彩服过庭闻政术，缁衣传世见诗章。斗龙门外波光绿，集凤台边柳色黄。应感归欤形丽唱，故园春草满池塘。
0	0	0	0	0	0	1	0	0	0	0	0	寄陈元孝,孤窗有月亭如雪，不见故人空见月。相思杳在天际头，鸿雁一声生白发。
0	0	0	0	0	0	0	0	0	0	0	1	丙辰立春日留钱塘,鹤书岁晚下岩扃，千里迢迢去上京。春事又从今日始，月华犹是故乡明。愁来无复闻鸡舞，酒醒生憎听雁声。独喜归心似潮水，夜来又过富阳城。
0	0	0	0	1	0	0	0	0	0	0	0	襄阳怀古,东连吴会接南荆，西引岷峨鸟道青。波涨潭溪曾跃马，台荒郢树忆呼鹰。鹿门庞老遗残径，岘首羊公有故城。零落断碑风景异，至今父老涕纵横。
0	0	0	0	0	0	0	0	0	0	0	1	寒食,人老何所乐，乐在归乡国。我归故园来，九度逢寒食。故园在何处，池馆东城侧。四邻梨花时，二月伊水色。岂独好风土，仍多旧亲戚。出去恣欢游，归来聊燕息。有官供禄俸，无事劳心力。但恐优稳多，微躬销不得。
0	1	0	0	0	0	0	0	0	0	0	0	荆林道中示孙张二君,西风掠雨作朝寒，联马相将入乱山。愧从使车无补助，敢辞征驭历间关。日边帝阙瞻犹远，云下亲闱念未还。旅思纷纷何以慰，间求佳论一开颜。
0	0	0	0	0	0	0	0	0	0	0	1	金陵秋感,曲磴疏阴覆绿池，诸公裙屐盛南皮。文章海内存坛坫，风雨秋来感岁时。红烛花残清夜酒，绿芜霜落故园枝。明朝独对江天树，长啸西风倒接?。
0	0	0	0	0	0	0	0	0	0	0	1	大驾亲征,骄虏败盟至，饮马淮之沱。烟尘犯江汉，腥膻连岷峨。王师因雷动，虎臣亦星罗。灵旗荡丑类，铁马驰雕戈。三军指故国，巨舰凌沧波。一戎遂大定，上天佑无颇。整刷旧俗苦，扫除夷法苛。奸谋尚济诡，既战犹连和。复图称职尔，眇哉浯溪磨。已悉将相力，敢献大风歌。
0	0	0	0	0	1	0	0	0	0	0	0	板子矶,板子矶边战鼓催，将军死后事全灰。两京失守皆天数，四镇何人是将才。故垒已残沙岸塌，寒更初起角声哀。无端卷地西风吼，疑有精灵入夜来。
0	0	0	0	0	0	0	0	0	0	0	1	杨芝林刺史息园,宦海已倦游，言归谢华膴。投簪返故园，经营成别墅。依冈构丘壑，高低辟花圃。涉趣有余欢，亭轩便容与。林野娱清旷，看云倚杖拄。虑澹轻外萦，山居胜绾组。往时牧巴中，廉能用勤补。兹脱世网羁，恬适情无岨。我钦芝林翁，肥遁完出处。游赏戾息园，佳景凭挹抒。培植缅旧德，慈孙能述祖。进退获居安，结庐爰得所。
0	0	0	0	0	1	0	0	0	0	0	0	咏史小乐府二十四首 其一,望望北邙坂，黄蒿长似人。夜来萤火暗，失路小平津。
0	0	0	0	0	0	0	0	0	0	0	1	秋登涔阳城（一作楼）二首 其一,万户砧声水国秋，凉风吹起故乡愁。行人望远偏伤思，白浪青枫满北楼。
0	0	0	0	0	0	1	0	0	0	0	0	荅梦得闻蝉见寄（一作新蝉酬刘梦得见寄）,开缄思浩然，独咏晚风前。人貌非前日，蝉声似去年。槐花新雨后，柳影欲秋天。听罢无他计，相思又一篇。
0	0	0	0	0	0	0	0	0	0	0	1	采莲曲三首 其一,怀人朝把紫笺裁，暂向荷花锁黛开。正是妾心愁剧处，鸳鸯两两莫教来。
0	0	0	0	0	0	0	0	0	0	0	1	初冬,秋色既云暮，客心殊自遐。晚云低一雁，早雪喜群鸦。砌拥敲窗叶，篱荒对酒花。故园书不至，憔悴向京华。
0	0	0	0	0	0	0	0	0	0	0	1	四时田园杂兴四首 其一,东风泛晴和，陌上芳尘飞。姣姣桃李花，时至生光晖。宿麦冻朝烟，草露亦未晞。农人事春畴，荷锄出柴扉。桑条蚕妇筐，黄鸟随人飞。百物熙阳春，揽观淡忘归。还凭樽酒中，窥此造化机。
0	0	0	0	0	0	0	0	0	0	0	1	朝来,朝来重览镜，白发渐看生。不畏年将老，深忧业未成。江山随处景，松菊故园情。近喜疏杯酌，抄书得眼明。
0	0	0	0	0	0	1	0	0	0	0	0	寄家兄,碧云天外寄相思，叠纸封愁鬓欲丝。一枕晓窗春梦好，东风烂漫小桃枝。
0	0	0	0	0	0	0	0	0	0	0	1	侍家叔父同诸公集来凤亭,移棹忽闻莺，芳洲此日晴。树阴连野阔，山翠入江明。倚醉亲鱼鸟，行歌答友生。不知春草色，何与故园情。
0	0	0	0	0	1	0	0	0	0	0	0	雪,晴响始鸣条，寒威稍侵户。声?知杂霰，溜密应兼雨。寻灯靡靡飘，度隙斜斜舞。兴极还思剡，歌长重和楚。寂寞大音希，悠然向谁语。
0	0	0	0	0	1	0	0	0	0	0	0	西湖怀古,东风吹马动鸣珂，閒向苏堤试一过。贾相宅前芳草没，岳王坟上夕阳多。山城寂寂空啼鸟，湖水年年自绿波。嗟我况逢流落久，感怀其柰客愁何。
0	0	0	0	0	0	0	0	0	0	0	1	望小孤山,沧江涌拳石，何山作鼻祖。长风万里浪，漰湃自今古。飞鸟动云根，悬崖垂线缕。其阴凝积雪，其阳溜花雨。帆景入嵌空，烝岚相吞吐。三面阻跻攀，嶙峋无寸土。独立天使然，岌岌绝俦伍。
0	0	0	0	0	0	0	0	0	0	0	1	春日同彭孔嘉黄淳父周公瑕章道华刘子威袁鲁望魏季朗舍弟过张伯起幼于园亭探韵得梅字,吴门忻接二难才，况复筵从七子开。句里池塘今夜草，笛中春雪故园梅。轻阴作润花偏发，薄暝将寒酒自催。别径难忘仍易识，野人芒屩颇能来。
0	0	0	0	0	0	1	0	0	0	0	0	寄王岱麓,睡起楼头叹盍簪，相思凝望只长吟。林塘又见三春慕，客馆重淹累日阴。贮酒欲为新月约，泛舟徒有隔年心。闲来习静关初闭，苍霭骈萝锁倍深。
0	1	0	0	0	0	0	0	0	0	0	0	杂诗三首（一本连前春闺作杂诗四首） 其一,落叶惊秋妇，高砧促暝机。蜘蛛寻月度，萤火傍人飞。清镜红埃入，孤灯绿焰微。怨啼能至晓，独自懒缝衣。
1	0	0	0	0	0	0	0	0	0	0	0	闺思 其二十八,自从别后减容光，往事何时不系肠。莫泛扁舟寻范蠡，懒眠秋月忆萧郎。路旁更长千株柳，窗下犹残一字香。独坐支颐看花落，静消心火梦魂凉。
0	0	0	0	0	0	0	0	0	0	1	0	乌拉怀古 其一,虎踞龙蟠拱上京，当年雄长此间争。狼烽已靖孤城在，乌拉犹存四部名。断垒十重摇树色，大江三面走秋声。老来别有兴亡感，不向西风诉不平。
0	0	0	0	0	0	0	1	0	0	0	0	雪,滕六携将六出花，先驱屏翳驾云车。烂铺铅汞三千界，幻出璚瑶百万家。海宇丰年先有兆，乾坤清气浩无涯。堪怜旧日梁园客，赋就能令世共誇。
0	0	0	0	0	0	0	0	0	0	0	1	过河閒城外居民有种棉花者,吾乡木棉大于茧，每到秋收闹比邻。今日河閒城外路，眼明如见故乡人。
0	0	0	0	0	0	0	0	0	0	0	1	庚戌题雪观用方孚若韵,才见春从沙际归，堂堂背我迅于飞。病馀窥圃心成怯，老去登楼力苦微。岸柳含烟犹绿瘦，海棠裛雨正红肥。山川信美非吾土，强作清吟祗遂非。
0	0	0	0	0	0	0	0	0	0	0	1	望庐山,此日浔阳水，相传异禹年。九流归一壑，极目见庐山。阳鸟随春尽，彭蠡入夜寒。荆扬归浩荡，楼橹几时安。
0	0	0	0	0	0	1	0	0	0	0	0	寄友人山居,断峤沧江上，相思恨阻寻。高斋秋不掩，几夜月当吟。落石有泉滴，盈庭无树阴。茫茫名利内，何以拂尘襟。
0	0	0	0	0	0	0	0	0	0	0	1	官梅,梅蕊参差放，晴光转陆离。江春随浪点，山翠带星移。乍慰乡心近，频留客梦悲。陇头人已断，好寄一枝谁。
0	0	0	0	0	0	0	0	0	0	0	1	和聂仪部明妃曲 其一,青海长云万里秋，琵琶一曲泪先流。六宫多少良家子，不到沙场不解愁。
0	0	0	0	0	0	0	0	0	0	1	0	田家咏 其二,我亩芜且瘠，我陇硗不平。发岁奋乃功，东作觊西成。搰搰低白头，秉耒日经营。税佣及时毕，辛苦勤王程。但馀秫一斛，酒熟欢已盈。醉引耕田歌，不复忌高声。愿随天风吹，吹达九重城。刘璋启此调，千载遗令名。
0	0	0	0	0	0	0	0	0	0	0	1	晚春归蠡西旧宅,献岁辞家春暮归，故园花已过芳菲。雨馀细草侵苔径，风飏游丝惹薜衣。漫说莺迁乔木啭，还看燕向旧巢飞。他年谢却人间事，十尺长竿一钓矶。
0	0	0	0	0	0	0	0	0	0	0	1	邳州舟中对雪有怀故园梅花,邳州城下雪霏霏，春入无端暖尚微。映日忽疏还复密，随风欲堕却仍飞。沙头渔艇寒收网，岸上人家昼掩扉。忆得故园梅尽发，残年犹恐未能归。
0	0	0	0	0	0	0	0	0	0	0	1	为李伯谦题蟠桃三熟图寿白沙叶巡检,瑶池春早群仙集，东方小儿吹玉笛。酒酣携得蟠桃归，种向仙山人未识。学仙之人写作图，风枝露叶青扶疏。三实垂垂世所无，持赠将军欢有馀。长歌愿祝将军寿，千岁蟠桃千岁酒。将军自是山中人，好与蟠桃共长久。丹鹤衔书昨日回，为报蟠桃花又开。南极老人笑相待，稳驾虹桥归去来。
0	0	0	0	0	0	0	0	1	0	0	0	采莲曲,东塘水满飞鸳鸯，西塘柳暗鸣鹂黄。短篙搊破绿波光，采莲船上袅红妆。风摇翠袂藕丝裳，明眸皓齿歌声扬。高楼羽扇白面郎，垂杨系马气非常。盈盈一水隔参商，莺声渐杳过前塘，柳漫高楼心独伤。
1	0	0	0	0	0	0	0	0	0	0	0	其五,玉关西去更无春，满眼蓬蒿起塞尘。汉马不归青海月，胡笳愁杀陇头人。
0	0	0	0	1	0	0	0	0	0	0	0	后宫词,雨露由来一点恩，争能遍布及千门。三千宫女胭脂面，几个春来无泪痕。
0	0	0	0	0	0	0	1	0	0	0	0	游西村,秧叶浮青野水浑，农人篱落散鸡豚。寒烟淡抹梨花坞，夕照微明柘叶村。浮世茫茫何日定，故交落落几人存。近时一懒宁堪笑，欲学庞公隐鹿门。
0	0	0	0	0	0	0	0	0	0	0	1	北窗,香风吹入帘，台畔花如雪。遥忆故乡琴，无声对秋月。
0	0	0	0	0	1	0	0	0	0	0	0	咏史（上） 田横,宗族几为孔子焚，为秦未几又为尘。田横更欲横河岳，不把英雄让与人。
0	1	0	0	0	0	0	0	0	0	0	0	哭黄直卿寺丞二首 其二,当年出塞共临戎，箭满行营戍火红。督府凯旋先请去，坚城筑就独无功。身谋彼此皆迂阔，国事中间偶异同。莫怪些词含哽噎，在时曾赏小诗工。
0	0	0	0	0	0	0	0	0	0	0	1	瀑布寺贞上人院,林疏多暮蝉，师去宿山烟。古壁灯熏画，秋琴雨润弦。竹间窥远鹤，岩上取寒泉。西岳沙房在，归期更几年。
0	0	0	0	0	0	0	0	0	0	0	1	游西峰（余儿时读书其旁）,山回水抱西峰寺，二十年前日日来。一出居然负丘壑，深藏还此远风埃。农樵识面逢多问，鱼鸟知心见不猜。家世剡人须住剡，相寻未识百千回。
0	0	0	0	0	0	0	0	0	0	0	1	用韵写怀,缙云郎署独衰迟，跛鳖难追八骏驰。人道戆怀如汲黯，天生讷舌愧张仪。吴钩苔绣凭谁砺，燕石珍藏只自奇。岭海一麾甘出守，莼鲈又切故园思。
1	0	0	0	0	0	0	0	0	0	0	0	夜坐僧楼,为客何妨此，伤心是故乡。一声孤雁过，几叶乱风当。暗坐兼无影，虚檐易有霜。翻思在秦楚，犹是景凄凉。
0	1	0	0	0	0	0	0	0	0	0	0	登凤凰台怀孙伯融,故人不可见，远怀良未开。烟树暮云合，江帆春雨来。含情望三益，抚卷歌七哀。聊以酒一斗，携上凤凰台。
1	0	0	0	0	0	0	0	0	0	0	0	宫怨,长门春锁月溶溶，绣柱金铺翠自封。忽听马啼惊欲曙，多年不候景阳钟。
0	0	0	0	0	0	0	0	0	0	0	1	闽峤军中,翠华齐拥霍嫖姚，却向青山说豹韬。兵马夜行残月下，弓旌寒响朔风高。壶浆故老愁啼血，野饭将军猛茹毛。自笑书生随玉帐，也腰刀剑束征袍。
0	0	0	0	0	0	0	0	0	0	0	1	送韩从事归本道,献捷灵州倅，归时宠拜新。论边多称旨，许国誓亡身。马渴黄河冻，雁回青冢春。到蕃唯促战，应不肯和亲。
0	0	0	0	0	0	1	0	0	0	0	0	寄士奇学士,同是侍经帷，三年语笑违。病来归梦数，老去故人稀。目暗时揩眦，身癯日剪衣。相思意无限，都逐雁南飞。
0	1	0	0	0	0	0	0	0	0	0	0	哭张心谷士驹三首 其一,匆匆事业了潮州，竟认潮州作首丘。哀泣一家新故鬼，此邦与汝定何雠？
0	0	0	0	0	0	0	0	0	1	0	0	青闺 其一,妾有绿绮琴，结发已能鼓。曲奏古遗音，宫商按新谱。携之嫁良人，永期偕凤侣。焉知一别离，十载不复顾。园林花自春，青眼何时觑。我欲操离鸾，一以幽怀诉。殷勤托东风，吹上长安去。
0	1	0	0	0	0	0	0	0	0	0	0	哭从弟惟清,旅邸淹淹抱病身，逢予哭子倍伤神。攒眉灯下愁如织，分手江头泪满襟。望汝成名光我祖，奈天无意在斯人。劬劳未报身先死，肠断高堂白发亲。
0	0	0	0	0	0	0	0	0	0	0	1	五日风雨与家兄渭臣对饮 其一,林木朝隮郁未开，微凉飒飒集楼台。弟兄客舍联床影，风雨山城五日杯。墟里孤烟沉白苧，江湖新涨走黄梅。乡心远逐南流水，柴辟亭前去不回。
0	0	0	0	0	0	0	1	0	0	0	0	雨,塞山能作云，日暮驰苍狗。乍失天泬寥，不辨峰前后。祁祁洒空宇，霏霏沃林薮。六跸驻离宫，启我文纱牖。匡床迟寝息，兰席延俄久。畿辅多望霖，默祷常自咎。况从京国来，所见率焦亩。今年幸秋迟，十日犹堪守。是雨利豆荞，闻诸田间叟。赈恤泽岂溥，祗恃天恩厚。遑虑跋涉艰，跋涉时所有。引领望关南，此际曾沾否。
0	0	0	0	0	0	0	0	0	0	0	1	其三,双旌猎猎镇飞扬，画角声声说故乡。立马平羌台上望，万株红柳倚斜阳。
0	0	0	0	0	0	0	0	0	0	0	1	送邢桂州,铙吹喧京口，风波下洞庭。赭圻将赤岸，击汰复扬舲。日落江湖白，潮来天地青。明珠归合浦，应逐使臣星。
0	0	0	0	0	0	0	0	0	0	0	1	清明即事,柳径桃溪碧草芳，故园遥寄水云乡。老来转使宦情薄，春思颇增诗兴长。教子文书容自勉，逢人尊酒为谁忙。海棠却似怜衰朽，依倚东风试晚妆。
0	0	0	0	0	0	0	0	0	0	0	1	其三,我自吾儿病，匆匆去若逃。天寒霜似雪，山险石如刀。已得平安信，宁辞往复劳。故园归去也，醉里甚游遨。
0	0	0	0	0	0	0	0	0	1	0	0	游竹溪寺①,洒洒词源峡水倾，何时幸望遂班荆。却嫌不舞羞知己，愿让高轩御李生。
0	0	0	0	0	0	0	0	0	0	0	1	桃花,雨过新含灼灼华，烟笼芳树势交加。狂飞粉蝶穿朱槛，巧啭流莺傍碧纱。露井细香飘烈麝，霜林浓艳散馀霞。啮毫更近成阴处，似入仙源一径斜。
0	0	0	0	0	1	0	0	0	0	0	0	哭邑宰郑尊生,痛哭尊生老，荥阳共祖姬。谬看如拱璧，相爱若连枝。恺悌三年政，和平十卷诗。自怜多病者，和泪敛君尸。
0	0	0	0	0	0	0	0	0	0	0	1	随边使过五原,偶逐星车犯虏尘，故乡常恐到无因。五原西去阳关废，日漫平沙不见人。
0	0	0	0	0	0	1	0	0	0	0	0	寄静含,南郭分携后，相思日九回。一年秋又尽，十月雁初来。宦薄知吾拙，诗成愧尔才。何由移玉树，更向上林栽。
1	0	0	0	0	0	0	0	0	0	0	0	赋归用少村黄侍郎话别韵 其一,霏霏轻露点征衣，正好春光胡不归。无奈閒愁添鹤发，且饶疏懒坐渔矶。青松绕郭含云湿，紫荔连坡喷雾飞。胜景都因忙负却，最迟今始脱尘机。
0	0	0	0	0	0	0	0	0	0	0	1	清明,钻燧青烟起，看花旧国迷。绿杨萦绪发，黄鸟傍愁啼。歌去终逃禄，吟来异执圭。故园松槚泪，遥寄岭云西。
0	0	0	0	0	0	0	0	0	0	0	1	酬陈鸣野移尊见枉东林园亭,有客自于越，故乡烟水深。披图访海岳，载酒造园林。鸾啸发清籁，虬髯听朗吟。极知嵇叔夜，颇惬吕安心。
0	0	0	0	0	0	0	0	0	0	0	1	其二,献赋论兵计已疏，扁舟归去意何如。岂无医国三年艾，空读传家万卷书。处世固当同凤鸟，还乡端不为鲈鱼。故园泉石应无恙，依旧青山带月锄。
0	0	0	0	0	0	1	0	0	0	0	0	偶成小轴山水寄仰山长老熙晦翁,南山每独往，问讯西隐楼。清阴蔼乔木，天风忽凉秋。归舟溯平湖，遥见仰山月。月色如德人，万古光不灭。素练不盈尺，写此千里心。欲知相忆不，明月是知音。
0	0	0	0	0	0	0	0	0	0	0	1	重九雨中怀弟,天空朔雁不成行，秋色年年似故乡。门掩菊花人独卧，冷风疏雨过重阳。
0	0	0	0	1	0	0	0	0	0	0	0	寄内敬,草没龙城不见家，远随毡骑猎平沙。知君五载思乡泪，滴损营前苜蓿花。
0	0	0	0	0	0	0	0	0	0	0	1	寄酬胡东氏监务,何年捧檄向丛台，共拟弘羊善治财。官舍已无民事扰，乡书还有故人来。春涛拍岸樯乌集，暮雨连城旅雁回。此地古称才杰会，知君临眺不胜哀。
0	0	0	0	0	0	1	0	0	0	0	0	寄顾琼州副使,不见经时久，相思越徼深。簿书劳吏道，猿鸟乱人心。地瘴应亲酒，官高秖好唫。亦知浮海乐，难忘客愁侵。
0	0	0	0	0	0	0	0	0	1	0	0	田家行,田家风景亦可悦，人比城间语言别。杨柳垂垂塘水清，茅屋时闻机杼声。篱边绿绿禾苗长，水际青青芦笋生。隔岸好山如画轴，我偶过之看不足。夕阳何处笛呜呜，牧童归来跨黄犊。田家莫嫌生计薄，县吏不来心便乐。
0	1	0	0	0	0	0	0	0	0	0	0	哭怀林 其一,南来消息不堪闻，肠断龙堆日暮云。当日虽然扶病去，来书已是细成文。
0	0	0	0	0	0	0	0	0	0	0	1	题桃花赠郑良琪,淮天锦绣正缤纷，花下传杯赠去人。千里若归瀛海上，东风好寄故园春。
0	0	0	0	0	0	0	0	0	0	0	1	次二兄岁暮述怀韵,蜀道归来笑口开，故园三径足徘徊。但修花木平泉记，不上瞿塘滟滪堆。晚节争看霜后菊，暗香已破腊前梅。苍然二叟相辉映，又值春随斗柄回。
0	0	0	0	0	0	0	0	0	0	0	1	思归吟,故园东望路迢迢，关塞浮云回未消。绕树凉飙天际落，连空秋色雁边遥。年来事业惭青镜，客久风尘上敝貂。无那倦游归思切，已拌生计付渔樵。
0	0	0	0	0	0	0	0	0	0	0	1	辛未初秋移寓阜成门（即平泽门）内上冈新居有小园树石之趣题壁四首 其一,莫遣乡心忆选楼，城西僦屋似邗沟。老槐引入三桥路，杂树围成一院秋。小有峰峦同石屋，无多窗槛拟瀛舟。此间风月真清暇，竟日能来几度游。
0	0	0	0	0	0	0	0	0	0	0	1	其六,王谢墩名一任谁，故园黄竹我须知。金盘华屋杨家果，此说方应是可疑。
0	0	0	0	0	0	1	0	0	0	0	0	喜梅君磊从江南寄诗,天外何人赠一枝，未曾相识足相思。翻怜苏李赓酬处，那得中原几首诗。
0	0	0	0	0	0	0	0	0	0	0	1	故园,转眼天寒气不齐，归心安敢说羁栖。故园墙北开梅蕊，几日河南罢鼓鼙。邙岭扑天余石马，巩云裹雪暗龙溪。新兵闻道三秦胜，次第兴师扫蒺藜。
0	0	0	0	0	0	0	0	1	0	0	0	三教堂诗为杜总戎日章,支公好骏马，俗以为不韵。头陀手铦戈，标格乃白俊。将军起马上，铁腕风雷迅。朝踏雪山冰，夜眠青冢燐。豁然悟无生，心花见锋刃。辟如担夫争，见者笔意进。关捩偶相触，石火不容瞬。归来读诗书，如暗得灯烬。堂堂三圣人，同宗偶异胤。刻影求飞鸿，雾耶自生晕。白水涌冰轮，千江同一印。
0	0	0	0	0	0	0	0	0	0	1	0	其二,度辽车骑几纵横，虎帐龙旂上将营。草木千年含杀气，鼓笳终夜作边声。猩红岭外要荒尽，鸭绿江边障戍平。闻道公孙曾据险，一时海外自威行。
0	0	0	0	0	0	0	0	0	1	0	0	游清凉寺三首 其一,春寻载酒本无期，乘兴还嫌马足迟。古寺共怜春草没，远山偏与夕阳宜。雨晴涧竹消苍粉，风暖岩花落紫蕤。昏黑更须凌绝顶，高怀想见少陵诗。
0	0	0	0	0	0	0	0	0	0	0	1	初得南园,倒囊仅得千竿竹，扫地初开一亩宫。千里故园魂梦里，百年生事寂寥中。晏家不愿诸侯赐，颜氏终成陋巷风。洗竹移花吾事了，子孙他日记衰翁。
0	0	0	0	0	0	1	0	0	0	0	0	雨中寄杨彦常先生,山中长夏苦淫雨，暂尔出门还不能。九天驭日力已竭，两地看云愁倍增。怜君畏途久作客，笑我净舍常依僧。相思倚柱发清啸，旁人不解谷空应。
0	0	0	0	0	1	0	0	0	0	0	0	寄王太守公仪,东望烟波秋可怜，故人消息尚茫然。闽中雁字三千里，岭下骊歌十五年。野径萧条餐菊兴，沧江留滞钓鱼船。他宵平远台前月，尚可从君醉九仙。
0	0	0	0	0	0	0	0	0	0	0	1	和答子瞻,一月空回长者车，报人问疾遣儿书。翰林贻我东南句，窗间默坐得玄珠。故园溪友脍腹腴，远包春茗问何如。玉堂下直长廊静，为君满意说江湖。
0	0	0	0	0	0	0	0	0	0	0	1	其五,石门连日动征鼙，花柳无情自绕溪。回首故园今好在，杜鹃花落子规啼。
0	0	0	0	0	0	1	0	0	0	0	0	寄陆务观,君居东浙我江西，镜里新添几缕丝。花落六回疏信息，月明千里两相思。不应李杜翻鲸海，更羡夔龙集凤池。道是樊川轻薄杀，犹将万户比千诗。
0	0	0	0	0	0	0	0	0	0	0	1	出京书怀,跃马长安愿已违，故园迢递思依依。月明紫水千门过，秋到黄云几处飞。池馆乍回春草梦，兵戈应念老莱衣。解貂准拟来朝醉，谁道王孙怅不归。
0	0	0	1	0	0	0	0	0	0	0	0	暮春村行 其三,一春愁雨湿，寒欲到清和。莺语几时好，花开何处多。鱼飞惊白鹭，马牧失烟莎。渔父非知己，休听鼓枻歌。
0	0	0	0	0	1	0	0	0	0	0	0	冬日写怀同郭快庵太史李容斋侍读袁杜少上舍作,朋旧栖迟旅兴宽，西堂霁雪对凭阑。九边马槊霜云动，大将龙堆晓月残。裘马黄金燕客老，关城横吹楚江寒。久怜词赋朱颜减，尚倚狂豪议筑坛。
0	0	0	0	0	0	1	0	0	0	0	0	寄暹上人,闻罢城中讲，来安顶上禅。夜灯明石室，清磬出岩泉。欲访惭多事，相思恨隔年。终期息尘虑，接话虎溪边。
0	1	0	0	0	0	0	0	0	0	0	0	祝江杏村侍御令堂林太夫人八十,春明旧梦黯然消，谏草伤时手自烧。反哺慈乌依老母，触邪神豸忆前朝。伫看石火经红劫，遥指媊星耀绛霄。同是平头公未老，犹衣莱服祝花朝。
0	0	0	0	0	0	0	1	0	0	0	0	早梅,雪窗忽见两三花，便觉诗情渐有涯。应是东君念穷独，春风先遣到侬家。
0	0	0	0	0	0	0	0	0	0	0	1	六安黄晓随?使自杭还京有寄,樟亭一别万山凋，隔岸思君对海潮。伏枕黄梅愁永日，閒房紫槿发清宵。天垂云路开吴岳，人与星车赴洛桥。绿绮南金无限意，莫教雨雪望中遥。
0	0	0	0	0	0	0	0	0	0	0	1	江州送李侍御归东洛,独乘骢马去，不并旅人还。中外名卿贵，田园高步闲。暮春经楚县，新月上淮山。道路空瞻望，轩车不敢攀。
0	0	0	0	0	0	0	0	0	0	0	1	雪后同徐秘丞皇甫节推孔教授北园晚步,沙草正黄濒海意，江梅还白故园情。循除远水春前急，绕郭空山雪后明。林影易斜寒日短，角声吹去暮云平。最惭佳客忘形契，肯伴衰翁著屐行。
0	0	0	0	1	0	0	0	0	0	0	0	游惠山二首 其二,百尺老龙卧山足，口吐清泉声簌簌。山灵守护几千载，存此方圆两丸玉。朅来一酌漱甘芳，洗尽凡心悦尘目。嗟嗟世无桑伫翁，茶经水品谁能续。扪萝试与谒灵祠，惟见苍苔锁茅屋。人亡物在是耶非，长啸一声烟树绿。
0	1	0	0	0	0	0	0	0	0	0	0	镇朔楼十二韵,杰构基扃护，飞甍旭彩浮。登高今胜地，筑堑古边州。盘漠雕时下，摩空雁亦愁。秦云遥欲压，朔气冷全收。蛾贼连群日，狼烟上将忧。势真同燕幕，交几失蛇矛。飒沓星弧落，??奅石投。貙罴千岁劫，猿鹤一军休。关路清烽燧，郊竿袅旆游。黄云屯败栋，碧血锁危楼。目断龙堆戍，魂招鹿塞秋。寒风悲壮士，终古自飕飗。
0	1	0	0	0	0	0	0	0	0	0	0	过鄚州,古戍苍茫朔气横，黄尘扑面野云生。人传燕赵悲歌地，水咽荆高变徵声。百战河山余废堞，清时烽燧尚孤城。萧萧落日催征骑，愁听荒笳到耳鸣。
0	0	1	0	0	0	0	0	0	0	0	0	长康作松湖山村图赋此二首 其一,两两渔舟点暮烟，芰荷粳稻满平川。湖山不独堪留赏，下有吾家二顷田。
0	0	0	0	0	0	0	0	0	0	0	1	客舍,一天潮拥海门东，月照残更树影空。啼鸟尽情催梦起，不知人在故乡中。
0	0	0	0	0	0	1	0	0	0	0	0	寄邵德昂,高隐青门不识尘，碧桃花下白纶巾。诗传画意王摩诘，船载书声米舍人。半板水扉兼竹净，一间草阁与山邻。闲情不及鸥先往，几度相思入梦频。
0	0	0	0	0	0	0	0	1	0	0	0	游天宫寺,浭水溶溶接上方，欲袪尘累扣禅房。清钟响落诸天月，老树寒经五国霜。台势浮红扶塔势，山光含翠间湖光。偶然随喜溪头立，洗钵僧来话夕阳。
0	0	0	0	0	0	0	0	1	0	0	0	游平山堂即景杂咏八首 其三,陪臣贺节大宛朝，侍卫携来不惮遥。便许随观都踊跃，无文径说践虹桥。
0	0	0	0	0	0	0	0	0	0	0	1	关中怀古 其一,驻车丰邑镐池东，想像周家帝业隆。紫凤碧梧栖正稳，朱弦清庙奏何工。分藩终拟蛮畿服，治象初悬魏阙崇。习俗更闻勤稼穑，只今谁不颂豳风。
0	0	0	0	0	0	0	0	0	0	0	1	塞外示同行者,西风千万骑，飒沓向阴山。为问传书雁，孤飞几日还。负霜怜戍卒，乘月望乡关。王事兼程促，休嗟客鬓斑。
0	0	0	0	0	1	0	0	0	0	0	0	用硕夫韵述怀 其一,少年正堕尘网中，晚岁臭味商山翁。避喧苦厌俗眼白，得酒径借衰颜红。半生事业一经足，是处生涯四壁空。故人白发音书断，倾盖交情独见公。
0	0	0	0	0	0	0	0	0	0	0	1	效陈隋闺情,初莺一两啭，嫩叶数重围。喜子寻窗织，宜男傍砌菲。宁辞挑锦字，暂下流黄机。眉黛看重拂，边书昨夜归。
0	0	0	0	0	0	1	0	0	0	0	0	客夜忆傅森,深夜相思浣水边，情怀堪恨复堪怜。云山千里书不到，风雨一楼人独眠。蛩带秋声吟壁下，鼠窥灯影山窗前。去年记得西湖上，醉倒荷花香满船。
0	0	0	0	0	0	1	0	0	0	0	0	自都往馀杭怀聂之美,阁上新文卷，欲逢知已开。相思不能已，攲枕梦君来。
0	0	0	0	0	0	0	0	0	0	0	1	离友诗三首 其一,王旅旋兮背故乡。彼君子兮笃人纲。媵余行兮归朔方。驰原隰兮寻旧疆。车载奔兮马繁骧。涉浮济兮泛轻航。迄魏都兮息兰房。展宴好兮惟乐康。
0	0	0	0	0	0	0	0	0	0	0	1	答殿卿九日见怀 其一,黄花独傍酒边开，过雁秋风绕吹台。直置沾裳听不得，何须更自故乡来。
0	0	0	0	0	0	0	0	0	0	0	1	冬夜写怀,此夕阴云欲雪天，阿奴先我拥衾眠。灯前炙砚研徽墨，醉里裁诗爱蜀笺。身世每惭彭泽令，盘餐长忆粤河鳊。故园儿女频翘首，道我归休是甚年。
0	0	0	0	0	0	0	0	0	0	0	1	金陵春日逢友,钟陵过雨紫烟开，南浦清江隐薄雷。春水满堤春草绿，故园千里故人来。莺声弱柳传歌板，燕蹴飞花落酒杯。一醉萍踪任分散，不劳风笛夜相催。
0	0	0	0	0	0	0	0	0	0	0	1	登进贤县治后山望云亭,古木千章翠欲交，白云疑只在松梢。公馀莫惜频登眺，无限风烟满四郊。
0	0	0	0	0	0	0	0	0	0	0	1	八月九日巴河阻风答孟原佥宪,江湖万里喜同游，漫向巴河滞客舟。茆屋谁家还白酒，菊花明日又黄州。故园风雨生秋梦，上国云山入暮愁。赖有故人相慰藉，灯前谈笑亦风流。
0	0	0	0	0	0	0	0	0	0	0	1	谢村,绝岸人声送市楼，蔽天帆影下粮艘。乍回杨柳东风色，几处关河落照愁？明日迢迢隔吴越，此身泛泛结凫鸥。乱云山远钟初动，江海空濛夕气浮。
0	0	0	0	0	0	0	0	0	0	0	1	上都道中,穷冱惟沙漠，昔闻今信然。行人鬓有雪，野店灶无烟。白草牛羊地，黄云雕鹗天。故乡何处是？愁绝晚风前。
0	0	0	0	0	0	0	0	0	0	0	1	甲寅四月十五日值余生辰久客思归困于兵革因诗赋感,首夏清和绿野平，乡心愁听鹧鸪声。十年结客黄金尽，一夜摧人白发生。出处应知吾道重，安危不系此身轻。差惭马齿徒加长，自顾难为伏枥鸣。
0	1	0	0	0	0	0	0	0	0	0	0	登泰山,峰峦壁立翠云屯，太极初分此岳存。郁郁古松蟠御帐，层层石磴接天门。山桃野杏花争发，曲涧方泉水正温。秦汉登封遗往迹，归来天色欲黄昏。
0	0	0	0	0	0	0	1	0	0	0	0	偶至田家作,自笑尘氛客，忽随沮溺群。高林过疏雨，飞鸟逐行云。瓮牖馀残春，郊原渐夕曛。秋风将落叶，萧索不堪闻。
0	1	0	0	0	0	0	0	0	0	0	0	咏史（上） 华歆,拈起黄金岂可疑，斩关发壁复何为。辽东不洗巢由耳，痛切初年割席迟。
0	0	1	0	0	0	0	0	0	0	0	0	浣溪沙·春晚犹寒，闲居遣闷,今岁春寒似禁花。闭门觅醉惜年华。观游未省属谁家。柳树飘残风不定，燕翎湿尽雨还加。惊心暗碧满天涯。
0	0	0	0	0	0	0	0	0	0	0	1	晓发苏州逢故人,鸡鸣残月下金阊，白鹤孤栖城上霜。匹马萧萧衣后短，重关杳杳路初长。相逢屠狗皆亡虏，对泣南冠半故乡。回首东吴遗恨在，胥门犹自向江湘。
0	0	0	0	0	0	0	0	0	0	0	1	谢人惠茶,长日燕台正忆家，故人新惠故园茶。茸分玉碾闻兰气，火煖金铛见雪花。漫道玉川阳羡蕊，还如鸿渐建溪芽。泠然一啜烦襟涤，欲御天风弄紫霞。
0	0	0	0	0	0	0	1	0	0	0	0	登文笔峰,唾手燕云志已灰，异方与客共登台。百年忧国心常结，九日凭高首重回。山际云收秋瘴薄，海门月上晚潮来。此行只为文翁事，不是重阳爱酒杯。
0	0	0	0	0	0	0	0	0	0	0	1	永嘉裴季和家有竹居典簿中都国学种竹数竿想像故园之意,客舍仍栽竹，殷勤忆故园。乱枝交窄径，轻筱拂卑垣。曙色烟凝几，秋声月在门。杀青编汗简，浮碧注山尊。斸笋供春祀，行庖具夕飧。高人频驻屐，俗士竟回辕。虽与山林远，终无市井喧。晋贤名未泯，唐逸兴犹存。彷佛龟山路，依稀雁荡村。南归遂幽息，投老更何论。
0	0	0	0	0	0	0	0	0	0	0	1	伏日臣病书事,伏枕天涯病未消，乡心千里梦迢迢。一帘疏雨春花尽，深锁柴门臣寂寥。
0	0	0	0	0	0	0	0	0	0	0	1	河湟旧卒,少年随将讨河湟，头白时清返故乡。十万汉军零落尽，独吹边曲向残阳。
0	0	0	0	0	0	0	0	0	0	0	1	梦梅花,故园梅树开花未，颇怪南枝入梦勤。此梦定知何处应，画中逢见笛中闻。
0	0	0	0	0	0	0	1	0	0	0	0	题梅,秋魁不得占春魁，惭负孤根雪里开。问汝不堪调鼎鼐，岁寒只许赋归来。
0	1	0	0	0	0	0	0	0	0	0	0	白鹿洞怀古,昔贤倡道地，形胜表西南。云影晴临席，天光净照潭。遗风被逢掖，雅会盍朋簪。千古鸢鱼意，悠悠未许谈。
0	0	0	0	0	0	0	1	0	0	0	0	述怀次柴主簿,独闭柴门木石亲，诗筒剥啄不妨频。青灯风雨多离梦，白发江湖少故人。谩读楚骚招太乙，谁听郢曲和阳春。书香剑气俱寥落，虚老乾坤父母身。
0	0	0	0	0	0	1	0	0	0	0	0	龙山晚眺怀裛枫,鲁酒汶阳别，风流何日攀。相思千里月，独眺九龙山。鸟宿烟村暝，人归石径闲。他时重剪烛，定与叩松关。
0	1	0	0	0	0	0	0	0	0	0	0	哭堂儿,我年五十四，四次举儿子。阿增十九龄，志业总可喜。岂不恸其夭，谓有堂儿恃。应元与祖授，孩殇且勿齿。仁者必有后，古贤范世语。我讵敢为恶，堂儿竟童死。失明固可讥，不忧亦去理。悲哉呜咽声，惧成不孝尔。
0	1	0	0	0	0	0	0	0	0	0	0	哭侄效恭用高春元韵,兰萎栽不长，玉毁恨徒深。谁念蹒跚日，空馀感慨心。文场虽角逐，病觉忽侵寻。月下思英爽，悲怀满素琴。
0	0	0	0	0	0	1	0	0	0	0	0	登灵山县北松岭同梦山有作,越宿期登山，晨雨聊复止。薄暮雨气收，驾言披榛杞。跻攀陟云端，旷然烦抱委。长松何翛翛，枝柯互相倚。密叶布成幄，馀响散清微。通川明井落，平畴水瀰瀰。禾黍岂不佳，水多惧生耳。平生畎亩心，十载隔泥滓。一丘未能谋，万壑安敢拟。翘首望白云，瞬息千里驶。乘兴理巾车，雨霁宁由已。
0	1	0	0	0	0	0	0	0	0	0	0	哭笑鸟,日月转入地，星辰蔽重云。夜色晦若漆，怪禽巢未焚。其音哭且笑，哀乐讵能分。方哭且笑时，曾莫有以群。哭为何所悲，笑为何所闻。了不预人事，吉凶谁复云。
0	0	0	0	0	0	1	0	0	0	0	0	寄韩孟郁别驾,紫陌花今丽，关门柳正舒。相思千里外，惜别五年馀。少孺高飞檄，长卿羡著书。兼才应自见，奏绩勒医闾。
0	0	0	0	0	0	0	0	0	0	0	1	悯雨奉答白岩光禄 其一,故乡风景梦依然，鱼浦窗西兔岭颠。谁道不归归未得，芙蕖窗下抱愁眠。
0	0	0	0	0	0	0	0	0	0	0	1	柬余明复乞舟,台上黄金半草莱，追风蹑电且徘徊。穷当岐路千愁集，老向风尘百病摧。上国寒梅从报雪，故园新箨已闻雷。殷勤为问余工部，几日青帆泗上来。
0	0	0	0	0	0	0	0	0	0	0	1	九日读陶渊明诗,晋有靖节翁，古昔称高士。自陈簪组后，为义不两仕。虽乏报韩功，深怀帝秦耻。拂衣归故园，寒菊被栗里。醉馀洒新诗，题自庚子始。托此明大闲，言外有馀旨。我生后千岁，历十五庚子。区区一垤中，起灭纷未已。壮夫感颓光，大运悲逝水。登高极遐想，舒卷寓至理。风期渺相接，衰暮竟谁似。酌泉荐芳馨，茫茫九泉起。
0	0	0	0	0	0	1	0	0	0	0	0	寄云客兄吴下即用来韵,旧吴东出是?门，千里相思有懿昆。曾附云霄上阊阖，共题名字在慈恩。悬车深巷名逾重，编牒精庐道益尊。何日披襟坐寥廓，一泓秋水涤尘根。
0	0	0	0	1	0	0	0	0	0	0	0	巡黄花镇,驱车出东郭，行行指边城。是时岁向暮，阴霭昼晦冥。惊风号枯柯，寒鸟鸣嘤嘤。中官候道左，边帅戎服迎。旌旂分旖旎，剑戟亦纵横。阅兵黄花镇，驻节驴安营。山路石确确，断溪冰始凝。羸马鞭不前，仆从皆涕零。昔贤畏险道，我胡不自宁。边氛正澒洞，讵敢惮遐征。三陟记严寒，尚虑稽王程。安得霍嫖姚，一扫边尘清。
0	0	0	0	0	0	0	0	0	0	0	1	其二,濯足空谈万里流，朝昏惟守户庭幽。故乡久别终思奋，好友频来不带愁。白发丹心千古意，黄花紫蟹一年秋。何时造尔能扶杖，不羡乘车马少游。
0	0	0	0	0	0	0	0	0	0	0	1	哭柏岩禅师,遍与傍人别，临终尽不愁。影堂谁为扫，坐塔自看修。白日钟边晚，青苔钵上秋。天涯禅弟子，空到柏岩游。
0	1	0	0	0	0	0	0	0	0	0	0	秋暮寄怀孟畹,孤馆萧条落叶红，故人遥隔水云东。追思往事浑如梦，转觉豪华总是空。径草乱垂犹带露，庭花渐老不禁风。愁怀缕缕凭谁诉，閒倚阑干数断鸿。
0	0	0	0	0	0	0	0	0	0	0	1	蚤发潞河柬何冬官,千里乡心逐雁飞，晨光初动尚熹微。送迎深愧劳宾主，今昨何烦问是非。自在沙鸥眠岸迥，凋零霜叶挂林稀。十年京洛归来晚，犹喜淄尘未染衣。
0	0	0	0	0	0	0	0	0	0	0	1	送吉校书东归,少年芸阁吏，罢直暂归休。独与亲知别，行逢江海秋。听猿看楚岫，随雁到吴洲。处处园林好，何人待子猷。
0	0	0	0	0	0	0	0	0	0	0	1	绝句,十年忧国鬓如丝，一路看山到武夷。信宿故园无限意，人情莫怪去迟迟。
0	1	0	0	0	0	0	0	0	0	0	0	哭?十五章 其一,方看竹马戏，已作薤露歌。哀哉天丧予，老泪如倾河。
1	0	0	0	0	0	0	0	0	0	0	0	次希闻上人韵寄许节之,记得临岐折柳枝，人生难会易分离。夜长剩有思君梦，路远都无寄我诗。满院落花春去早，一帘斜日燕归迟。区区功业成何用，赢得閒愁上两眉。
0	0	0	0	0	0	0	0	0	0	0	1	闻笛,玉笛飞声满客城，东风吹送故园情。梅花乱落人何处，唯见关山碎月明。
0	0	0	0	0	0	0	0	0	0	0	1	其二,飘飘书剑泊天涯，每到春来辄念家。料得故园桃李树，东风吹处一般花。
0	0	0	0	0	0	0	0	0	1	0	0	闺怨,绣得鸳鸯锦一双，停针不语倚南窗。良人昨夜开船去，恨杀门前有大江。
0	0	0	0	0	0	0	0	0	0	0	1	时得本师和尚归粤信 其一,忽闻匡岳信，并起玉关愁。华表方迷鹤，鄱阳已泛舟。关山无近梦，江汉有新秋。一望西山色，萧条映御沟。
0	0	0	0	0	0	0	0	0	0	0	1	宿彰德,长途腰脚倦，且喜罢征鞍。日落霜犹湿，风多火亦寒。菘经春雪软，酒得故乡难。慷慨挑镫坐，三更意未阑。
0	0	0	0	1	0	0	0	0	0	0	0	沛中怀古,烟芜歌风台，此是赤帝乡。赤帝今已矣，大风邈凄凉。惟昔仗孤剑，十年朝八荒。人言生处乐，万乘巡东方。高台何巍巍，行殿起中央。兴言万代事，四坐沾衣裳。我为异代臣，酌水祀先王。抚事复怀昔，临风独彷徨。
0	0	1	0	0	0	0	0	0	0	0	0	咏史,霸王雄图并，凄凉世径分。鲸鲵赴巨壑，鹰隼失高云。难折朱游槛，休嗟袁绍军。当时平帝纪，一一动星文。
0	0	0	0	0	0	0	0	0	0	0	1	寒夜同助甫访子畏见盆草有岁寒之感焉遂人赋之五首 其一,长安十丈雪，寒色满荆榛。唯吾咫尺地，留得故园春。
0	1	0	0	0	0	0	0	0	0	0	0	春日有怀仲仁,独行墟落间，旧径生芳草。一见蝴蝶飞，三叹青春好。故人不可同，能无伤远道。
0	0	0	0	0	0	0	0	0	0	0	1	王楼村先生十三本梅花书屋图其曾孙少林进士属题,南人多种梅，公乃得梅味。天然清瘦格，独往傲凡卉。心定梦亦真，老屋见髣髴。东西列十三，知足不外乞。嚼之以疗饥，香冷入肠胃。可代索米劳，兼省买山费。醒来竟何有，冂归讵无谓。风流六十年，怀想但增忾。文孙宝手泽，纸墨馀芳气。乡园宛在眼，止渴借自慰。
0	0	0	0	0	0	0	0	0	0	0	1	题山谷居士书坡公帖,当年二老叹云云，犹喜坡翁返故乡。展卷如今但陈迹，丘原无复起苏黄。
0	0	0	0	0	0	0	0	0	0	0	1	重居寺雨后次初上人韵,空庭修竹响琅琅，夜坐高斋语对床。茶灶有泉分古涧，寺门无树掩寒塘。禅心不动千峰暝，旅梦将归百里长。岁晚荆南听风雨，故园何日守茅堂。
0	0	0	0	0	0	0	0	0	0	0	1	八月十四日上车还江阴途中作（补乙丑年作应录在晓凉之后。）,久忆故乡月，凉秋送客归。天随江树转，人抱水云飞。露草逮零节，烟村含薄晖。风吹残叶过，和冷上征衣。
0	0	0	0	0	0	0	0	0	0	0	1	游山限韵,清流垂荫夹双堤，一曲沧浪野唱齐。东寺日高微觉暑，前村花落半成泥。独怜饮兴经春渴，休怪吟头尽日低。饭罢长廊还一笑，匆匆又解远公携。
0	0	0	0	0	0	0	1	0	0	0	0	苏堤怀古三首 其一,坡仙巳去邈难招，千载长堤抱泬寥。山月曾窥苏小黛，荷风时送伍胥潮。荒祠过客人谁识，到处题诗墨未消。今日南屏向西路，水光云色尚相邀。
0	0	0	0	0	0	0	0	0	0	0	1	初度日客过,长安逐队又三年，此日秋光亦可怜。诗酒有情禁白发，风尘无恙剩青毡。浮云过眼千峰矗，良夜当杯片月悬。莫道乡心惊旅梦，兴衰曾见海为田。
0	0	0	0	0	0	0	0	0	0	0	1	中秋二首 其一,汉江江上月，今夕去年看。尚忆岘山曲，秋城波色寒。故乡仍节序，衰鬓且儒冠。桂子真谁种，天空落未乾。
0	0	0	0	0	0	0	1	0	0	0	0	宿杨村访平泉大史先书一绝（辛未春）,天际轻云散午阴，乳莺啼树正春深。无端一夜江村雨，半落孤舟客子心。
0	0	0	0	0	0	0	0	0	0	0	1	秋山行旅,客路青山外，萧条尽白云。猿啼山寂寂，霜降叶纷纷。野寺鸣烟磬，空林带夕曛。望乡心未已，残笛不堪闻。
0	1	0	0	0	0	0	0	0	0	0	0	哭陈子阳诗一首,江上维舟送我行，面颜憔悴已心惊。离怀耿耿未终岁，哀讣悠悠忽到京。奕叶簪缨承世泽，专门诗礼重乡评。百年遗恨松萝托，继述犹应望两甥。
1	0	0	0	0	0	0	0	0	0	0	0	雪夜怀周著作,灯照竹林雪，寝斋寒更空。窗间成独坐，遥想故人同。不有孤吟兴，宁度此宵中。
0	0	0	0	0	0	0	0	0	0	0	1	田园卜居,明时有遗逸，学稼老田园。荷锸云千顷，归耕月满村。郊原随步屧，田父共开樽。引水蔬成亩，编篱花映门。竹边行鸟雀，桑下散鸡豚。晴日行看稼，白头坐弄孙。年丰占木德，春到验梅根。农事时相较，岁功日自论。徵科吏未扰，耕凿俗相敦。看结田神社，蹋歌笑语温。
0	0	0	0	0	0	0	0	0	0	0	1	典幕席上同高漫士奉和王尹元旦密州忆子诗,张掖何人独冠军，远随征骑入边尘。天涯柏酒愁中断，寒尽椒花客里春。鲁国山河应独望，甘州风物更谁亲。斑衣此日棠阴下，骨肉何须叹越秦。
0	0	0	0	0	0	0	0	0	0	0	1	军回,两行旌旆引鸣笳，万骑宵严不敢哗。隔岸水声冲石响，罩山云脚受风斜。孤村月落时闻犬，古塞春残不见华。归骑莫嫌征路滑，凉风吹雨洒尘沙。
0	0	0	0	0	0	0	0	0	0	0	1	寄朱至机 其一,云出无心鹤倦飞，还家欢笑綵为衣。雪醅为寿酒初熟，玉脔供甘鱼正肥。侍燕每操筇杖去，看花常御板舆归。故人愿子无穷庆，莫使淮南音信稀。
0	0	0	0	0	0	0	0	0	0	0	1	秋日怀旭瞻,渐水指家林，秋风日夕深。无书非是忘，有梦即相寻。野艇看山约，僧寮问字心。寥寥弦外意，馀子漫知音。
0	0	0	0	0	1	0	0	0	0	0	0	哭都谏俞崇礼三首 其一,向晓从容话，俄惊生死分。牵衣频顾我，忍哭更呼君。书剑亲孤榇，精灵结暝云。无言向僮仆，衰泪落纷纷。
1	0	0	0	0	0	0	0	0	0	0	0	田家喜雪,漫空飞雪岁云徂，独坐閒吟粟满肤。廓落江山千态迥，浑沦天地一尘无。寒声夜吼松筠裂，和气朝回荠麦苏。说与田家判一醉，明年宁复虑官租。
0	0	0	0	0	0	0	0	0	0	0	1	仿郎士元宝刀塞上儿,长安美少年，白马黄金鞭。后骑捧长剑，官仪如殿前。烟尘生绝塞，烽火照甘泉。如闻辞第将，遗貌上凌烟。
0	0	0	0	0	0	0	0	0	0	0	1	其七,征旗夜夜捲秋霜，轻骑追风不可当。天寒雪大迷归路，葱岭山头望故乡。
0	0	0	0	0	0	0	0	0	0	0	1	秋夜,檐端露明月，月苦乡心儆。草虫寒夜鸣，疏桐落秋影。
0	0	0	0	0	0	1	0	0	0	0	0	次韵寄答若虚二首 其一,懒向江湖问楫师，江南江北两相思。鸠巢近报移来宅，雁札遥传寄到诗。城市行踪嗟我在，山林性格祗君知。如今旧社无新兴，不似星堂夜战时。
0	0	0	0	0	0	0	0	0	0	0	1	其二,袖拂清风到故乡，高名亮节自煌煌。窦融绝饮河西马，苏武全归塞北羊。闻有义旗招朔漠，更无战鼓动荆襄。天涯几点孤臣泪，洒作他年召伯棠。
0	0	0	0	0	0	0	0	0	0	0	1	春郊看杏花,帝里惊看春色深，杏林遥间柳条阴。故园消息经春断，极目凭阑思不禁。
0	0	0	0	0	0	0	0	0	0	0	1	白土道中,雪后江南路，新晴野日浓。车舆通旅客，篱落聚村僮。澌解波□□，泥乾土未松。吾家有春酒，归斸故园菘。
0	0	0	0	0	0	0	0	0	0	0	1	沛上怀古,汉祖还乡歌大风，高台提剑气成虹。关西父老三章约，垓下河山百战功。祇见枌榆生故社，屡闻鸡犬变新丰。经过又是高阳侣，醉折桃花荐酒红。
0	0	0	0	0	0	0	0	0	0	0	1	蛟桥怀古,万里秋空晚，归鸦念旧林。山连睥睨动，风逼戍楼阴。碧血埋何处，浮云淡至今。惟余宝刀气，幻作水龙吟。
0	0	0	0	0	0	0	0	0	0	0	1	过卢沟桥,卢沟桥畔雪霜多，今日冲寒又一过。不道乡心南去急，祇疑波浪似黄河。
0	0	0	0	0	0	0	0	0	0	0	1	将至天台马上口占,东归顿觉马蹄轻，伫望天台景色新。遥想故园芳草盛，一番桃李又烘春。
0	0	1	0	0	0	0	0	0	0	0	0	建州城怀古,建州城堞久蒿莱，胜国流传尚可哀。洞主有祠依绿树，美人无地问青梅。千年往事空啼鸟，一代遗踪尽劫灰。远涌溪前东逝水，凭高怅望意迟回。
0	0	0	0	0	0	0	0	1	0	0	0	对月,素月澹盈盈，凌波影乍生。关山一以望，砧杵几家鸣。箭浮衣荇乱，镜漾布帆轻。谁解征人怨，萧条此夜情。
0	0	0	0	0	1	0	0	0	0	0	0	蜀州郑史（一作使）君寄鸟觜茶因以赠答八韵,鸟觜撷浑牙，精灵胜镆铘。烹尝方带酒，滋味更无茶。拒碾乾声细，撑封利颖斜。衔芦齐劲实，啄木聚菁华。盐损添常诫，姜宜著更誇。得来抛道药，携去就僧家。旋觉前瓯浅，还愁后信赊。千惭故人意，此惠敌丹砂。
0	1	0	0	0	0	0	0	0	0	0	0	登昭福寺楼,旅怀秋兴正无涯，独倚危楼四望赊。谷变陵迁何处问，满川空有旧烟霞。
0	0	1	0	0	0	0	0	0	0	0	0	游五泄山四首 其一,神斧谁初凿涧磻，拓开地险出天悭。湫潭隐奥龙非畜，木石阴森鬼所寰。劫火尘空遗井臼，枯禅骨冷堕榛菅。如何大法临标季，不放摩尼照此山。
0	0	0	0	0	0	0	0	0	0	0	1	归省过太湖,十年尘土面，一洗向清流。山与人相见，天将水共浮。落霞渔浦晚，斜日橘林秋。信美仍吾土，如何不少留。
0	0	0	0	0	0	0	0	0	0	0	1	依韵和王几道涂次杏花有感,马上逢丹杏，芳条拂眼过。可怜荒径少，不道故园多。艳萼黏红蜡，仙葩绉薄罗。客心知易感，路远奈愁何。
0	1	0	0	0	0	0	0	0	0	0	0	咏史 其一,袅袅岩边藤，郁郁涧傍树。人生各有为，因缘在时遇。嗟彼汉冯唐，失意亦以数。文武岂无宜，老壮失所据。所以慷慨人，白首多颠仆。弃置等无才，憔悴亦多故。
0	0	0	0	0	0	0	0	0	0	0	1	清明后十日陈古华农部招同秦小岘舍人邵荻香徐郎斋两孝廉小饮肄书簃次小岘韵 其一,无多觞政客须遵，烟禁才逾十日新。绵雨勒成寒食景，好风吹聚故乡人。酒如不饮孤良会，花但闻名逗远春。已是匆匆三月尽，未宜愁过浴蚕辰。
0	0	0	0	0	0	0	0	1	0	0	0	游东山真觉院,鹿园披绝径，鹫岭逼诸天。树杪惊新瀑，花间滴暗泉。宝轮承晓日，金铎韵秋烟。戒具莲花捧，经文贝叶联。地从初劫造，僧是几灯传。住想猿心伏，忘言象教诠。东游谁小鲁，北望我愁燕。愿就灵岩宿，餐霞度世缘。
0	0	0	0	0	0	0	0	0	0	0	1	宿毛村（衢州上流三十里）,扁舟旅泊暂天涯，一夜归心又梦家。行李但教西路稳，东篱计日咏黄花。
0	0	0	0	0	0	0	1	0	0	0	0	宿凤凰山上方怀古四首 其一,夜豁山窗坐泬寥，一尊月下酹江涛。纵横龙尾霜痕断，彷佛虎牙云气高。谁云魂魄犹思沛，细看荃蘅忍反骚。百五十年真梦耳，古槐残蚁黑于毛。
0	0	0	0	1	0	0	0	0	0	0	0	寄廷实用前韵,啭花黄鸟更狂痴，报得春光满地知。千首有诗都寄子，一瓢无酒可干谁。夜来极饮花神喜，江上长歌斗柄欹。还忆旧游三两辈，眼前今古涕交颐。
0	0	0	0	0	0	1	0	0	0	0	0	寄怀李岳东学博 其一,海上论交地，相思又几年。谈经两高下，点易百花前。世乱浮名贱，官贫小吏贤。还山应不悔，随处有林泉。
0	0	0	0	0	0	0	0	0	0	0	1	州宅即事,泉南古州宅，草木有遗芳。鹰爪冬犹绿，阇提夜更香。佛桑朝暮异，荔子岁年长。惟有松并竹，青青似故乡。
0	0	0	0	0	0	0	0	0	0	0	1	游殊胜寺,画舫连云动，惊涛带雨飞。青山天外出，白鹤寺边归。僧偈传金粟，蝉声隐翠微。洞庭乘兴远，直欲老渔矶。
0	1	0	0	0	0	0	0	0	0	0	0	巫山怀古,十二峰峦斗翠微，石烟花雾犯容辉。青春楚女妒云老，白日神人入梦稀。银箭暗凋歌夜烛，珠泉频点舞时衣。谁伤宋玉千年后，留得青山辨是非。
0	0	0	0	0	0	0	0	0	0	0	1	大人历下初度伯父以公车便道过济南赋诗遥祝,江南风信候梅花，揽景遥知感岁华。投辖共倾官舍酒，垂帘自散讼庭鸦。马蹄踏雪燕关远，雁足冲寒岱首斜。相对樽前乡思发，故园无恙莫思家。
0	0	0	0	0	0	0	0	1	0	0	0	哭孀嫂（徐仲贵先生女） 其一,文章夫子才难尽，孝弟人言报自赊。四事先生俱擅世，一涂后裔不传家。岁当丰暖偏寒馁，朝正欢娱独叹嗟。报施若教长似此，几人守道不回邪。
0	0	0	0	0	0	0	0	0	0	0	1	其二,三年寒食在天涯，老觉心情不为花。细雨随风初语燕，乱云藏日欲归鸦。无才圣世空狂望，有命王城莫苦嗟。南北两山青草遍，故园疑并野人家。
0	0	0	0	0	0	0	0	0	0	0	1	其二,春燕不巢屋，国祥徵至今。孤城四战地，斜日雨河阴。岸坼陈桥断，花开宋苑深。河船不入渭，那慰望乡心。
1	0	0	0	0	0	0	0	0	0	0	0	游石帆玉笥石旗诸山,暮景苦多病，幽寻寄一欣。溪喧常似雨，石润易生云。天迥回鸦阵，林疏过鹿群。莫谈朝市事，吾老厌纷纷。
0	0	0	0	0	0	0	0	0	0	0	1	村居,飞蛾故故扑灯光，风雨萧萧打纸窗。人为官方搔白首，虎来村落渡清江。猿啼冷日谁家梦，故国愁牵几曲肠。篱菊何曾忧战伐，夜添寒蕊趁重阳。
1	0	0	0	0	0	0	0	0	0	0	0	小雨怀张升之,夜窗疏雨不堪听，独坐寒斋万感生。今夜故人江上宿，如何禁得打篷声。
0	0	0	0	0	0	1	0	0	0	0	0	送最澄上人还日本国,家与扶桑近，烟波望不穷。来求贝叶偈，远过海龙宫。流水随归处，征帆远向东。相思渺无畔，应使梦魂通。
0	0	0	0	0	0	0	0	0	0	0	1	留秀野刘丈二首 其一,好雨当春过一犁，我公远忆故园西。孤篷稳转清滩急，十里行穿绿树齐。路熟已欣经雾市，身轻未怕蹑云梯。诸孙剩欲留公住，细和新诗丐指迷。
0	0	0	0	0	0	0	0	0	0	0	1	秋日田家留饮,田翁具鸡黍，细酌掩柴扉。白雪翻匙软，黄金着箸肥。秋风正摇落，寒日转霏微。老去浑无事，醺然薄暮归。
0	0	0	0	0	0	0	0	0	0	0	1	再用子经韵简曾元瑞 其一,千里青山绿树深，雨中骑马惬幽寻。故园松柏秋风早，无限新愁上客心。
0	0	0	0	0	0	0	0	0	0	0	1	过吴江思归（甲辰）,岁暮江春忆故园，片云犹隔路三千。长歌作客岂今日，拔剑出门思去年。古歙春归梅似雪，吴江风静水如天。双亲欲望儿归日，无奈南来有障烟。
0	0	0	0	0	0	0	0	0	0	0	1	家少参署中早梅,春暖南枝早亚衙，半枝疏影上窗纱。故园今夜三更月，香发罗浮几树花。
0	0	0	0	0	0	0	0	0	1	0	0	有怀沈启南吴廷晖二姻家,日落照高树，枝叶何轮囷。上有嘤嘤鸟，鸣声如索群。与君别离久，邈若参与辰。结交非不多，何如儿女亲。河水尽日流，浮云尽日行。行云与流水，不及思君情。
0	0	0	0	0	0	0	0	0	0	0	1	宁乡遇雨,湖南风土异中州，岁暮萧萧雨不收。黄叶未全凋老树，青林犹自满层丘。传闻累岁都无雪，祇觉三冬总似秋。却忆故乡天道正，迎霜已著禦寒裘。
0	0	0	0	0	0	1	0	0	0	0	0	初注清湘令寄冯深居（去非）,深居定何处，无便寄声频。旧别芝山月，相思楚水春。白云生梦远，华发折腰新。料得今书到，看题笑故人。
0	0	0	0	0	0	0	0	0	0	0	1	秦八冲总镇邀饮界岭正关楼得才字,城头碣石郁崔嵬，倚槛春风塞外来。三转河山时对酒，九边烽火共登台。秦皇岛上仙云散，姜女祠边新月回。莫道书生无侠骨，毛锥元负佩刀才。
0	0	0	0	0	0	1	0	0	0	0	0	忆东郭别墅,别来水北原南圃，夜夜相思梦里行。曲径总教苔藓合，短墙应有蒺藜生。东风白昼闲花事，落日青林自鸟声。回首光阴易流转，不知身在凤皇城。
0	1	0	0	0	0	0	0	0	0	0	0	游麻姑山五首 其一 云关,君子荷初服，恩至若无荣。穆穆芳雨散，悠悠苍山行。危关拥雾黑，飞术缘云青。苔藓滑如积，杉松窅冥冥。时逢负苓翁，忽闻流水声。举足向益高，矫然欲遐征。徒隶各忘倦，矧彼高人情。
0	0	0	0	0	0	0	1	0	0	0	0	苦水题壁,黄泥垩屋粪围墙，来自伊吾古战场。客子装车先载水，旅人投店似分房。□更漏静风鸣镝，马角春寒夜陨霜。坐久莫争牢落感，浮生何处不他乡。
0	0	0	0	0	0	0	0	0	0	0	1	舟泊松江,莼江几度酹张翰，屈指今才二十年。昔日米囊羞破釜，暮年诗卷压归船。飞飞燕子依风席，漠漠杨花点客毡。草远烟浓迷处所，乡心飞去白云边。
0	0	0	0	0	0	0	0	0	0	0	1	南征,暑行心日烦，孤马背中原。地势吞淮泗，山形包邓樊。沿途官柳接，吟叶麦秋繁。赤日蒸云梦，科头思故园。
0	0	0	0	0	0	0	0	0	0	0	1	汉武,调遣天兵地月支，蒲萄新发上林枝。初闻使者巡三辅，又命将军号贰师。越巂楼船通属国，朔方烽火照征旗。羽林无数孤儿在，独向高台泣望思。
0	1	0	0	0	0	0	0	0	0	0	0	渑水田家 其一,停车入田家，坐我渑水傍。饮我春瓮酒，纳我槐阴凉。杖屦三两翁，相与谈衷肠。今年二麦少，苦被飞蝗伤。鼓锣互击咶，捕逐多奔忙。近速官家租，旧谷先空仓。强留绢在轴，栏内几牛羊。休除心内病，且救眼前疮。日夜望禾黍，不见禾黍黄。入口无饱饭，上身惟粗裳。贫富有衣食，谁愿进公堂。乐少苦时多，数日思安康。
0	0	0	0	0	0	0	0	0	0	0	1	登秀山咏云（宜可在谴谪时，故托寓如此）,突兀峰峦入翠微，白云如练久相依。只堪仙子裁春服，曾与君王补衮衣。风里卷舒还有态，眼前聚散本无机。一从醉抱山头石，未得从龙万里飞。
0	0	0	0	0	0	0	0	0	0	0	1	壬子岁考试秋闱次受卷官北平行省照磨叶叔则中秋诗韵 其一,两界山河月色分，西风扫尽九天云。桂花玉宇稀星纬，蟾影银河卷练纹。诗为清秋宜有句，酒当今夕莫辞醺。俊髦步武薇垣上，何忆故园江水濆。
0	0	0	0	0	0	0	0	0	0	0	1	寄高正甫,京国凉生旅梦寒，思君持赠只秋兰。风尘远道怜三益，意气交情羡二难。海内同声堪此别，吟边孤月与谁看。慇勤尺素聊相寄，会见联翩双羽翰。
0	1	0	0	0	0	0	0	0	0	0	0	首夏田园即事,新蝉满树夕阳斜，半亩蔬香老圃家。荚破鸟衔篱下豆，叶黄虫蚀陇头瓜。途穷生事皆如此，世乱征徭未有涯。况复春霖伤早稻，空仓枉自待鸣枷。
0	0	0	0	0	0	0	0	0	0	0	1	赠易与凡,拔剑高歌对酒卮，酒酣为说戍边时。梦随关月还家远，马踏河冰出塞迟。青冢至今馀汉碣，黄沙终古陷秦师。怜君万里封侯愿，赢得西风两鬓丝。
0	0	0	0	0	0	0	0	0	0	0	1	忆梅和韵,记得孤山竹外阴，横斜水畔径深深。南枝梦断空明月，东阁诗成见素心。腊雪乍添新艳采，春风仍到故园林。冷香得句愁难和，合付金徽托远音。
0	1	0	0	0	0	0	0	0	0	0	0	哭梁钝庵大令,家无儋石忧天下，今人未见如君者。胸怀既与世相违，年命更遭天不假。呜呼如君真数奇，生不能免寒与饥。死不能庇妻与儿，学书击剑空尔为。与君夙订忘年契，闻君羽化泪盈袂。方嗟诗酒久离群，谁料声容俄隔世。世上干戈斗触蛮，天荆地棘行路难。我尚未知埋骨所，悲君益复自悲叹。
0	0	0	0	0	1	0	0	0	0	0	0	登贤山绝顶,悬崖秋至始跻攀，缥缈龙宫积翠间。孤幛白云随客到，六时清磬对僧闲。南朝故垒依寒草，落日荒城带楚山。惆怅花林独归去，洞门流水送潺湲。
0	0	1	0	0	0	0	0	0	0	0	0	游钟山,钟山阳谷梵王家，帝释台前优钵花。游戏但闻师子吼，比丘身衣锦袈裟。
0	0	0	0	0	0	0	0	1	0	0	0	月,西渚羲轮沈，东壁夜珠吐。金水气相投，方诸益鼓舞。乍暝暝非暗，继明明且妩。淰淰带微寒，盈盈悬碧宇。初时烛近洲，渐复辨远溆。泛潋涌金漪，光幻现瑶玙。星星见渔火，轧轧闻征橹。拟议不可得，色声清净所。
0	0	0	0	0	0	0	0	0	0	0	1	其十二,渡头残照一行新，独自依依向北人。莫恨乡程千里远，眼中从此故乡春。
0	0	0	0	0	0	0	1	0	0	0	0	游虞山北麓至破山寺,山郭晴光照翠筠，依然破戒省前身。风凉更为传清梵，山好犹应识故人。壑谷盘回都是路，草花幽寂自长春。共师会到无言处，却信人间幻是真。
0	0	0	0	0	1	0	0	0	0	0	0	游陈山遇雨,轧轧肩舆冒晓寒，霏微空翠湿层峦。山经宿雨偏堪爱，树带飞云更耐看。睥睨西环城廓小，烟波南去海天宽。阴晴未定天公意，错讶神龙洗酒坛。
0	0	0	0	0	0	1	0	0	0	0	0	寄黄先生二首 其一,忆与吾师别，乾坤各泛萍。可怜双鬓绿，仅对一毡青。云落仙人洞，天寒吏隐亭。相思若江水，日夜向南溟。
0	0	0	0	0	0	0	0	0	0	0	1	东园春感 其一,落花风不定，终日乱芳尘。昔醉故园酒，宁知愁暮春。
0	0	0	0	0	0	0	0	0	0	0	1	濠州作,赤龙飞作汉，玄鸟降生商。帝统还中夏，皇灵恋故乡。光华金镜在，精爽玉衣扬。终古枌榆社，人祠太上皇。
0	0	0	0	0	0	0	1	0	0	0	0	留村冈山中,村旱溪源绝，年虚鼠雀饥。庭风扉自语，山雨客先知。穷达堪杯酒，暄凉任鬓丝。梅花春欲动，不尽岁寒期。
0	0	0	0	0	0	0	0	0	0	0	1	哭舍弟二首 其一,鸿雁离群后，成行忆日存。谁知归故里，只得奠吟魂。虫蠹书盈箧，人稀草拥门。从兹长恸后，独自奉晨昏。
1	0	0	0	0	0	0	0	0	0	0	0	开元天宝杂咏 射团,四海升平征战息，宫中行乐外间无。粉团滑腻犹□□，愁杀胡儿忆塞酥。
0	0	0	0	1	0	0	0	0	0	0	0	送李生南归寄戴笠王锡阐二高士,华山五粒松，寄向江东去。白云满江天，高士今何处。忆昔过湖滨，行吟两故人。潜龙犹在水，别鹤已来秦。江海多翻覆，林泉异栖宿。惊闻东市琴，涕陨堂前筑。去去逐征蓬，随风西复东。风吹兰蕙色，一夜落关中。五陵生蔓草，愁绝咸阳道。平生四海心，竟作终南老。送子出函关，南山望北山。洞庭多桂树，折取一枝还。
0	0	0	0	0	0	1	0	0	0	0	0	积雨怀屠田叔李宾父,秋来霁无时，江光夕如缕。裴回空郊云，萧条杂飞雨。旷望极暝色，疏花澹风渚。层城有佳客，相思一延伫。林霏莽复合，孤烟郁平楚。何当迟皎月，长川下柔橹。
0	1	0	0	0	0	0	0	0	0	0	0	田家词,浮云终日行，雨点不曾绝。自从秋分来，罕得见日月。禾头半生耳，蝗齧茎梗折。一愁官赋急，二恐衣食缺。哀哉田野情，言之泪流血。
0	0	0	0	0	0	0	0	0	0	1	0	其五,逻骑朝出塞，胡来屡冲突。我军摧其锋，杀气满川窟。将骄闻裹疮，战胜多白骨。兵家贵万全，岂足较毫发。千金买首功，百金纪勋伐。京军得先升，边卒长独没。卑情思上达，疏贱不得谒。日暮独无言，岧峣见宫阙。
0	1	0	0	0	0	0	0	0	0	0	0	怀平夫,客里思君路渺茫，回看往事更凄凉。十年夜半罗山雨，若不销魂也断肠。
0	0	0	0	0	0	0	1	0	0	0	0	闺中新月,宝镜光疑蚀，金波影尚亏。却怜孤寂况，不是妒蛾眉。
1	0	0	0	0	0	0	0	0	0	0	0	夜雨独坐怀范季方,四檐风雨一篝灯，脉脉怀君思不胜。龙厩未收千里马，鹑笼却锁九霄鹰。何时玉斧重修月，今日青毡漫坐冰。回首东风旧游处，花开花落总无凭。
0	0	0	0	0	0	0	0	0	0	0	1	闻广文贾襄一被劾,弹章何事到寒毡，归路萧萧侠骨坚。道巳将穷文未丧，世皆欲杀我犹怜。青山白社囊新草，赤水丹炉谱大还。荒芜故园松菊老，一犁春雨汶阳田。
0	0	0	0	0	0	0	0	0	0	0	1	夜抵况村登舟,火满黄昏路，山间不计程。人从绝徼至，舟趁顺流行。客日从今短，归心自此轻。万峰云外迥，何处是梧城。
0	0	0	0	0	0	0	0	0	0	0	1	其二,屠苏连少长，此夕笑颜开。雪意低迷夜，灯光晃漾杯。坐中应道我，岁尽未归来。万里三更嚏，乡心一倍催。
0	0	0	0	0	0	0	0	1	0	0	0	早梅,缀雪枝条似有情，凌寒澹注笑妆成。冻香飘处宜春早，素艳开时混月明。迁客岭头悲袅袅，美人帘下妒盈盈。满园桃李虽堪赏，要且东风晚始生。
0	0	0	0	0	0	0	0	0	0	0	1	拟古 其一,望乡白云中，家本白云下。白云何当来，化为千里马。
0	0	0	0	0	0	0	0	0	0	0	1	青桥驿,铁壁千秋雪，冰崖万壑雷。人家比星散，鸟道入云回。旅寓山河隔，乡心日夜催。客行春又夏，不见捷书来。
0	0	0	0	0	0	0	0	0	1	0	0	咏史诗 吴宫,草长黄池千里馀，归来宗庙已丘墟。出师不听忠臣谏，徒耻穷泉见子胥。
0	0	0	0	0	0	0	0	0	0	0	1	抵家,何地非吾土，故乡情未忘。掀眉对兄弟，酌酒话行藏。拜墓色不愧，逢人语更狂。梅花相待发，好在细思量。
0	0	0	0	0	0	0	0	0	0	0	1	其二,烟雨秋深紫翠浓，仙人楼阁暮重重。故园松菊西风外，笑指天台第一峰。
0	0	0	0	0	1	0	0	0	0	0	0	游宜山北岭 其一,一度登临一惘然，古祠荒树暗蛮烟。欲将手挽银河水，静洗炎方看碧天。
0	0	0	0	0	0	1	0	0	0	0	0	省曹夜宿怀周希沂时周亦宿兵曹,何人只隔短墙东，咫尺墙头百感通。缓坐漫吟秋雨叹，相思深恨暮云笼。半生乖蹇谁知己，一代风标愧此公。凝望夜阑翻自笑，不知清梦若为同。
1	0	0	0	0	0	0	0	0	0	0	0	哭祥兴帝二首 其一,翔龙宫殿已蓬飘，此日伤心万国朝。目击崖门天地改，寸心难与海潮消。
0	0	0	0	0	0	0	0	0	0	0	1	癸丑元夕柳州见梅忆泽儿,忽见繁花乱客愁，东风寂寞古龙州。故园稚子无消息，坐对寒江月满楼。
0	0	0	0	0	0	1	0	0	0	0	0	新淦道中怀门人林公韫兼寄丁雁水,七载相思木兰道，那知相见郁孤台。江湖澒洞扁舟远，宾主东南一代才。伏雨阑风朝复暮，沧波白鸟去还来。三洲不共洼樽饮，怀抱何因得好开。
0	0	0	0	0	0	0	0	0	0	0	1	题姑苏王仲瑚松陵展墓图,花县宁亲著綵花，松陵回首念荆扉。乡心正逐吴云断，离思偏逢朔雁稀。丘陇蓬蒿随处没，边头风雪几人归。明朝疋马姑苏道，遥望松楸入翠微。
0	0	1	0	0	0	0	0	0	0	0	0	五十篇 其一,五十忽焉至，颓龄始自兹。县弧眷秋辰，称觞来故知。予本淡者流，夙好敦书诗。得性在丘樊，随禄暂阶墀。鲁郊享异鸟，徒以钟鼓怡。梁国吓鹓雏，宁为腐鼠縻。四见钟阜春，洵美吾土非。
0	0	0	0	0	0	0	0	0	0	0	1	其三,千秋宴籍记东平，天宝诗人旧有名。从此人间长见画，故乡山水属先生。
0	0	0	0	0	0	0	0	1	0	0	0	暑中有怀叔固时留武林,暑气蒸人欲大叫，四壁何曾通一窍。尽日竟无故人来，欲雨但闻天女笑。蒲葵脱腕胡可停，蝇蚋咂肌谁所召。安得杭州买官冰，凉卧西湖湖上棹。
0	0	0	0	0	0	0	0	0	0	0	1	腐儒,历遍诸艰返故园，百年蓬荜腐儒尊。鍊成铁骨磨天地，撞破烟楼让子孙。高揭云心参大化，深探月胁识真源。玄猿老鹤来三径，朱草琪花自一村。
0	0	0	0	0	0	0	0	0	0	0	1	秋闺曲,芙蓉露冷月微微，小院风清鸿雁飞。闻道玉门千万里，秋深何处寄寒衣。
0	1	0	0	0	0	0	0	0	0	0	0	哭浚儿,眼中无复有我子，号哭三月此心死，天乎哀哉有如此。
0	0	0	0	0	0	0	0	0	1	0	0	闺怨,镜中容貌本如花，内里分明敢自夸。一夜为春憔悴尽，莫令终日废铅华。
0	1	0	0	0	0	0	0	0	0	0	0	渔村图,荒山野水通渔浦，浦山渔家隔芳屿。放棹晨炊北渚烟，联蓬夜宿西岩雨。停罾晒网收鸬鹚，彷佛潇湘日暮时。不知何处乘桴伴，犹唱三洲估客词。
0	0	0	0	0	0	0	0	1	0	0	0	游东山,雨馀徐步碧苔新，老树云封认不真。莫道东山大寥廓，年年不尽广陵春。
0	0	0	0	0	1	0	0	0	0	0	0	辛酉上元前二日同友人联骑登张家口讲市台盖故明王襄毅诸公款奄旦处也时朔雪被野人马衣裘满目寒色怅然兴感作怀古四篇 其一,危谯猎猎戍旗风，川谷坡陀极望中。雁翅接天排粉堞，马蹄穿雪乱冰騣。屯闲龙虎牙璋静，泺散鸳鸯玉帐空。朔气宵来凝厚地，同云直压大青东。
0	0	0	0	0	0	0	0	0	0	1	0	严陵怀古,建武中兴宝运开，股肱俱是济时才。汉家鼎祚如磐石，此老方图拂袖来。
0	0	0	0	0	0	0	0	0	0	0	1	过故居（张本题作溯筏）,溯筏开新屋，扶舆绕故园。事遗心独寄，路翳目空存。野果寒林寂，蛮花午簟温。难忘旧时处，欲宿愧桑门。
0	0	0	0	0	0	0	0	0	0	0	1	其五,未成小隐聊中隐，可得长闲胜暂闲。我本无家更安往，故乡无此好湖山。
0	0	0	0	0	0	0	0	0	0	0	1	旅舍感怀,因依客路烟波上，迢递乡心夜梦中。
0	0	0	0	0	0	0	0	0	1	0	0	闺怨一百二十首 其十五,晚思沉沉倦倚阑，玉箫声歇酒阑珊。澹云还掩初生月，谁护梨花作夜寒。
0	0	0	0	0	0	0	0	0	0	0	1	酬秦梦九同年,故乡嗟尔路迢遥，乱后民如草木凋。话到十年兵火事，夜深茅店雨潇潇。
0	0	0	0	0	0	0	0	0	0	0	1	山橙花,故乡寒食荼蘼发，百合香浓邸舍深。漂泊江南春过尽，山橙彷佛慰人心。
1	0	0	0	0	0	0	0	0	0	0	0	越州怀古,句践雄图得计来，苧萝山外起高台。浮云故堞终无尽，去国扁舟遂不回。郭索上田秋水暗，鸬鹚拂树野亭开。伤心更有云门寺，头白山僧扫劫灰。
0	0	0	0	0	0	1	0	0	0	0	0	令狐相公春思见寄,一纸书封四句诗，芳晨对酒远相思。长吟尽日西南望，犹及残春花落时。
0	0	0	0	0	0	1	0	0	0	0	0	秋晚怀浙东故人,游人未归来，芳草又还歇。怅望江东云，久负山中月。扁舟在何处，一水不可越。相思千里间，日暮飞鸟没。
0	0	0	0	0	0	0	0	0	0	0	1	送周计部饷边,大漠平连蓟北天，向来前箸急筹边。将军已佩通侯印，使者仍输太府钱。几处鼓鼙閒落日，何年烽火避甘泉。君行会有匡时略，试问金城塞下田。
0	0	0	0	0	0	0	0	1	0	0	0	游逍遥寺以野寺江天豁山扉花木幽为韵探得山字,进不骄富贵，立朝如在山。退若羞贫贱，林泉作阓阛。喧静本无相，了在一念间。人皆谙此理，何事可作难。每月一会面，十客九不閒。良时况易失，逝者不复还。老境不汝贷，毛发半已斑。游从皆胜事，栖息况禅关。兹会若不勉，对客恐厚颜。诸人胸旷达，高韵不可攀。此意固同晓，作诗勉我顽。
0	0	0	0	0	0	0	1	0	0	0	0	游西山,偶从西山游，浮霭满幽谷。临春水木茂，度岸沙澳曲。中有玉华仙，閒将素书读。我欲从此休，冥心附幽独。
0	0	0	0	0	0	0	0	0	0	0	1	简南禅勤长老,宦游处处是君恩，归去无期莫更论。眼正修行新有力，心空忧患已无根。钵盂分我云堂饭，拄杖敲君竹院门。屈宋向来堪一笑，故乡何恋更招魂。
1	0	0	0	0	0	0	0	0	0	0	0	雪,锦幕银床冷不眠，玉尘骚屑满瑶天。细飘曲槛欺梅粉，忽度幽窗讶柳绵。堪与素娥分冶艳，莫将青女比婵娟。谢家庭院深深闭，彩句何由乞一篇。
0	0	0	0	0	0	0	1	0	0	0	0	登常山山亭次壁间韵二首 其一,关通百粤会，地带上游雄。车马年年客，尘埃滚滚中。忧时讥丧狗，逃世托冥鸿。出处将谁是，徒令怀古风。
0	0	0	0	1	0	0	0	0	0	0	0	哭梁思伯内翰,蓬莱阙下散琼琚，一入罗浮恨有馀。死去伯鸾邻侠骨，病深司马箧遗书。西清几种风流在，南国诸生雪涕初。莫向尉陀城上望，五羊春事已凋疏。
0	0	0	0	0	1	0	0	0	0	0	0	游澹山岩 其一,我来训狐无所闻，老人戏我不动尘。道愧未尝分寸得，心灰要似寻常人。断崖危绊藤蔓古，残僧静对桃李春。次山不遇过山谷，倬□妙句垂坚珉。
0	0	0	0	0	1	0	0	0	0	0	0	哭王樗全茂才二首 其一,才似习凿齿，摧残称半人。废同殷渊源，咄唶叹疏亲。到了力输命，兼之惫与贫。长歌士不遇，为尔重沾巾。
0	0	0	0	0	0	1	0	0	0	0	0	寄匡山纪公,锦绣谷中人，相思入梦频。寄言无别事，琢句似终身。书卷须求旨，须根易得银。斯言如不惑，千里亦相亲。
0	0	0	0	0	0	1	0	0	0	0	0	义州回途怀项公诗,不见先生又许时，几回梦寐重相思。应招弟子来从学，还向亲王去进诗。松耐岁寒知劲节，柳逢春煖长新枝。何尝了却公家事，樽酒论文会有期。
0	1	0	0	0	0	0	0	0	0	0	0	哭范肯堂 其一,摇摇榻上灯，海角相诺唯。羸状杂吟呻，形影共羁旅。嗟子淹沈疴，倏忽笃行李。饱闻绝域医，沪渎颇挂齿。谬计石散力，万一疾良已。子果用所言，携拿叱神鬼。初来奋低昂，稍久勉卧起。云何别匝月，天乎遽至此。岁暮轰雷霆，但有瞪目视。疚恨促之行，颠踬取客死。又幸保须臾，絮语落吾耳。残魂今安之，荒茫大江水。
0	0	0	0	0	0	0	0	0	0	0	1	关山月,明月满关山，征人去不还。深闺与边塞，万里月明间。孤影照归梦，流光啼玉颜。自怜娇小妇，不及大刀环。
0	0	0	0	1	0	0	0	0	0	0	0	哭刘仲原 其一,天下才无几，夫君独患多。高文粲列宿，英辩泻长河。荣宦成朝梦，浮生度尺波。旧僚空执酒，相与泪滂沱。
0	0	0	0	0	0	1	0	0	0	0	0	与比邻孙侍御怀傅隐君青主,西山出屋角，峰色共东家。墙上频过酒，篱边数见花。岭云连岁晚，乡树极天涯。汾水相思处，残阳几度斜。
0	0	0	0	0	0	0	0	0	0	0	1	秋日感怀① 其二,鸠居暂获一枝安，湖海飘零泪未乾。春草池塘康乐梦，秋郊茅屋杜陵寒。过江名士悲司马，赁庑馀生学伯鸾。留得故园松菊在，清风两袖不嫌单。
0	0	0	0	0	0	0	0	0	0	0	1	题胡长史所藏风晴雨嫩墨竹四首 其一,记得东林腊月栽，虚怀今对画图开。碧云何处忽飞到，苍雪无声欲堕来。尚觉暮寒生翠袖，不惊午梦断瑶台。故园茅屋萧萧里，若个家僮扫石苔。
0	0	0	0	0	0	0	0	0	0	0	1	五月端午①,三年端午日，两度客中过。酒忆金陵美，山看彭泽多。枕欹书断续，囊久艾消磨。莫笑乡心勇，黄鱼压子鹅。
0	0	0	0	0	0	0	0	0	0	0	1	明湖独眺,窄岸平桥万柳斜，半城春水半人家。东风吹雨宵来急，一片乡心到海涯。
0	0	0	0	0	0	0	0	0	0	0	1	客涂,旭日照舆中，仲冬蔼如春。焚香玩羲易，瞑目怡心神。每入野店中，宛若家室驯。粝饭甘如饴，邹醪白于银。充然醉饱后，晏卧刍槁茵。但觉无事乐，不知客涂辛。望望故园近，岁杪儿孙亲。
0	0	0	0	0	0	1	0	0	0	0	0	寄阴舍人,卧病春城暮，相思汝水浔。紫薇鸾掖远，碧草凤池深。鸣佩他年梦，看花此日心。故知俱散尽，北望一沾巾。
0	0	0	0	0	1	0	0	0	0	0	0	退将,自惭战阵未曾亲，便待归田养幸身。随仗马闲秋骨瘦，打毬单散晓眉嚬。游边尚忆擒虓将，画阁何堪作老臣。昨日望春门外过，铁鞭惆怅暗生尘。
0	0	0	0	0	1	0	0	0	0	0	0	忧寇有怀寄新泉诸丈,壶中取醉且高歌，世事无端奈尔何。四野金戈戎起伏，千年铜柱迹消磨。驰驱总仗空群俊，老大何裨双鬓皤。寄语新泉旧游伴，闯门驹隙莫蹉跎。
0	1	0	0	0	0	0	0	0	0	0	0	长沙有怀古迹五首（巳邜春赴辰州舟次长沙作） 其一,身世一逆旅，漫怀千载音。美人伤岁晚，芳杜怨江深。本意投鱼腹，犹将悟主心。凤麟空下世，衰德涕沾衿。
0	0	0	0	0	0	0	0	0	0	1	0	游石碧山,竹光团野色，山寺午钟稀。饥鸟窥僧榻，狂花溅客衣。屏萝欺绘笔，石溜送琴丝。静意谁堪会，流莺时一啼。
0	0	0	0	0	0	0	0	0	0	0	1	游西峰寺,雨后青山四面齐，马蹄带过隔溪泥。花间有鸟因钟起，飞向游人不住啼。
0	0	0	0	0	0	0	0	0	0	0	1	登山诗,晨兴驱吾车，驾言徂南山。岂徒汗漫游，直欲陟其巅。冷冷起长啸，飘然振羽翰。鸟道数千仞，宛若登天难。回辕憩林麓，临流濯缨冠。急湍泻长坂，閒云出层峦。丛兰散清馥，幽禽时间关。隐沦慕肥遁，羁绊迫尘寰。斜阳催我归，回首空长叹。
0	0	0	0	0	0	0	0	1	0	0	0	游山归偶赋,此生本寄一浮沤，归卧茅茨又四秋。习气未除惟痛饮，幻躯偶健且闲游。买蓑山县云藏市，横笛江城月满楼。与世沈浮最安乐，莫思将相快恩雠。
0	0	0	0	0	0	0	0	0	0	0	1	郑十一先辈赴四明幕①,梁汉褒斜险，夫君畏远游。家临越山下，帆入海潮头。岸柳行稍尽，江莼归渐秋。故乡看衣锦，宁羡李膺舟。
0	0	0	0	0	0	0	0	0	0	0	1	咏雁,嘹呖天边羽，离人静夜闻。雨寒孤梦短，风急数行分。北去归龙塞，南飞度岳云。人间多矰缴，高举莫离群。
0	1	0	0	0	0	0	0	0	0	0	0	怨诗行,人皇纪万岁，愚者望长年。天地有倾亏，人谁得永延。百川东流去，何时复来还。逝者己如斯，米者行复然。悠悠共黄壤，至此无圣贤。千龄亦须臾，慕之以为仙。朝霜上危叶，奄忽谢华鲜。
0	0	0	0	1	0	0	0	0	0	0	0	随堤田家行,日月会龙?，三农能事休。犁杖倚空室，霜林卧羸牛。十二三年閒，不如今岁秋。田翁复何事，终不信眉头。云以县官令，税租俱见收。赤穷固有命，白著非自由。又云有飞诏，少壮不一留。半凿通济渠，半构迷藏楼。言罢长叹息，涕泪交横流。出门竟无语，回首漫夷犹。
0	0	0	0	0	0	0	0	0	0	0	1	游问政山至兴道观①,薰风初试旧轻纱，越岭穿崖一径斜。雾里楼台成海市，云中鸡犬类仙家。欲尝风味频供笋，未解春酲只唤茶。谏议真人都不见，独留荒冢对繁花。
0	0	1	0	0	0	0	0	0	0	0	0	梅花,亭亭玉立正消魂，照眼寒英处处繁。争忍负他春白昼，最难忘是月黄昏。折残野岸俱无主，开遍村家尽掩门。料得有谁怜寂寞，秪应啅雀自争喧。
0	0	0	0	0	0	0	0	0	0	0	1	人日,风雨荒斋睡起迟，拥衾无语独支颐。今朝客里逢人日，却忆故园梅发时。
0	0	0	0	0	0	0	0	0	0	1	0	郧将军入对歌①,将军趋朝求召见，天子传宣御水殿。将军廷辨声怒嗔，百官拱手颜色变。中使促对上龙舟，有事面奏香案头。舟中天子东面坐，将军俯伏汗交流。汗流浃背猛气沮，诏谓将军从容语。垆烟移近再三陈，但闻誓死报明主！叩头再拜出君门，忆起胸中未尽言。天威咫尺说不得，始信君王是至尊。
0	0	0	0	0	0	0	0	0	0	0	1	到常清寺予哲师三绝（哲亦徽人） 其一,扣关解后老支郎，见我丁宁问故乡。自说病身归不得，花开叶落几凄凉。
0	0	0	0	0	0	0	1	0	0	0	0	访顾上舍村居,五载曾为客，重来访旧游。麦青才覆雉，沙浅不惊鸥。鲑菜参?市，帆樯远近舟。比邻如可约，还往尽风流。
0	1	0	0	0	0	0	0	0	0	0	0	柳絮,轻盈易飘泊，思逐春云乱。已拂武昌门，还萦灞陵岸。沙头雀啄堕，水面鱼吹散。官树晓茫茫，哀歌肠欲断。
0	0	0	0	0	0	0	0	0	0	0	1	闺情,欲剪红霞作舞衣，薄云凉雾共霏霏。玉箫吹冷天边月，只待乘鸾子晋归。
0	0	0	0	0	0	0	1	0	0	0	0	海棠,江行了不按春光，江路欣看得海棠。浅蘸深红丛蓓蕾，细开浓白巧梳妆。蜀花但斗胭脂湿，荆种新傅腻粉香。行客纷纷正寥落，为渠著语快飞觞。
0	0	0	0	0	0	0	0	1	0	0	0	登齐山,临岐跋马向齐山，苒苒烟萝试一攀。怪石何年居物表，白云终日伴僧閒。气吞城郭纷嚣外，势接江湖浩荡间。况是重阳时节近，紫微前咏好开颜。
0	0	0	0	0	0	0	0	0	0	0	1	其二,故园历历眼中分，非禹谁教不入门。何处功名有成遂，玉初不献足犹存。
0	0	0	0	1	0	0	0	0	0	0	0	过夏镇新河有怀先师朱大司空,廿载谈经忆旧游，司空勋业此乘舟。人烟尚记河桥夜，渔火重经水国秋。地近徐方多故垒，渠分禹迹总安流。不堪阅代成今古，花树西州涕未收。
0	0	0	0	0	0	0	0	1	0	0	0	游西山 其一,仰天大叫想天闻，山只三分兴十分。春到寒潭开古雪，僧寻好岫拂新云。光荣鸟莅名花署，跋扈风翻野蝶群。醉去偶然题碧落，被人读作绛州文。
0	0	0	0	0	0	1	0	0	0	0	0	旅中怀孙路,暮尘微雨收，蝉急楚乡秋。一片月出海，几家人上楼。砌香残果落，汀草宿烟浮。唯有知音者，相思歌白头。
0	0	0	0	0	1	0	0	0	0	0	0	螺山村人,峨峨金螺山，下有田与庐。日出鸡犬喧，蓐食事犁锄。白发不到城，柴扉俯江墟。邻翁时来往，浊酒聊与娱。卖卜或开肆，屡回长者车。一朝承荐剡，忽捧五色书。朅来往都市，门巷恒晏如。淳朴本真性，宁谓礼法疏。缅彼螺山侧，怅然怀故居。愿言崇令德，允矣扬芳誉。
1	0	0	0	0	0	0	0	0	0	0	0	无题和李商隐韵（宫怨五首仙兴五首，共十首） 其一,风软耶溪荡綵舟，兰桡桂楫漫夷犹。鹊桥露冷来何暮，凤吹云深逝莫留。琼岛碧桃偏向暖，瑶台琪树不禁秋。相如莫奏长门赋，且听闺人咏白头。
0	0	0	0	0	1	0	0	0	0	0	0	清明日自西午桥至瓜岩村有怀,晚霁龙门雨，春生汝穴风。鸟啼官路静，花发毁垣空。鸣玉惭时辈，垂丝学老翁。旧游人不见，惆怅洛城东。
0	0	0	0	0	0	0	1	0	0	0	0	东平道中,驱车涉长道，荒涂旷无人。斜阳澹古木，惊风翼征轮。候馆莽牢落，日暮寒城闉。停骖一以憩，振我衣上尘。庭树集归鸦，依依得所欣。如何客游子，不念平生亲。
0	0	0	0	0	0	0	0	0	0	0	1	然犀亭怀古 其一,过江名士竟谁优，到死犹争第一流。倘遇可儿先拔舌，早逢英物一开眸。孤亭正对天门峙，百怪将从地府搜。却忆登坛誓师日，义旗几欲指荆州。
0	0	0	0	0	0	0	0	0	0	0	1	天湖杜鹃花盛开,殷红长明灯，化作杜鹃血。方知长至后，已踰百七日。故乡石窗下，五色正葱蔚。
0	0	0	0	0	0	0	0	0	0	0	1	九日集独髻山,九日复九日，久客畏高临。云使乡心近，江承秋气深。杂花难似菊，孤雁不随禽。非君重节物，谁肯到松林。
0	0	0	0	0	0	0	0	0	0	0	1	和闻蝉韵,薄暮虚堂外，新蝉嘒嘒吟。好音传院静，嘉树逼檐深。过雨听偏切，临风感易侵。故园何处所，林际想开襟。
0	0	0	0	0	0	0	0	0	0	0	1	游白塔山寺,绀宇烟霄上，芒鞋翠霭间。一声云里磬，万叠槛前山。远树悬残日，长河绕故关。因之悲往事，断碣剔苔斑。
0	0	0	0	0	0	0	0	0	0	0	1	其二,秋杪升高同谢眺，天南缥缈起云峰。若迷桂岭乡心远，莫为湘江客思浓。皂盖逢人如有问，青山何处不相容。请看陶令开三径，敢儗王公食万钟。
0	1	0	0	0	0	0	0	0	0	0	0	哭恽代英五首选四 其一,忽报恽生殉，凄然双泪流。人皆有一死，君已重千秋。苦行嗟谁及，雄文自此休。剧怜狐媚子，对汝亦颜羞。
0	0	1	0	0	0	0	0	0	0	0	0	登太华山·擦耳崖,振衣更南登，诡状乃非一。蚁行缘危栈，逡巡皆股栗。侧身常甐耳，茹趾妨齧膝。吹径乾松花，滴空熟崖蜜。萧摵无人踪，坐惜幽芳失。昔闻避世乱，鸡犬喧云日。劫火烧咸秦，遥慨人代毕。遗灶尚可寻，终当置蓬室。
0	0	0	0	0	0	0	1	0	0	0	0	送申职方谪莱州推官,嫖姚三疏奏明光，九月王师扫大荒。不求十万羽林骑，从军但请尚书郎。看君未是侯门客，草檄论兵一当百。片言不合径拂衣，坐使元戎气萧索。汉主临轩送逐臣，褰帷海上及行春。正逢匹妇衔冤雨，一洒浮尘不污人。游燕曾携短匕首，袖里虹蜺今在否。出关若见弃繻生，为余持赠单于走。
0	0	0	0	0	0	0	0	0	0	0	1	问家兄仲谋肺疾即用来韵却寄 其一,茂苑开君病里书，遥知谢客断行车。湖山极目春游懒，风雨怀人午梦疏。旧社酒徒今寂寞，故园花事近何如。杜陵最有忧时疾，高枕南窗四月初。
0	0	0	0	0	0	1	0	0	0	0	0	次韵张侍御叔亨见寄 其一,月出不扃溪上门，白头渔父向人言。扁舟自唱濯缨曲，四海共知明主恩。小饮未尝沽市酒，狂书时复弄茅根。相思也有台官梦，梦见当年住处村。
0	0	0	0	0	0	0	0	0	0	0	1	谢李息斋惠墨竹,湖州墨竹苏州诗，李侯二美能兼之。长安尘中忽到眼，坐我六月江南时。幽人江南结林屋，紫碧森森万竿玉。清风激昂此君语，六月寒生不知暑。只今见画思故乡，博山日永凝清香。人生万事真适意，相对悠然希坐忘。
0	0	0	0	0	0	1	0	0	0	0	0	答刘诚本寄画,故人昔别能相忆，远寄新城水墨图。木叶尽含春雨润，石根犹带晚云孤。啼猿远过盘陀岭，归雁忽沉彭蠡湖。已办鹅溪玉色绢，南归问子写蓬壶。
0	0	0	0	0	0	1	0	0	0	0	0	江上有怀石门梁先生,微阳落平沙，高树带残雨。客思堕微茫，渔舟泛容与。萧然来远风，独立谁与语。怅望西飞云，相思渺何许。
0	0	0	0	0	0	0	0	0	0	0	1	其二,角弓白羽挂雕鞍，醉卧河阳铁甲寒。烽火夜来知有敌，一时齐向月中看。
0	0	0	0	1	0	0	0	0	0	0	0	崇圣寺瀑布泉二首 其一,古来翠瀑仅涓涓，戛玉新亭却沛然。世事废兴皆若此，醉眠何用问青天。
0	0	0	0	0	0	0	0	0	0	0	1	浣溪纱 其一 代闺人寄发,轻剪乌云一缕柔。寄郎聊与结绸缪。梳妆休忆旧红楼。灯下懒教添剃尾，帐中谁看坠搔头。丝丝难囗许多愁。
0	0	0	0	0	0	0	0	0	0	0	1	村家,竹树参差处，危墙独木横。锄开芳草色，放过远滩声。稚子当门卧，鸡雏上屋行。骑牛带蓑笠，侵晓雨中耕。
0	0	0	0	0	0	0	0	0	0	0	1	十月京师纪事,萧关风急马频嘶，四塞河山动鼓鼙。独立高台望烽火，胡笳多在蓟门西。
0	0	0	0	0	0	0	0	0	0	0	1	浣溪沙,山色横侵蘸晕霞。湘川风静吐寒花。远林屋散尚啼鸦。梦到故园多少路，酒醒南望隔天涯。月明千里照平沙。
0	0	0	0	0	1	0	0	0	0	0	0	贾谊,扶持一疏满遗编，汉陛前头正少年。谁道恃才轻绛灌，却将惆怅吊湘川。
0	0	0	0	0	0	0	0	0	0	0	1	宫词百首（第九十首第一句缺一字） 其一,紫燎光销大驾归，御楼初见赭黄衣。千声鼓定将宣赦，竿上金鸡翅欲飞。
0	0	0	0	0	0	0	0	0	0	0	1	送曹都宪出镇蓟州诸关,居庸东下接榆关，千尺层城万仞山。秋有桑麻生事足，夜无烽火戍楼间。帐前貔虎知严令，岁晚风霜识壮颜。略试一方经济手，归来重补旧朝班。
0	0	0	0	0	0	1	0	0	0	0	0	其四 咏芙蓉寄张南园太常,旖旎芙蓉花，荡漾木兰楫。相思隔湘水，欲采不可得。
0	0	0	0	0	0	0	0	0	0	0	1	睹银河怀人,河汉高且远，迢迢亘长天。与君隔秋水，河汉遥相连。思君睹河明，心目恒娟娟。河明有时没，我心终不捐。
0	1	0	0	0	0	0	0	0	0	0	0	题温容村寺壁,草树醒朝雨，乌鸢快晚晴。山光自明润，野气亦凄清。茗碗閒中味，纹楸静里声。此怀能自适，未要缚簪缨。
0	0	0	0	0	0	0	0	0	0	1	0	送韩贯道都宪巡抚西夏,盛世筹边用老成，魏公孙子复才名。紫泥金敕来关辅，大纛高牙建夏城。杀气凛如秋气肃，法星光并将星明。塞垣自此烽烟净，廊庙行看佐太平。
0	0	0	0	0	0	0	0	0	0	0	1	渡鄞江后寄陆时敏陈可立,小艇横江捷似飞，故人凝睇送将归。过山残照明纱帽，渡水浮云乱苧衣。沙鸟水鸥同泛泛，岸花汀草各依依。风尘来往惭经济，拟著渔蓑坐钓矶。
0	0	0	0	0	0	0	1	0	0	0	0	咏史诗 夷陵,夷陵城阙倚朝云，战败秦师纵火焚。何事三千珠履客，不能西禦武安君。
0	0	0	0	0	0	0	0	0	0	0	1	鹎鵊词,树头玄衣郎，神爽声复清。睡先万目觉，起对残月星。悯世耽睡昏，体秽神不灵。招使离衽席，啼呼每丁宁。幽人最怜汝，未旦起坐听。荒山多嘉树，春尽故园情。
0	0	0	0	0	0	0	0	0	0	0	1	归鲁溪,肯恋车尘付薜萝，傍云重整钓鱼蓑。人生能著几两屐，世事有如东逝波。堕彻榴房含宿火，战风荇带护新荷。故乡景物贫终好，却话金台感喟多。
0	0	0	0	0	1	0	0	0	0	0	0	寄徐方伯二首 其一,惆怅骊驹系绿杨，一灯聊为故人长。朱丝永日闲清庙，白纻深宵出画堂。耒耜风云莘野畔，舟航霖雨傅岩傍。碧天吴越相望近，对倚青萍拭剑铓。
0	0	0	0	0	0	0	0	0	0	0	1	与陆锬夜话,每忆故园风日好，即须来就故人论。雨余麦浪碧于水，溪上藕花香到门。水旱沙田饶稻蟹，枌榆酒盏及鸡豚。更怜晚饭彫胡罢，饱读残书秋树根。
0	0	1	0	0	0	0	0	0	0	0	0	其五,签军五万立降旗，虏将仓皇去莫追。已出寿春三百里，将军旋旆整归师。
0	0	0	0	0	0	0	0	0	0	0	1	汪仲子持令兄栗亭及诸君书自歙至广州相问于其归也为诗二章送之兼寄诸君 其一,玉琴久不抚，萧瑟向烟汀。岂不志山水，知音非栗亭。一人持尺素，诸子在云屏。相望亦云久，君归慰杳冥。
0	0	0	0	1	0	0	0	0	0	0	0	和詹时雨哭永宁许将军,剑锋销尽马啼穿，夷虏凭陵尚寇边。谁念将军能死国，远持兵印独归泉。荒城听雨伤秋早，沧海招魂怆暮烟。忠愤向来同感激，温陵南望泪潸然。
0	0	0	0	0	0	0	0	0	0	0	1	冬至,客里逢长至，山中习短吟。阴阳争昼夜，日月继升沉。人共梅花老，春随竹叶深。缘知沉醉后，翻动故乡心。
0	0	0	0	0	0	0	0	0	0	0	1	九日,归田日日望恩光，今日尤思返故乡。淡饭三杯菊花酒，何妨随俗且重阳。
0	0	1	0	0	0	0	0	0	0	0	0	咏史诗 广武山,数罪楚师应夺气，底须多论破深艰。仓皇斗智成何语，遗笑当时广武山。
0	0	0	0	0	0	1	0	0	0	0	0	寄郑蕃先生,文采风流郑子真，乍交浑若故交人。归舟风雨相思梦，多在钓滩烟水滨。
0	0	0	0	0	0	0	0	0	0	0	1	忆乡歌四首 其一,侬是剑南人，惯识故乡好。绿叶接红花，辉映绥安道。
0	1	0	0	0	0	0	0	0	0	0	0	简栖用沈二岁朝韵寄怀依韵奉酬一首,寻常蹋地能生忆，况是高楼一曲歌。哀乐十年殊孟浪，文章百辈枉江河。读书未恨吾生晚，揽镜方嗟去日多。不有故人慰慷慨，南山白石行当磨。
0	0	0	0	0	0	0	0	0	0	0	1	金陵怀古,王气升沉想象中，蚤潮云白暮潮红。楼台六代归荒草，礼乐先皇出故宫。未信长淮终不返，有时明月自当空。行人南向诸陵近，潦水那堪荐晚风。
0	0	0	0	0	0	0	1	0	0	0	0	登白云山顶 其一,报导春光出郭残，谩携樽酒上层峦。涧泉杂雨鸣山阁，空翠因风湿客冠。阴壑冥冥宵见日，长松落落夏生寒。谁知一别含香署，遮莫青峰独耐看。
0	1	0	0	0	0	0	0	0	0	0	0	杨花,暖景照悠悠，遮空势渐稠。乍如飞雪远，未似落花休。万带都门外，千株渭水头。纷纭知近夏，销歇恐成秋。软著朝簪去，狂随别骑游。旆冲离馆驿，莺扑绕宫楼。江国晴愁对，池塘晚见浮。虚窗萦笔雅，深院藉苔幽。静堕王孙酒，繁黏客子裘。咏吟何洁白，根本属风流。向日还轻举，因风更自由。不堪思汴岸，千里到扬州。
0	0	0	0	0	0	0	0	0	0	0	1	望夫石,万劫难灰伉俪心，舟中过客底愁侵。倚门两载嗟行役，知比冈头望更深。
0	0	0	0	0	0	0	0	1	0	0	0	暮秋村居即事 其一,今年胜事属田家，报赛祈新乐未涯。玉乳滴从香子糯，白云裁作木绵花。
0	0	0	0	0	0	0	0	1	0	0	0	田家春兴 其一,湖山岂不美，最喜是田家。过雨修春耒，临溪转水车。东阡芄绿毯，西陌簇黄花。揽结真娱意，端胜玩物华。
0	0	0	0	1	0	0	0	0	0	0	0	哭叶孝锡教授,瘴云深处死，太息柰君何。诗友俱来吊，埋铭久未磨。箕裘无子继，书画落人多。旧宅今移主，斜阳掩涕过。
0	1	0	0	0	0	0	0	0	0	0	0	哭黄宜人 其一,结发为夫妇，恩情两不牵。今朝闻汝死，不觉情凄然。
0	1	0	0	0	0	0	0	0	0	0	0	板子矶怀古（明黄得功败左兵处。）,叹息前朝事，扁舟又此过。强藩将问鼎，同室竟操戈。天子徵歌急，权奸窃柄多。矶边怀古意，呜咽付江波。
0	0	0	0	0	0	0	0	0	0	0	1	田家岁晚,田家舂米盛土仓，祠灶新鲙鲤与鲂。粥分口数顾长健，不卖痴呆侬自当。爇火照天田蚕好，打灰如愿从所祷。一声竹爆阳春回，城里看灯归已晓。我生把笔作耕锄，年馀三十腹空虚。不如尔农随分足，只怕门前人催租。
0	1	0	0	0	0	0	0	0	0	0	0	哭英卓今 其一,庭阴叶摇摇，不知此何舍。灵立故人名，恍忽恸哭罢。惟是供病作，棂轩敞清夏。织簟犹未成，参差若倾卸。犹馀两僮仆，龃龉廊庑下。达士信所归，庶以及物化。独有柩前灯，炯炯如辰夜。
0	0	0	0	0	0	0	0	0	0	0	1	寄成汉卿将军,燕颔将军万里游，溪山好处即迟留。颇闻南岳度残夏，宁忆北平防盛秋。君巳飞腾丹换骨，我方衰病雪蒙头。禅龛也有新勋业，百万魔军一战收。
0	0	0	0	0	0	0	0	0	0	0	1	鄱阳舟中伤九韶,时傍邻舟向日吟，天涯忽动故园心。始知一失钟生耳，宜绝当年伯氏琴。
0	0	0	1	0	0	0	0	0	0	0	0	登金城山,古木长云里，盘回出几重。夕阳连众壑，空翠滴诸峰。石倚苍藤立，泉从碧藓封。谁携惊世句，天阙问春容。
0	0	0	0	0	1	0	0	0	0	0	0	梅花,茆屋苍苔岂有春，翛然曾不步逡巡。自家沦落犹难管，只管吹香与路人。
0	0	0	0	0	0	0	0	0	0	0	1	梨关入浙江界感怀,朔风孤骑别莆阳，还说闽山总故乡。今日忽惊风土异，闽山又隔暮云黄。
0	0	0	0	0	0	0	0	0	0	0	1	閒居张伊嗣见过,邺都形胜带衡漳，风土相依即故乡。閒到白头真是拙，醉逢青眼不知狂。城云无色日将暮，篱菊多花天有霜。世故莫谈心自远，随君好去卧沙庄。
0	0	0	0	0	0	0	0	0	0	0	1	登东皋,日夕登东皋，东皋树参差。回首望故园，天阔云空垂。闾里孰不念，旅游孰不悲。大川风波盛，远道豺虎饥。上兴杞国忧，下肆楚狂痴。苦遭事物役，不觉岁月驰。年少诵经史，素心在济时。漂荡无定迹，神隳意若疲。从以业耕作，□□歌古词。
0	0	0	0	0	0	0	0	0	0	0	1	其三,贪泉旧与石门邻，涓滴尝来亦愈贫。独怪山灵太轻薄，不分一杓故乡人。
0	0	0	0	0	0	0	0	0	0	0	1	寄陈彦博奉常,雨收山气佳，日入川光暝。岸帻倚孤松，飘萧发清兴。花药纷满畦，桑麻郁成径。西林宿鸟归，前溪渔榜定。旷望绝人踪，坐爱郊原静。抚景念徂春，思君一觞咏。
0	0	0	0	0	0	1	0	0	0	0	0	荅洪大醉后之作兼怀黄仲则,平林交柯复墙短，虚堂贮月不得满。停杯待月客入门，月色正落幽人樽。主人携壶客呼酒，倦仆已若寒鸱蹲。欢声满堂忽不乐，可惜长年付残烛。尊前花好只数枝，门外叶飘多覆屋。谪仙既死今再来，月魄暂掩非真亏。百年狂饮复兹夕，少别一刻无由回。人生快意如石火，别后相思泪空堕。壮心愁作四十人，不及红颜醉埋我。
0	0	0	0	0	0	0	0	1	0	0	0	晚年辟地为圃僭用老坡和靖节归田园居六韵 其一,太湖三万顷，湖中东西山。谋隐愧不早，欲往嗟衰年。道南地夷旷，半占龟鱼渊。断岸连疏村，浮云栖平田。得此愿可酬，不啻湖山间。瞻彼闵子巷，卜居千载前。犹存六七舍，古柳生青烟。邻曲来无时，为予喜欲颠。畴知在尘境，中有风月閒。吾将老此乡，草木俱欣然。
0	0	0	0	0	0	0	0	1	0	0	0	梅花村作,路从卖酒田，乃至梅花村。罗浮梅大宗，太古多遗根。纷纷诸岩谷，红白皆子孙。蔽亏玉女峰，含吐扶桑暾。依依绿毛鸟，朝夕相寒暄。白名曰么凤，啾嘈似有言。团团以相抱，首尾无一存。倒挂以自娱，雌雄情何敦。氤氲两翅间，一一梅花魂。
0	0	0	0	0	1	0	0	0	0	0	0	寄永堂,落日照江东，思君讯便风。栖迟定何处，约莫过残冬。小隐时曾到，安书久未通。自怜心易老，盘屈似寒松。
0	0	0	0	0	0	0	0	0	0	0	1	游祇陀寺寻倪高士遗迹,寻幽不觉远，一径入深林。杰阁凌霄汉，奇松阅古今。钟传天外响，诗到上方吟。独倚危栏坐，悠然见道心。
0	1	0	0	0	0	0	0	0	0	0	0	京口怀古,铁瓮城边暮气凉，丹阳湖畔晓飞霜。江山四顾空吴楚，父老千年说霸王。山寺梵钟连废垒，贾胡楼阁蔽垂杨。临江歌管今犹旧，逝水悠悠祇自伤。
0	0	0	0	0	0	0	0	0	0	0	1	牡丹,红紫纷纷次第稀，故留国色殿春晖。东皇巧思应多少，西子妖魂定是非。香雾氤氲笼宝靥，流风宛转弄仙衣。白头更觉钟情剧，忍诉清尊不醉归。
0	0	0	0	0	0	1	0	0	0	0	0	寄题独乐寺,欲留羲御问迁移，便是拈花不语时。丈六金身应好在，春风过客偶相思。禅心远逐穿云磬，古迹空传没字碑。烟柳丝丝新绿嫩，即看拖地有长眉。
0	0	0	0	1	0	0	0	0	0	0	0	咏史诗 汉宫,明妃远嫁泣西风，玉箸双垂出汉宫。何事将军封万户，却令红粉为和戎。
1	0	0	0	0	0	0	0	0	0	0	0	蝉,聒耳蝉声动客情，绿槐高唱早驰名。三更饮露心原洁，一树迎风响自清。
0	0	0	0	0	0	0	0	0	0	0	1	莲塘村舍,茅茨半月雨，客舍四年春。浪迹乖生业，躬耕愧野人。云寒仍黯黪，山翠失嶙峋。桃李晴方赏，家园梦到频。
0	0	0	0	0	0	0	0	0	0	0	1	生日次韵答玉汝见贺,入手投来绝妙词，忽惊生我日当斯。衰疲强竭驱驰力，老大惟怀鞠育时。上国醺人非曲米，故乡招客有莼丝。痴儿绕膝争为寿，不觉灯前一解颐。
0	0	0	0	1	0	0	0	0	0	0	0	凌江中秋,舟缘清浅发重湾，八月潮生客好还。世乱随时忘涕泪，月明今夜尚关山。即飞白羽催军令，自拂黄尘定壮颜。四海转输劳尺泽，菰芦何处钓竿閒。
0	0	0	0	0	0	0	0	0	0	0	1	游峨眉山纪行 其一,一鹤相随复一瓢，山巅水澨足逍遥。秪因恋阙情无限，回首忘过万里桥。
0	0	0	0	0	0	0	1	0	0	0	0	游延祚寺用前人韵 其一,精蓝并构每攀游，接翠连香为少留。墙外果悬红带日，堂前松偃老经秋。羡君利禄身非恋，笑我云山志未酬。欲学高眠林下客，万缘销尽更何求。
0	0	0	0	0	0	0	0	0	0	0	1	其五,是处谁非寓，吾庐又再更。天涯淹久病，客思喜秋清。岁月看人老，拘牵笑此生。故园三泖上，回首独含情。
0	0	0	0	0	0	0	1	0	0	0	0	送盛长史（盛随军）,莫辞东路远，此别岂闲行。职处中军要，官兼上佐荣。野亭枫叶暗，秋水藕花明。拜省期将近，孤舟促去程。
0	0	0	0	0	0	0	0	0	1	0	0	牡丹,三春首出众芳菲，笑倚东风蹙翠眉。洛浦未翔要玉佩，汤泉新浴曳袿衣。无双可奈倾城恨，第一何堪代命为。桑柘不花花乍可，清霜谁是不空枝。
0	0	0	0	0	0	0	0	0	0	0	1	其三,台池萧瑟故园秋，庾岭朱轮感昔游。文采尚存先业废，纸窗风雨写沧洲。
0	0	0	0	0	0	0	0	0	0	0	1	部落曲（一作马逢诗）,蕃军傍塞游，代马喷风秋。老将垂金甲，阏支着锦裘。雕戈蒙豹尾，红旆插狼头。日暮天山下，鸣笳汉使愁。
0	0	0	0	0	0	0	0	0	0	0	1	过望夫石,独立长亭望眼空，江波有尽思无穷。啼痕暗滴莓苔雨，瘦骨寒生薜荔风。万里音书何日到，百年恩爱此心同。天荒地老名难泯，不比巫山一梦中。
0	0	0	0	0	0	0	0	0	1	0	0	村行见小桃盛开,江杏稍欲阑，海棠尚犹敛。春光颇寂莫，吾意不胜歉。徐行篱落间，小桃新吐燄。朱颜映日酡，绛袖随风飐。结束一何丽，似觉李梅俭。黄鹂语欢欢，紫蝶来冉冉。竹深酒帘斜，赖此增点染。勿嫌标格卑，此亦未易贬。
0	0	0	0	0	0	0	0	0	0	0	1	莫愁村,村锁寒烟定几秋，居人尚说锦缠头。无情最是春来水，流尽桃花不管愁。
0	0	1	0	0	0	0	0	0	0	0	0	游菩提山值雨宿存思庵,连山插天危欲崩，木客结构当千层。我来看山风雨恶，入山喜见灵泉僧。闭门留客共野饭，风回雨绝清无蝇。酒酣熟寝唤不起，夜深花落龛中灯。轩辕已恐即韩愈，许汜未可讥陈登。天明童仆催欲去，却叹世故来相仍。重寻曲折恐蹉跌，安得远讨闲支藤。林开川豁见鸟下，山寒石峻愁猿腾。呼舟独返草堂路，他日重来共毾?。
0	0	0	0	0	1	0	0	0	0	0	0	哭吴丞相元中二首 其一,妙年声誉霭文场，壮岁飞腾青琐郎。献纳承平欲尧舜，扶持危难冀宣光。贾生旷达仍伤鵩，平仲精忠亦殒荒。自古青蝇能黑白，玉华旧事已凄凉。
0	0	0	0	0	0	0	0	0	0	0	1	望钟山作简周先辈,钟山菀如沐，绣巘孕春饶。生黄归灌棠，骇绿乱陵苕。谷沸桃雀集，飙回川景娇。兹今愧畜轸，宿昔忆联镳。陟峻鼻生火，酣芳脸带潮。诗情霞间迥，酒缬望中销。偏怜晴萝思，长丽凉月宵。文园病渴吻，沈生减围腰。江表周公子，华采双凤翘。逸兴如遄举，相随撷鞠苗。
0	1	0	0	0	0	0	0	0	0	0	0	十七日早行始忆昨日立春,客中为客已浃旬，岁杪西边访故人。杷榄花前风弄麦，葡萄架底雨沾尘。山城肠断得穷腊，村馆销魂偶忘春。今日唤回十载梦，一盘凉饼翠蒿新。
0	0	0	0	0	1	0	0	0	0	0	0	寻人家至石岭下冲雨入大村夜宿罗坑,石岭重攀跻，罗坑及暝栖。不辞冲暮雨，政恐踏秋泥。亲老愁多病，儿痴睡更啼。艰虞戒前路，不敢候鸣鸡。
0	0	0	0	0	0	0	0	0	0	0	1	云物,云物萧寥极野阴，黯然天地入行吟。秋衣野水閒凫梦，瘦杖寒山落叶心。迷望乡愁孤塔起，流空杵力暮钟沉。霜明一角秋如许，贮雨篱花恨不禁。
0	1	0	0	0	0	0	0	0	0	0	0	怀两弟二首 其一,潇潇风雨泊江干，吹落桃花满地丹。雁影悠悠云外尽，思君何处倚栏干？
1	0	0	0	0	0	0	0	0	0	0	0	闺重阳,凤历推移二十霜，一回重见闰重阳。糯田收早醪将熟，朔气来时菊整香。绿鬓不堪禁晚景，醉杯聊可浣愁肠。幽人百万扬州鹤，鼎足成欢未易当。
0	0	0	0	0	0	0	1	0	0	0	0	其三,使者归朝疏，将军捕虏才。乾坤百越震，烽燧九边来。国步艰难过，天颜骀荡开。紫宫春窈窕，华省日徘徊。白石饭牛客，黄金图骏台。终看成遇合，未可怨无媒。
0	0	0	0	0	0	1	0	0	0	0	0	酬令狐相公见寄,才兼文武播雄名，遗爱芳尘满洛城。身在行台为仆射，书来角里访先生。闲游占得嵩山色，醉卧高听洛水声。千里相思难命驾，七言诗里寄深情。
0	0	0	0	0	0	0	0	0	0	0	1	元日寄耒阳,元日江湖万里身，四方南北等埃尘。莫悲天地如行客，还喜潇湘见故人。渌酒桂盘催献岁，小花罗胜写宜春。渊明秖向东风醉，应笑穷吟浪苦辛。
0	0	0	0	0	0	0	0	1	0	0	0	游?山二首 其一,万丈披鸿蒙，远势断太古。赤山表东关，山峰建翠羽。轻霄无驻景，群鹤有常侣。海气浮丹毛，盈盈栖复举。下有窈窕岩，隐隐仅可睹。几横三玉书，粲粲黄金镂。竹花开五色，苔叶垂千缕。饮泉仰天浆，茹芝饱春露。娇娇升天龙，斤斤日中兔。关尘日暮黄，岂辨秦楚路。片云停不飞，下覆昭王墓。
1	0	0	0	0	0	0	0	0	0	0	0	临安怀古同家兄次吴克庵先生韵,晴窗晓向署楼开，城市苍凉入望哀。怀远侯归存旧裔，读书人去剩荒台。云蒸交岭驱寒去，雨过元江挟瘴来。卜万同时埋义骨，伤心废垒谩徘徊。
0	0	0	0	0	0	0	0	0	0	0	1	其四,故园年少爱风筝，入夜轻弦也自鸣。欹枕忽惊时序似，听来元是水车声。
0	1	0	0	0	0	0	0	0	0	0	0	怀远,楼北楼南烟岫遮，水光秋色澹无涯。风惊枯苇连汀雨，霜著寒枫满树花。故人悠悠绝双鲤，别恨耿耿闻悲笳。索居怀抱向谁写，古调一吟青鬓华。
0	0	1	0	0	0	0	0	0	0	0	0	旅夜寄赠蒙胤良,少年绿鬓任清芬，文藻风流更不群。醉后兰心成缱绻，分来香气太氤氲。车留潘令怀中果，身是高唐梦里云。玉树风前吾欲倚，转教无地不思君。
0	0	0	0	0	0	0	0	0	0	0	1	赠日本僧永茂,故园东望隔沧波，春尽高斋自结跏。日午南风自开户，飞来花片点袈裟。
0	1	0	0	0	0	0	0	0	0	0	0	伤丁元珍学士,休沐非连骑，投沙迫去身。似鸮忧鵩鸟，比鹤望乡人。梦与江湖隔，情存翰墨新。定交相得晚，抚事亦酸辛。
0	0	0	0	0	1	0	0	0	0	0	0	贾谊,孔丘墨翟并称贤，始信先生学未坚。何事退之传此谬，亦将馀论点遗编。
0	0	0	0	1	0	0	0	0	0	0	0	其二,一奉征书向蓟丘，盐车几度叹骅骝。幽兰堪纫清时佩，薏苡何辞绝塞愁！忽讶光阴明曰改，都将辛苦二毛收。狂胡索饷今犹急，闻说边人涕泪流。
0	0	0	0	0	0	1	0	0	0	0	0	翠微歌（翠微村在古鹤之东） 其一,千山过雨春寒薄，梅花吹落秋枫阁。半仙来往几多时，相思树底鸬鹚勺。
0	0	0	0	0	0	0	0	1	0	0	0	游天童寺,赏心随处物吾偕，上已登临景更佳。犹喜山僧能雅淡，不妨诗客共诙谐。杯盘狼藉三更月，诗墨淋漓万仞厓。扰扰风尘浑脱摆，相将身世到无怀。
0	0	0	0	0	0	0	0	0	0	0	1	浣溪纱 梦中作,林樾人家急莫砧。夕阳人影入江深。倚阑疏快北风襟。雨自北山明处黑，云从白鸟去边阴。几多秋思乱乡心。
0	0	0	0	0	0	0	0	0	0	0	1	岁暮雪中,四十风光一抹收，故乡望断岁如流。料因诃佛填冰狱，岂为修文上玉楼。雪尽埋时偏得句，天当崩后更无忧。当年六载行难满，殃及儿孙冷不休。
0	0	0	0	0	0	0	0	0	0	0	1	清湘县郊外杂花盛开有怀石湖,午行清湘县，妍暖春事嘉。柴荆闹桃李，冥冥一川花。故园岂少此，愈此百倍加。我宁不念归，顾作失木鸦。百年北窗凉，安用天一涯。君恩重乔岳，敢计征路赊。乡心与官身，凿枘方聱牙。橘柚走珍贡，何如系匏瓜。明当复露奏，天日临幽遐。傥许清江使，曳尾还污邪。
0	0	0	0	0	0	0	0	0	0	0	1	校文来自广右重九日过家,年来旅食逢重九，迢递乡心对菊花。应谓此身长作客，谁知今日适还家。亲朋酒畔欢情洽，童稚灯前笑语哗。只愧尘埃双鬓老，临风牢自裹乌纱。
0	0	0	0	0	0	0	0	0	0	0	1	追忆先高祖任滇藩时已二百余年矣今复重绍旧游不禁今昔之感,二百年来绍旧游，风尘万里扑征裘。无才勉继先人泽，有志常怀后嗣谋。动止萍踪随社燕，浮沉时事问沙鸥。一身既副苍生望，只有忠贞达圣猷。
0	0	0	0	0	0	0	0	0	1	0	0	见新竹怀兄姚江村,爱酒嫌官姚县令，长年三径满荒苔。曾因养笋添窗竹，一月柴门闭不开。
0	0	1	0	0	0	0	0	0	0	0	0	孤村,一杖全吾道，孤村见古风。理看生育遂，俗尚有无通。瘠土民无逸，山田岁不丰。侧身空谷底，天意放愚公。
0	0	0	0	0	0	0	0	0	0	0	1	又赋得白榆,商节司青女，秋山下白榆。月中看去静，天上种来无。荫久门成列，钻还火在肤。危巢飞赤鹊，夹巷拥青趺。赴社欢俱集，眠床懒未扶。乡心千万树，总向酒中摅。
0	0	0	0	0	0	0	0	0	0	0	1	立秋日登汉阳朝宗楼怀乡中诸友,湖山兴不浅，而我亦淹留。得罪缘微禄，怀君属早秋。淡云乡树远，孤月旅情幽。借问衡阳雁，何时到广州。
0	0	0	0	0	0	0	0	0	0	0	1	春闺曲 其三,春雨夜来多，春潮添几尺。今朝江口望，或有南归客。
0	1	0	0	0	0	0	0	0	0	0	0	世传徐凝《瀑布》诗云：一条界破青山色。至为尘陋。又伪作乐天诗称美此句，有「赛不得」之语。乐天虽涉浅易，然岂至是哉！乃戏作一绝,帝遣银河一派垂，古来惟有谪仙词。飞流溅沫知多少，不与徐凝洗恶诗。
0	0	0	0	0	0	0	0	0	0	0	1	登胜果寺南楼雨中望严协律,微雨侵晚阳，连山半藏碧。林端陟香榭，云外迟来客。孤村凝片烟，去水生远白。但隹川原趣，不觉城池夕。更喜眼中人，清光渐咫尺。
1	0	0	0	0	0	0	0	0	0	0	0	宫怨,多愁多怨怕春天，花外时闻警跸传。金缕绣衣浑不称，馀香犹带御炉烟。
0	0	0	0	0	0	1	0	0	0	0	0	蓝村迟尹孝廉船不至,秋水何清驶，潮生八月中。江樯全卧雨，石浪不因风。之子空相待，心期孰与同。暮天遥极目，杳杳没南鸿。
0	0	0	0	0	0	0	0	0	0	0	1	其三,儿家旧宅频迁徙，也要良工画几方。只是不堪追忆了，门庭冷落故园荒。
1	0	0	0	0	0	0	0	0	0	0	0	宿睦村,阑干河汉已西倾，独坐披衣过五更。檐马丁东风外响，田车历辘月中行。忘形沙鸟知人意，窣地山云不世情。露草霜筠有幽意，诗题分付候虫声。
0	0	0	0	0	0	0	0	0	1	0	0	闺怨,看花无语泪如倾，多少春风怨别情。不识玉门关外路，梦中昨夜到边城。
0	0	0	0	0	0	0	0	0	0	0	1	北楼,春色满南州，乡心上北楼。青天万古意，白日半生愁。城晓钟才动，江晴雾未收。人间几兴废，依旧水东流。
0	0	0	0	0	0	0	0	0	0	0	1	浣溪沙,带水何心说故乡。隋堤秋色夜传觞。可堪衰柳玩清霜。仙手有人抛月斧，通眉无句觅诗囊。禁他冶叶不凄凉。
0	0	0	0	0	0	0	0	0	0	0	1	简节庵,重重雾雨隔楼台，坐想匡床饭芋魁。灵药宁能回独念，春风一往有馀哀。鳖灵早待啼鹃化，犬子犹誇驷马来。眯眼曲尘浮海色，此生留话故园梅。
1	0	0	0	0	0	0	0	0	0	0	0	楚宫词（一作怨诗）二首 其二,日晚梧桐落，微寒入禁垣。月悬三雀观，霜度万秋门。艳舞矜新宠，愁容泣旧恩。不堪深殿里，帘外欲黄昏。
0	0	0	0	0	0	0	0	0	0	0	1	赠玉峰魏文邦彦,梦想南山掩霭间，眼明惊见玉峰寒。风波旧忆横身过，世事今归袖手看。贩妇庸儿识名姓，故乡遗族见衣冠。临流卜筑平生事，会就辽东管幼安。
0	0	0	0	0	0	0	0	0	1	0	0	闺怨一百二十首 其一,忆初痴小嫁君时，只道长年不暂离。鸳被未寒挥别泪，愁来心事悄谁知。
0	1	0	0	0	0	0	0	0	0	0	0	白将军,将军出武威，仗剑镇东陲。气压风云阵，秋生熊虎姿。长挥白羽扇，岂羡锐头儿。数载伤多垒，云台及盛时。
0	1	0	0	0	0	0	0	0	0	0	0	乐天寄洛下新诗兼喜微之欲到因以抒怀也,松间风未起，万叶不自吟。池上月未来，清辉同夕阴。宫徵不独运，埙篪自相寻。一从别乐天，诗思日已沈。吟君洛中作，精绝百鍊金。乃知孤鹤情，月露为知音。微之从东来，威凤鸣归林。羡君先相见，一豁平生心。
0	0	0	0	0	0	0	0	0	0	0	1	游山归途作,回首山中路，茫茫烟欲封。前村数点火，远寺一声钟。棹响冰生渡，林明雪压松。定知今夜梦，犹自绕诸峰。
0	0	0	0	0	0	0	0	0	0	0	1	席上赠熊掾,吏事资儒术，秋筵接故乡。周官钦八议，汉法重三章。亭倚林峦赤，园看橘柚黄。卑栖勿叹息，毛质本鸾凰。
0	0	0	0	0	0	1	0	0	0	0	0	寄怀张子达伯仲,泽畔相思梦卜居，故人兄弟近何如。天边黄叶新供眺，屋里青山好著书。江口月明猿啸夜，荆门霜落蟹肥初。再来剡曲堪乘兴，畏尔淹留逼岁除。
0	0	0	0	0	0	0	0	0	0	0	1	彭城元夕怀故园诸友,故国春宵正可怜，九衢灯火吐春烟。旧游已共晨星散，月色遥知似去年。
0	0	0	0	0	0	0	0	0	0	0	1	其二,雅志由来丘壑间，逢人谈笑强形颜。江山路远愁千里，河汉云深怅九关。汉署冯唐宁老去，羌村杜甫定生还。故园消息西风暮，望断瀛洲海上山。
0	0	0	0	0	0	0	0	0	0	0	1	和内人（时建兰作花） 其一,故园芳径入丛兰，惟有归田事最难。近得乞休消息好，应知喜色上眉端。
0	1	0	0	0	0	0	0	0	0	0	0	拟古宫词一百首 其五,玉辇看梅爱淡香，宫中皆学寿阳妆。冰肌玉骨亭亭远，何用双蛾若许长？
0	0	0	0	0	0	0	0	0	0	0	1	寄陈太史省斋梦雷 其二,鱼雁音疏又几年，喜君患难得生还。故乡松柏三山外，何日晨开下水船。
0	0	0	0	0	0	0	0	0	0	0	1	书怀 其一,燕雀将风甚，蜩螗计日吟。眼衰频入态，发短不胜心。黯淡安争席，徘徊罢鼓琴。故园戎马意，萝薜太难禁。
0	0	0	0	0	0	0	0	0	0	0	1	望潮曲,潮来直上青崖住，潮住却寻沧海去。乌石山头望故乡，故乡更在云深处。我生不如桥下水，消息春秋任流止。又不如如水上船，去去来来年复年。负禄旅孤二千里，上念慈亲下妻子。子生未解别爷啼，睡恋阿婆怀抱里。乌鸦日日傍人飞，喜鹊时时噪群西。更有平安书字到，金壶约伴玉人携。
1	0	0	0	0	0	0	0	0	0	0	0	春怨,紫绡挥断泪阑干，窗下秦筝独自弹。三月梨花风又雨，小楼燕子怯春寒。
0	0	0	0	0	0	0	0	0	0	0	1	代人作春闺怨十首 其一,一别刘郎万里遥，少年背我暗魂消。屋檐初日喧黄口，拥被孤眠又一宵。
0	0	0	0	0	0	1	0	0	0	0	0	寄铅山别驾完颜子忠,我议颜别驾，风度脩且閒。近持五色笔，辉光动南蛮。甘饮石井水，卧治鹅湖山。玉峰露洒洒，风林佩珊珊。表表台阁姿，岂久州郡间。相思不相见，可爱不可攀。海风夜月朗，飞度七闽关。
0	0	0	0	0	0	0	0	0	0	0	1	昌峡,霁晓渡昌峡，苍山烟雾开。中流万石斗，隔水一舟来。祠古还依嶂，林幽忽放梅。故乡知信美，临眺转徘徊。
0	0	0	0	0	0	0	0	0	0	0	1	赠王聚洲年友,天涯浪迹去匆匆，匿影韬光托冥鸿。东下望门谁破产，西归变服任投佣。晨星数点兄还在，萍水交情命不同。若向潇湘逢屈子，卜居何似故乡中。
0	0	0	0	0	0	0	0	0	0	0	1	其二,星坠将军府，边山万木腓。谁言夜舟固，那复玉关归。旌旆低寒色，箫笳惨夕霏。所嗟恩馆泪，不到九泉挥。
0	0	0	0	0	0	0	0	0	0	0	1	游清凉寺次藻庵韵,夕阳峰顶一攀跻，万里川原望不迷。帆影远来江树外，山形多在石城西。苔荒辇路人稀到，花近禅房鸟乱啼。直到翠微亭子上，漫吟重续旧时题。
0	0	0	0	1	0	0	0	0	0	0	0	赠别望之兼寄诸相知十首 其八,旧游纷雨散，京国祗崔何。东观摛辞贵，南天洒泪多。云深愁问信，月好忆联珂。赠别留长句，时时发醉歌。
0	0	0	0	0	0	0	0	0	0	0	1	秋夜感怀,秋山夜无人，虫在草根泣。明月照高林，虚窗风露入。生年四十馀，万事未有立。东西岐路间，终岁常汲汲。双亲死经年，宅兆久完葺。兄弟亦贫窭，于此不暇给。回首思故园，愁云满原隰。交朋阅千百，存者已无十。顾我枯槁姿，奈此短景急。终宵不成寐，起坐千虑集。至人乃忘情，效慕安可及。唯作无生观，去此衣袖湿。
0	0	0	0	0	1	0	0	0	0	0	0	杨子京益壮楼（有兄先为江东将领）,征蛮老将何矍铄，马如飞龙铠如石。不记腥云毒雨时，苦忆阿游乘下泽。累累薏苡化明珠，谗夫萋菲何代无。说死嗜生非烈士，欲行辄止真贾胡。江东领军今独步，快剑雄笔风雨过。壮骨无身宰树高，壮怀有弟楼名大。楼前万象供指呼，远苍近绿开画图。荣谢随时各稚耋，宇宙不改同朝晡。请君清坐自探索，此本无亏何所益。
0	0	0	0	0	0	0	0	0	0	0	1	浣溪沙,轻暖轻寒日易斜。半山半水路方赊。春深无影倩谁遮。客路萧萧无好梦，故园日日想开花。去年双燕已还家。
0	0	0	0	0	0	0	1	0	0	0	0	杨花,杨花不寂寞，衮衮逐芳尘。摇落多情客，颠狂薄命身。晚风过别树，细雨送残春。几度河桥外，相怜一怆神。
0	0	0	0	0	0	0	0	0	0	0	1	其七 宝抵道中村居,有宝真如坻，何为可露奇。沿途柳作户，到处苇编篱。不见萑苻警，焉知鼠雀窥。因思榆社急，风俗辨淳漓。
0	0	0	0	0	1	0	0	0	0	0	0	重登海天楼有怀王龙溪尹道舆,高阁凭阑思惘然，旧游回首又经年。山阴留滞归舟后，蓟北飘飖去雁边。树影乍疑人侍侧，江流犹见道参前。风尘已觉閒人少，得共閒时信有缘。
0	0	0	0	0	0	0	0	0	0	0	1	露,乘兴访村家，微微见露华。暗滋三径草，晴溅一庭花。梦入关河湿，凉生更漏赊。清江千万里，何处点蒹葭。
0	0	0	0	0	0	0	1	0	0	0	0	哭金怀用表兄 其一,奔波那觉病，但见吐车茵。一顿可缺食，百年无到人。何膏起其死，有泪出于亲。听雨秋堂夜，茕茕剩老身。
0	0	0	0	0	0	0	0	0	0	0	1	浣溪沙 其一,乍试征帆二月天。故乡回首梦如烟。蓬窗人倦倚愁眠。蘸眼轻波迷鸭绿，举头新月欠蟾圆。诗筒欲寄倩谁传。
1	0	0	0	0	0	0	0	0	0	0	0	宫怨,泪乾红落脸，心尽白垂头。自此方知怨，从来岂信愁。
0	0	0	0	0	0	0	0	0	1	0	0	散步堠村看桃花次孙旭堂韵,前度刘郎来未迟，却嫌庄蝶梦魂痴。一村花护编茆屋，半面妆窥夹竹枝。艳艳桃花诗起兴，融融春色酒相宜。郫筒谁织风流韵，把盏重吟幼妇词。
0	0	0	0	0	0	0	0	0	0	0	1	齐云亭 其一,凭高徙倚不成下，把酒直送斜阳曛。遮回西北望乡眼，遭个亭亭车盖云。
1	0	0	0	0	0	0	0	0	0	0	0	台城怀古,玉辇金宫不复游，柳园草色满城头。疏钟鸟雀当今夕，画角旌旗记往秋。雨散天花无讲席，山含翠黛独登楼。伤心莫问前朝事，落日荒台野水流。
0	0	0	0	0	0	0	0	0	0	1	0	览古十四首 其一,圣人重周济，明道欲救时。孔席不暇暖，墨突何尝缁。兴言振颓纲，将以有所维。君臣恣淫惑，风俗日凋衰。三代业遽陨，七雄遂交驰。庶物坠涂炭，区中若棼丝。秦皇燎儒术，方册靡孑遗。大汉历五叶，斯文复崇推。乃验经籍道，与世同屯夷。弛张固天意，设教安能持。
0	0	0	0	0	0	0	0	0	0	0	1	履省任后之吴兴部戏作,纵然名姓堕尘寰，身比阇黎可较閒。锡杖乍飞天竺寺，芒鞋还踏道场山。三生公案聊须检，十部除书了不关。细雨斜风应便住，故乡原在一帆间。
0	0	0	0	0	0	0	1	0	0	0	0	黄元卿过访村居二首 其一,为农传世业，颇似鹿门居。近市能沽酒，临溪易得鱼。经年无过客，今日始停车。不厌幽栖简，墙阴待著书。
0	0	0	0	0	0	1	0	0	0	0	0	别公安贾明府,叶县门前江水深，浅于羁客报恩心。把君诗卷西归去，一度相思一度吟。
0	0	0	0	0	0	1	0	0	0	0	0	闺思 其八,悔作从来恩爱深，相思空有梦相寻。宴安往往欢侵夜，眷分依依直至今。别后莫睽千里信，此生难负百年心。轻衫细薄当君意，月桂馀香尚满襟。
0	0	0	0	0	0	0	0	0	0	0	1	其三 吴学士梅村先生,江关萧瑟古今愁，宗衮文章八代优。雅志岂须题墓见，馀生端为著书留。乱山短梦传佳咏，落日高台忆旧游。青史飘零华屋冷，羊昙空自哭西州。
0	0	0	0	0	0	0	0	0	0	0	1	登玩海楼,旭日动沧溟，楼高曙色明。烟霞千嶂合，钟鼓半空鸣。天阔淮山迥，云连越树平。凭高屡回首，不尽望乡情。
0	0	0	0	0	0	0	0	0	0	0	1	风,太虚无朕兆，因物见形声。入竹须抢地，驱潮欲打城。八方随气转，万里扫尘清。谁道鹏抟壮，反从虎啸生。
0	0	0	0	0	0	1	0	0	0	0	0	闻华从化诵李中麓乐府词有忆寄上四首 其一,汉庭恊律按新声，曲度梅花散月明。拂拭青天垂手舞，相思遥寄凤凰城。
0	0	0	0	0	0	0	0	1	0	0	0	登双峰阁得磬字,绝顶构飞甍，远揽大江胜。振策同攀跻，放眼发高兴。海上群峰趋，中流寒日莹。俯觉四天空，时见一帆正。冷翠湿衣裾，丛竹翳苔径。纡回扪烟萝，杳杳落山磬。
0	0	0	0	0	0	0	0	0	0	0	1	午梦,夹巷皆秋色，车尘稀到门。草花知旦暮，蚱蜢试寒温。午梦离西阁，青山入故园。久耽幽僻趣，有得是无言。
0	0	0	0	0	0	0	0	0	0	0	1	皞如阻风江上复有寄怀之作次和,遥望江头彩鹢飞，轻鸥点点暮烟微。心随驿路川原远，目断来鸿信息稀。天划重湖波淼淼，诗因同调思依依。石尤不谓翻留客，正值思君半掩扉。
0	0	0	0	0	0	0	0	0	0	0	1	贬乐城尉日作,窜谪边穷海，川原近恶溪。有时闻虎啸，无夜不猿啼。地暖花长发，岩高日易低。故乡可忆处，遥指斗牛西。
0	0	0	0	0	0	0	0	0	0	0	1	其四,故园松菊未全荒，桑梓遥瞻雨露芳。自愧青绫严内直，长怀白发在高堂。文名敢拟追先汉，诗律谁当继盛唐。江海羡君才独健，赠来珠玉夜生光。
0	0	0	0	0	0	1	0	0	0	0	0	江南曲,客去悲江左，书来滞陇西。相思若春草，无路不萋萋。
0	0	0	0	0	0	0	0	0	0	0	1	其十四,白石积苍苔，青林杂红树。翘首望乡山，云深知何处。
0	0	0	0	0	0	0	0	0	0	0	1	偶成,千里送行人，东风陌上尘。谁怜杨柳色，不是故乡春。
0	0	0	0	0	0	0	0	0	0	1	0	游龙门回投超化寺二首 其一,精蓝三日饱溪毛，俗累纷纷觉可逃。探水寻源通月冷，披榛得路接云高。山围故垒怀千古，河转孤岩激怒涛。回首烟霞应笑我，人间官职倍徒劳。
0	0	0	0	0	0	0	0	0	0	0	1	入关,古道槐花满树开，入关时节一蝉催。出门唯恐不先到，当路有谁长待来。似箭年光还可惜，如蓬生计更堪哀。故园若有渔舟在，应挂云帆早个回。
0	0	0	0	0	0	0	1	0	0	0	0	游惠山,兹泉几岁月，复此慰渴心。谅惟独钟秀，源委来何深。在昔抱幽独，邂逅逢赏音。希声听者难，至味乃可寻。兀坐正亭午，凉风度清阴。于焉有深晤，三叹复微吟。
0	0	0	0	0	0	0	1	0	0	0	0	江村,陆地无根客，江村有发僧。两盂残喘粥，一寸苦吟灯。
0	0	0	0	0	0	0	0	0	0	0	1	松树塘,一片天山月，寒光照铁衣。火风时夜吼，阴雪每晴飞。榆色连千里，松声合四围。古来征战骨，此地几人归。
0	0	0	0	0	0	0	0	0	0	0	1	秋日和顾见山韵,既雨晚来霁，幽人思渺然。飞香悬竹榻，醉墨写云笺。一片故乡月，千丝秋暮烟。蠡湖风景好，新稻养花天。
0	0	0	0	0	0	0	0	0	0	0	1	咏菊,百花浮冶易为衰，独有秋芳一种奇。比德幽香归楚些，宜人高节入陶诗。一丛孕秀霜沾蕊，三径含英露满枝。丘壑自多知己乐，肯同桃李竞开时。
0	0	0	0	0	0	0	0	0	0	0	1	夜坐念东征将士,长河乘夜渡貔貅，兵气如云拥上游。大将能挥白羽扇，君王不爱紫貂裘。十二关山齐故国，百年疆域汉神州。不眠霜月闻刁斗，自启茅堂望斗牛。
0	0	0	0	0	0	0	0	0	0	0	1	其四,本欲阻郎去，却恐郎见嗔。从郎游历尽，方显故园春。
0	0	0	0	0	0	0	0	0	0	0	1	九日再酌,几年佳节留京国，今日凄凉处夏台。知己青尊聊共酌，故园黄菊若为开。情飞紫禁云长绕，目极瑶台雁独回。兴洽暂因愁思失，更将谈笑尽馀杯。
0	0	0	0	0	0	0	0	0	0	0	1	庾楼晓望（一作白居易诗）,独凭朱槛立凌晨，山色初明水色新。竹雾晓笼衔岭月，蘋风暖送过江春。子城阴处犹残雪，衙鼓声前未有尘。三百年来庾楼上，曾经多少望乡人。
0	0	0	0	0	0	0	0	0	0	0	1	怀子充复次间字韵,弥年旷不接，耿耿心未阑。缘何税君鞅，饱看江西山。追凉故园树，待月房心间。君归有后约，怅望何时还。
0	0	0	0	0	0	0	0	0	0	0	1	古北口,乱山如戟拥孤城，一线人争鸟道行。地险东西分障塞，云开南北望神京。新图已入三关志，往事休论十万兵。都护近来长不调，年年烽火报升平。
0	0	0	0	0	0	0	0	0	1	0	0	酬别微之（临都驿醉后作）,沣头峡口钱唐岸，三别都经二十年。且喜筋骸俱健在，勿嫌须鬓各皤然。君归北阙朝天帝，我住东京作地仙。博望自来非弃置，承明重入莫拘牵。醉收杯杓停灯语，寒展衾裯对枕眠。犹被分司官系绊，送君不得过甘泉。
0	0	0	0	0	0	0	0	0	0	0	1	其二,一雨犹馀几日凉，不知三伏在炎方。晚来风起秋偏早，却为莼鲈忆故乡。
0	0	0	0	0	0	0	0	0	0	0	1	游仙,试作游仙语，君无间是非。居应厌浮壒，娶必偶灵妃。计顷耕芝草，论铢著羽衣。故乡华表在，千岁肯来归。
0	0	0	0	0	0	0	0	0	0	0	1	其二,莆山司马兴偏豪，洛水先生意独劳。正想故园看画谱，忽惊仙彩傍春醪。中央色染金衣薄，上品名齐玉价高。移席坐吟还立赏，暮林鸦散起松涛。
0	0	0	0	0	0	0	0	0	0	0	1	发龙江（己巳十月）,帝城惜别重依依，棹发龙江已夕晖。十月寻常寒食短，孤帆摇飏暮云飞。天空万里海青远，水落三冬淮白肥。却忆故乡鲈正美，季鹰何事不思归。
0	0	0	0	0	0	1	0	0	0	0	0	忆（一作寄）玉箫①,黄雀衔来已数春，别时留解赠佳人。长江不见鱼书至，为遣相思梦入秦。
0	0	0	0	0	0	0	0	0	0	0	1	静息,茅竹荒墟地，菰蒲野水天。故园长莽莽，归兴自翩翩。文字留身后，瓶罂满眼前。海棠知我意，故作小春妍。
0	0	1	0	0	0	0	0	0	0	0	0	红瓦店晓发,梦回边戍月朦胧，海峤嗷嗷过雁鸿。满眼霜花连塞白，惊心燎火彻天红。侵星入谷驱羸马，鹤骨鹑衣战朔风。老去壮心穷未减，那知羞涩一囊空。
0	0	0	0	0	0	0	0	0	0	0	1	其五,玉女峰头烟树荒，登临聊得散徜徉。忽惊重九今朝是，却忆三千客路长。冷露馀花偏有色，朔云断雁不成行。宁教醉里逢佳节，且免醒来望故乡。
0	0	0	0	0	0	0	1	0	0	0	0	述怀寄光远并简城南诸友二首 其一,野人无事久忘机，肯信纷华有是非。花信欲阑莺百啭，麦芒初长雉双飞。书中岁月仍为客，枕上江山屡梦归。时复思君倚深树，不知残雨湿春衣。
0	0	0	0	0	0	0	1	0	0	0	0	题新馆,曾为白社羁游子，今作朱门醉饱身。十万户州尤觉贵，二千石禄敢言贫。重裘每念单衣士，兼味尝思旅食人。新馆寒来多少客，欲回歌酒暖风尘。
0	0	0	0	0	0	0	1	0	0	0	0	蒋文藻水竹村居,閒身不属樊笼琐，茅屋偏宜水竹村。尽日枕书芸阁静，有时挥翰墨池翻。娟娟翠羽凉生坐，落落清瑶澹迤门。赢得白头心眼净，春风长见长儿孙。
0	0	0	0	0	0	0	0	0	0	1	0	识村翁语①,山僧一生餍山蔌，溪叟所仰才鱼菽。闯首侯家与相家，珍膳不应填汝腹。百二岁翁清且羸，茵坐鼎食宁其宜。焉知暂饱博长往，谷神震怒脾媪悲。官家颗粒皆民力，此禄食之须此骨。两翁妄食寿弗延，当念无功暴天物。我虽不偶犹餐钱，车行肉饱隶后先。食功揣己惧不称，因翁有言呼使前，盘几毕识翁所言。
0	0	0	0	0	0	0	0	0	0	0	1	石?河纪事,水宿因风泊，程遥望转凝。戍亭春卖酒，鱼舫夜分灯。沙鸟鸣难定，江鱼价转增。离乡心未远，笑语梦犹曾。
0	1	0	0	0	0	0	0	0	0	0	0	宫词,自远凝旒守上阳，舞衣顿减旧朝香。帘垂粉阁春将尽，门掩梨花日渐长。草色深浓封辇路，水声低咽转宫墙。君王一去不回驾，皓齿青蛾空断肠。
0	0	0	0	0	0	1	0	0	0	0	0	微雨有怀颛庵果亭,相对忽不乐，相思转未慵。高斋过微雨，暝色来疏钟。酒易金龟换，人难玉尘逢。同君寂默意，吾道适何从。
0	0	0	0	0	0	1	0	0	0	0	0	馀不溪回舟寄讯章元礼吏部是日雨雪,吏部才名旧，琼瑶昔见诒。山川闻问隔，日月鬓毛衰。身退仍忧国，家贫但赋诗。回舟缘兴尽，风雪寄相思。
0	0	0	0	0	0	0	0	0	0	0	1	闻雁,行旅忽闻雁，仰看天宇清。数声和月落，一点入云横。锦字回燕塞，新愁满洛城。疏灯孤馆夜，何限故园情。
0	0	0	0	0	0	0	1	0	0	0	0	望庐山,湓城西郭客停桡，望里名山孤兴遥。欲访香炉看瀑布，浔阳江上雨潇潇。
0	0	0	0	0	0	0	0	0	0	0	1	还自益昌道得张伯脩诗次韵,剑外风烟老鬓华，归心更切独孤遐。明知东郭非吾土，苦认西楼是我家。万古声名供敝帚，九州意气付浮查。同来蓬沓于潜女，一笑长歌陌上花。
0	0	0	0	0	0	0	0	0	0	0	1	春日闺思,白玉堂前双燕飞，堂中思妇怨残晖。臂环寄远青芜合，琼宇题乾白雁归。醉倚合昏惊叶暗，愁寻豆蔻妒花肥。窗间昨日同心锦，染罢香丝不上机。
0	0	0	0	0	0	0	0	0	0	0	1	饭彰德,停轺饭山店，日午蝉声繁。小可忘劳役，依然思故园。野田瓜果熟，村巷犬羊屯。风俗犹存古，吾将试采论。
0	0	0	0	0	0	1	0	0	0	0	0	书梅寄情人 其一,人间难画是相思，只画瑶台绝世姿。脩到他生须记得，谢娘庭院雪来时。
0	1	0	0	0	0	0	0	0	0	0	0	登狼山支云塔,数峰明媚互招寻，孤塔崚嶒试一临。楹底江流仍日夜，岩间海草未销沈。蓬莱自合今时浅，哀乐偏于我辈深。局促百年何足道，沧桑回首亦骎骎。
0	0	0	0	0	0	1	0	0	0	0	0	去年余佐京口遇王嘉叟从张魏公督师过焉魏公道免相嘉叟亦出守莆阳近辱书报魏公已葬衡山感叹不已因用所遗拄颊亭诗韵奉寄,河亭挈手共徘徊，万事宁非有数哉。黄阁相君三黜去，青云学士一麾来。中原故老知谁在，南岳新丘共此哀。火冷夜窗听急雪，相思时取近书开。
0	0	1	0	0	0	0	0	0	0	0	0	金陵怀古六首 其一,孙伯陵头水最悲，蒋侯庙下月来迟。夜深行客心惊恐，猿挂晋朝枫树枝。
0	1	0	0	0	0	0	0	0	0	0	0	溧水道中回寄子肃玉汝并属李晦庵八首 其一,出门复入门，去来何悠悠。故人别有见，见乃不重留。居人宁念此，行者可胜不。
0	1	0	0	0	0	0	0	0	0	0	0	田园幽兴六首 其一,青山容我放，水竹静幽居。树啭檐间鸟，花閒几上书。役役诚何事，悠悠心自虚。年来游冶意，天地一萧疏。
0	0	0	0	0	0	0	0	0	0	0	1	月夜登城闻军士吹笛,月明军帐肃刁鼙，鬓影摇摇短柳枝。远海无澜横岛屿，平原有露拂旌旗。乍闻激笛吾能和，苦尔乡心静自知。萧瑟关山同古夕，几多思妇梦凄驰。
1	0	0	0	0	0	0	0	0	0	0	0	秋日送友人之秦,八月愁听鸿雁鸣，故人鞍马独西征。关城日落诸陵远，驿路天阴五时平。千里烽烟连朔气，万家砧杵断寒声。汉宫遗迹难重问，玉笛金笳动客情。
0	0	0	0	0	0	0	0	0	0	0	1	湖上遇雪卧病作,峭风吹冻绿玻璃，浩浩平湖四望迷。雪压轻舠凉气重，云冲高岭远天低。菰蒲白战滩声乱，菜麦青埋野色凄。料得故园花事晚，玉缸春洒为谁携。
0	0	0	0	1	0	0	0	0	0	0	0	夜别筵,夜长酒阑灯花长，灯花落地复落床。似我别泪三四行，滴君满坐之衣裳。与君别后泪痕在，年年著衣心莫改。
0	0	0	0	0	0	0	0	0	0	0	1	其二,何必庭皋木叶黄，秋风无处不凄凉。莫言短发游郎署，且伴閒云入故乡。汉殿早瞻新日月，剑屏犹带旧冰霜。一飞碧落三千里，还向瑶池浴凤凰。
0	0	1	0	0	0	0	0	0	0	0	0	哭钱学老,鲁国黔娄死，升堂吊者谁。不邪能至此，千载有妻知。凛凛默成德，清风百世师。舅甥贫到底，终老外家祠。
0	0	0	0	0	0	0	0	0	0	0	1	双塔泊长年门口移日,不因沽酒系柴门，知汝飘零恋故园。水阔天高三泖路，青林白屋五家村。啼莺出树偏求友，老竹穿篱故引孙。翘首乡山归未得，黯然唯有一销魂。
0	0	0	0	0	0	0	0	0	1	0	0	沈阳村居西轩即事 其一,村边古木绿阴交，已老榆钱匝地抛。草醉浓烟鸠唤雨，泥黏落絮燕营巢。懒过韨井嫌尘扰，静闭斋门待客敲。何处风筝游线断，翩翩落上杏花梢。
0	0	0	0	0	0	0	0	0	0	0	1	江城夕眺,江头独树起孤烟，江上云开雉堞连。芳草萋萋归鸟没，望乡犹在夕阳边。
0	0	0	0	0	0	0	0	0	0	0	1	九日登东城寄南华,苍烟影里独凭高，瑟瑟寒生薜荔袍。我愿满头常插菊，天生左手为持螯。云随暮鸟归村树，风卷秋钟撼海涛。佳节一杯桑落酒，故人何处斗诗豪？
0	0	0	0	0	0	0	0	1	0	0	0	兰亭怀古,节序催人易易过，兰亭遗迹竟如何。当时豪杰风流盛，曲水杯觞乐意多。渺渺关河天日别，茫茫宇宙惠风和。文章千古留遗记，一读令人发浩歌。
0	0	0	0	0	0	0	1	0	0	0	0	虢州涧东村居作,东南骑马出郊坰，回首寒烟隔郡城。清涧涨时翘鹭喜，绿桑疏处哺牛鸣。儿童见少生于客，奴仆骄多倨似兄。试望家田还自适，满畦秋水稻苗平。
0	0	0	0	0	1	0	0	0	0	0	0	登泰山,岂厌丹崖步步迎，眼前灵景变阴晴。马从万丈松边驻，人在九重天上行。朝见白云山半起，夜看红日海东生。还知恋阙心无远，直北分明是帝京。
0	0	0	0	0	0	0	0	0	0	0	1	杨花,池塘春欲暮，散漫复霏微。未得为萍去，先来作雪飞。带泥粘燕嘴，和雨点人衣。乡晚东风急，飘零无所归。
0	0	0	0	0	0	0	0	0	0	0	1	怀季明大政二乡友,乡里衣冠日渐稀，故人又去着戎衣。塞翁得失皆前定，莫向如今怨昨非。
0	0	0	0	0	0	0	0	0	0	0	1	斜川日雪观所赋,行客念故里，劳者思少休。如何岁华新，尚尔天南游。涉五遇佳日，品题自名流。聊复揩病眼，沙边玩轻鸥。和风著冠巾，春意动林丘。缅怀千载人，孤高谅难俦。亦有一二士，举酒相劝酬。未知吾故园，草木如此不。政拙甘下考，智短空百忧。赐归傥蒙幸，旧盟良可求。
0	0	0	0	0	0	0	0	0	0	0	1	夜对流萤作,月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。
0	1	0	0	0	0	0	0	0	0	0	0	咸阳怀古,经过此地无穷事，一望凄然感废兴。渭水故都秦二世，咸原秋草汉诸陵。天空绝塞闻边雁，叶尽孤村见夜灯。风景苍苍多少恨，寒山半出白云层。
0	0	0	0	0	0	0	0	1	0	0	0	将军行,将军入奏平燕策，持笏榻前亲指画。天山热海在目中，下殿即日名烜赫。驰出都门雪初霁，直过黄河冰未坼。绣旗方掠桑乾渡，羽檄已入金台陌。勇士如鹰健欲飞，孱王似兔何劳搦。戎服押俘献庙社，正衙第赏颁诏册。端门赐酺天下庆，御觞尚恨沧溟迮。从来文吏喜相轻，聊遣濡毫书竹帛。
0	0	0	0	0	0	1	0	0	0	0	0	清江浦舟宿怀及门诸子,浑似都亭未别时，红舷乌榜倍相思。文章自是千秋责，衰晚谁堪一字师。北去云山人梦寐，南来烟水路参差。回看击筑高歌地，柔翰新编数首诗。
0	0	0	0	0	0	0	0	0	0	0	1	游西山寺和杨状元谪仙韵,远水浮烟入戍楼，孤城砧杵动高秋。暂抛尘鞅情偏适，才上云岩境便幽。野寺晡馀钟报饭，山阳风外笛归牛。儿童应笑痴顽守，尽放名峰脚步头。
0	1	0	0	0	0	0	0	0	0	0	0	送李衡,羁栖亲故少，远别惜清才。天畔出相送，路长知未回。欲销今日恨，强把异乡杯。君去南堂后，应无客到来。
0	0	0	0	0	0	0	0	0	0	0	1	其二,期门取次出貔貅，首路军声胡骑愁。何独止戈非庙算，还应聚米是边筹。嚇蛮事往疑虚语，谕蜀才穷愧老谋！自古殊勋归跃马，几人谈笑得封侯！
0	0	0	0	0	0	0	1	0	0	0	0	宿潍水村店，喜其泥壁新洁，为作画，并题此诗,背岭荒村晚，长途倦马尘。素心爱幽洁，野店喜初新。此地常为客，拈毫赠主人。题诗示来者，泥壁莫嫌嗔。
0	0	0	0	0	0	0	0	0	0	1	0	黑峪,盘盘鸟道上青云，峻坂危坡路不平。入险横穿豺虎窟，凌虚俯瞰鹗雕群。三关形胜凭高尽，二水波涛出塞闻。极目长城回望处，河边饮马汉家军。
0	0	0	0	0	0	0	0	0	0	0	1	田家十绝 其一,十幅生绡一墨池，尽收好景入屏帏。会须少缓丹青笔，更倩牧童横笛归。
0	0	0	0	0	0	0	0	0	0	0	1	游青山,古寺云边一径逢，岩头高仰化人踪。巑岏石势飞泉上，?霭郊城树色中。秋月半江明法印，疏松十里响元风。美人已结名山约，吟赏还来信宿同。
0	0	0	0	0	0	0	0	0	0	0	1	得吴胙虞书,宿昔与君别，乃在江之阳。玄阴蔽光景，草木日萎黄。床下蟋蟀鸣，野外鸿雁翔。居肆休百工，我独违故乡。跋涉千里涂，空念川无梁。有鸟东南飞，毛羽何辉光。口衔尺素书，戢翼向我旁。感君怀好音，令我心难忘。开椷再三叹，意快神自扬。离居无几时，所惜道悠长。此身非双凫，安能日颉颃。
0	0	0	0	0	0	0	0	0	0	0	1	经彭泽县舟次小孤山阻雨,山塞分吴楚，山城辩土风。人烟泽国异，春色故乡同。晓饭孤山下，孤帆细雨中。樯乌飞自去，诗罢意无穷。
0	0	0	0	0	0	0	0	0	0	0	1	其二,长河南下水曾波，吴楚青山枕上过。行到浔阳江口望，应怜秋色故园多。
0	0	0	0	0	0	0	0	1	0	0	0	游龟山和何学士,一宿曹溪今乃时，永嘉想见未忘兹。如何淮风遏行色，不得扶杖相参随。斯须佳惠玩珠璧，璨然倾泻胸中奇。词锋明锐许谁敌，禅悦清酣还我追。约君入社背时事，种藕著华春满池。道在金兰端未艾，回头阅世真儿嬉。
0	0	0	0	0	0	0	0	0	0	0	1	夏日即事 其一,阅尽人情真常希，疏慵合饱故园薇。陈编尽有益师友，俗论原无真是非。性僻拚遭河曲笑，心閒久息汉阴机。呼童抱瓮浇花径，一角西檐落晚晖。
0	0	0	0	0	0	0	0	0	0	0	1	哭颜文初,君家昔有常山舌，此地今无博野斋。何自招魂归白骨，伊谁作教傍青槐。论交两度叨援手，欲哭三年未放怀。一恸为倾千点泪，如零蕉雨不胜揩。
0	0	0	0	0	0	0	0	0	0	0	1	宿高密,杳杳山城倚暮天，依依墟里见寒烟。海邦出息空今日，齐地徵求异昔年。俗鄙谁歌招隐曲，道穷虚诵卜居篇。故乡回望在天末，一片归心对月悬。
0	0	0	0	0	0	0	0	0	0	0	1	途中病起（星沙养病一月）,旅途一月病余身，何物玄工巧弄人。祇有真吾堪自觅，更将幻影与谁论。无穷永夜迢迢梦，都在故园曲曲滨。倘得圣明容我老，不将簪笏见垂纶。
0	0	0	0	0	0	0	0	0	0	0	1	闲居示友人,冷淡谁知趣，闲房枕水湄。秋窗开暮景，孤枕梦天涯。道直时流笑，心清夜月知。何当学支遁，共约买山期。
0	0	0	0	0	0	0	0	0	0	0	1	十月京师纪事,朔气萧萧落木声，边庭飞檄到秦京。将军转战天山北，万里胡尘一扫平。
0	0	0	0	0	0	0	0	0	0	0	1	重九龙岩登高,才报兰秋又菊秋，重阳重到藿川游。亭高风急鸣蝉翼，岩古云生傍马头。祭野弥增霜露感，催租漫作稻粱谋。故乡山好难为别，人去还因桂树留。
0	0	0	0	0	0	0	0	0	0	0	1	交河道中,萧条残柳不胜秋，满目山川对戍楼。今日独经征战地，黄沙漠漠使人愁。
0	0	0	0	0	0	0	0	0	0	0	1	经无锡县醉后吟,客过无名姓，扁舟系柳阴。穷秋南国泪，残日故乡心。京洛衣尘在，江湖酒病深。何须觅陶令，乘醉自横琴。
0	0	0	0	0	0	0	1	0	0	0	0	登芦峰,行到芦峰最上头，几回振策又还休。因君好句撩孤兴，却恨云烟未肯收。
0	0	0	0	0	0	0	0	0	0	0	1	其三,茫茫尘海渺云烟，脱屣谁如疏傅贤。宦迹久羁红日下，乡心已逐碧波前。大烹野蔌同堪饫，锦服荷衣各自鲜。不用广成参妙道，形神无累即真仙。
0	0	0	0	0	0	1	0	0	0	0	0	融州除夜寄福清刘九兄,腊月牂牁三十日，相思觅句上谯楼。遥知今夜柴炉会，说我无家更远游。
0	0	0	0	0	0	0	0	1	0	0	0	望灵山喜而又作,白云深处认灵山，喜气津津眉宇间。别去庭闱今八月，且欣明日慰亲颜。
0	0	0	0	0	0	0	0	0	0	0	1	其二,不碍荒江曲，题诗杖竹筇。乡心三户水，秋色六朝松。梦幻能无著，虚空定所从。沃洲山路塞，缘汝见孤踪。
0	1	0	0	0	0	0	0	0	0	0	0	寄归简诵谦丈,三载论文细，交游重雉坛。离情泛曲水，客念感严寒。掉舫乘潮易，思君行路难。相期何所语，拭目看鹏抟。
0	0	0	0	0	0	0	0	0	0	0	1	示德铉弟二首 其一,万里风埃两鬓霜，十年京国困名场。何如老弟抛书卷，捕蟹叉鱼住故乡。
0	0	0	0	0	1	0	0	0	0	0	0	次韵答冯信卿见寄,自愧才疏老涧滨，此身非是避风尘。长贫为读蔬经熟，多病应同药裹亲。僧惠竹枝轻作杖，客分荷叶小裁巾。故人眼底惟君在，深喜书来问我频。
0	0	0	0	1	0	0	0	0	0	0	0	葡萄 其一,马乳酸甜自旧知，眼寒久不见生枝。中原有路人难到，北客思乡泪欲垂。
0	0	0	0	0	0	0	0	0	0	0	1	饯宋员外使?赣关 其一,一轺分?使南天，正值都官拜简年。驿骑预呈候吏板，亭餐不用算商钱。横江路出蒹葭外，望阙心悬霄汉边。只恐严关烽火近，将军从此驾楼船。
0	0	0	0	0	0	0	0	0	0	0	1	贺罗明仲得家报生孙,家书夜到急张灯，喜报兰芽一叶增。偶尔竟烦诗纪梦，崭然终拟寿为朋。人间鹤骨真无价，天上鹓雏信有凭。已办含饴娱綵服，乡心遥转辘轳绳。
0	0	0	0	0	0	1	0	0	0	0	0	走笔次月夜颐斋见寄,抱琴时作醉翁吟，吟罢霞觞对月斟。客有可人期不至，相思隔断暮云深。
0	1	0	0	0	0	0	0	0	0	0	0	云,千形万象竟还空，映水藏山片复重。无限旱苗枯欲尽，悠悠闲处作奇峰。
0	0	0	0	0	0	0	0	0	0	0	1	登金泽寺后小山,突兀数拳石，兴来思振衣。刹连波色动，帆带夕阳归。树老猿窥易，僧贫鸟下稀。毋劳感衰替，宗社已全非。
0	0	0	0	0	0	0	0	0	0	0	1	宿岐州北郭严给事别业,郭外山色暝，主人林馆秋。疏钟入卧内，片月到床头。遥夜惜已半，清言殊未休。君虽在青琐，心不忘沧洲。
0	0	0	0	0	0	1	0	0	0	0	0	寄顾华玉,词客金陵去，那期岁屡过。相思秋水隔，怅望暮云多。清庙朱弦瑟，华堂白纻歌。徽音久寂寞，高调近如何。
0	0	0	0	0	0	1	0	0	0	0	0	寄光公,湖上石楠花出屋，待久老僧来默默。徐言经岁不出门，偶向今朝移苦竹。有琴挂壁积尘埃，强之使弹响山谷。至今两耳犹泠泠，边风日夜相思曲。
0	0	0	0	0	0	0	0	0	0	0	1	仿昭代诸家体三十八首 七 刘典签炳 其七 早朝,暄风绿草凤台新，金爵浮光射宝轮。云敛三山澄海气，日华双阙起江春。衣裳初识龙文阔，导唱遥欣黼座亲。还使故园归兴尽，鸣珂长日惜芳尘。
0	1	0	0	0	0	0	0	0	0	0	0	采莲曲 其一,轻舟日日傍芳菲，南港花繁北港稀。贪折高茎伤弱腕，却翻圆露湿罗衣。
0	0	0	0	0	0	1	0	0	0	0	0	寄吴惟善陆本仁二君,五湖秋望远，怀古意徒深。尔逐关门吏，犹悬魏阙心。相思如梦寐，得句动沉吟。愁绝荆溪上，菱歌不易寻。
0	0	0	0	0	0	0	1	0	0	0	0	游邓尉徐氏山庄,发地结菁茅，空山映虚白。筼筜留清阴，梅花若素积。湖光照心明，滔滔沧溟窄。西岑极远目，微茫数峰碧。东邻圣恩寺，窅然喧中寂。风里佛香回，若为往来客。蹇连困登临，神疲为锁坼。同游两三人，喜折登山屐。佳境难久留，反使心不适。萦回出林杪，疾去寻幽迹。
0	0	0	0	0	1	0	0	0	0	0	0	寄陈雪厓都阃,几夜思君处，明星灿玉河。屠龙惭落魄，醉袂忆婆娑。将略推无二，天才信不多。晓来看出处，珍重野人蓑。
0	0	0	0	0	0	0	0	0	0	0	1	胡马图,堕地非凡种，房星巳动天。千金辞大宛，万里刷幽燕。苜蓿花初满，关山月屡圆。将军功□□，辛苦四蹄穿。
0	0	0	0	0	0	0	0	0	0	0	1	九日登龙门寺塔,玉堂山下龙门寺，宝塔丹梯九日登。歌起宿檐双野鹤，笑看埽叶一閒僧。云边垂白飞岩水，江上摇红小殿灯。欲采茱萸望乡国，一行征雁树层层。
0	0	0	0	0	0	0	1	0	0	0	0	游峡山和东坡韵,双虬挟泓玉，奥入百转湾。向无长公诗，草木今何颜。此山二百年，偃蹇客往还。长风驾余舟，老人急开关。逢迎欠高僧，喜有识面山。平生癖幽壑，便合茅三间。君命何敢留，归棹随赐还。惭愧和光翁，笑指青童鬟。
0	0	0	0	0	0	0	0	0	0	0	1	春日游曲江,日暖鸳鸯拍浪春，蒹葭浦际聚青蘋。若论来往乡心切，须是烟波岛上人。
0	1	0	0	0	0	0	0	0	0	0	0	哭傅曰会郎中用体斋见慰韵 其一,秋来哭子正酸辛，又悼通家意更真。寄我尚题前月信，惜君犹是后生身。江山荏苒年华尽，梦寐分明笑语亲。因与大苏谈旧事，半床风雨两愁人。
0	0	0	0	0	0	0	0	0	0	0	1	哭墓,拜亲亲不待，事事与心违。万里有归日，九泉无见时。愁生新绿绶，泪满旧斑衣。从此白云断，何当慰所思。
0	0	0	0	0	0	0	0	0	0	0	1	予至汝南林干夫王叔经亦自朗陵至携酒夜过开元精舍见访二君各谈中条天台之胜因赋,严城击柝夜临关，斗酒能寻讲寺间。宦业君犹持笔橐，乡心吾已视刀环。司空亭寄王官谷，支遁铭题瀑布山。处处烟萝偏有梦，平舆东望白云还。
0	0	0	0	0	0	1	0	0	0	0	0	寄玉笥山沈道士,珍重江南沈鍊师，未曾相识久相思。已全真气能从俗，不坠家风善赋诗。玉笥共游知早晚，金貂回顾觉喧卑。多惭书札遥相问，更望刀圭换白髭。
0	1	0	0	0	0	0	0	0	0	0	0	立春后言怀招汴州李匡卫推①,闲斋夜击唾壶歌，试望夷门奈远何。每听寒笳离梦断，时窥清鉴旅愁多。初惊宵漏丁丁促，已觉春风习习和。海内故人君最老，花开鞭马更相过。
0	0	0	0	0	0	0	0	0	0	1	0	浣溪沙 西施梦武塘梅花和尚墓下有此种（见《众香词》）,一别苏台不计春。浣沙石上草如茵。幻生花种也怜人。梦绕吴宫心独捧，香消南国态谁颦。小名低唤莫生嗔。
0	0	0	0	0	0	0	0	0	0	0	1	天街月夜,天街月色似中秋，水接长空上下浮。遥忆故园那可见，一声寒雁过南楼。
0	1	0	0	0	0	0	0	0	0	0	0	登狼山,远客悠悠无住心，偶来此地一登临。山连北固回江汉，潮落东溟送古今。烈火天遗孤塔迥，断云日转半山阴。兵戈莫问当年事，碧草黄沙骨未沉。
0	0	0	0	0	0	0	0	0	0	0	1	登岳阳楼,片帆西溯大江流，五月南风过岳州。吴楚寻常多巨浸，东南形胜有斯楼。百年共老人间世，一代谁先天下忧。顾我登高尚能赋，不堪重起望乡愁。
0	0	1	0	0	0	0	0	0	0	0	0	怀六榕寺塔,侧身西望对须弥，铃铎声高白昼迟。绕槛风云连海岳，近人星斗界华夷。诸天寥廓梵钟远，飞阁崚嶒慧日移。古寺六榕今在否，清阴长忆旧游时。
0	0	0	0	0	1	0	0	0	0	0	0	其二十八,忽忽行欲暮，遑遑复何之。征马立踟蹰，远道安可期。霜霰被原野，北风吹我衣。孤鸿飞且号，虎兕夹林啼。崎岖不获骋，徒旅长叹咨。回车亦已晚，失路良可嗤。嗟哉客游子，念此早旋归。
0	0	0	0	0	1	0	0	0	0	0	0	哭张仓曹南史,万事竟蹉跎，重泉恨若何。官临环卫小，身逐转蓬多。丽藻尝专席，闲情欲烂柯。春风宛陵路，丹旐在沧波。
0	0	0	0	0	0	0	0	0	0	0	1	题州宅安航,以涉名斋敢自遑，朅来何事得安航。极知平地风波少，得似閒居气味长。旋了儿痴便退食，聊为僧坐静焚香。君恩未报空华发，孤屿扁舟忆故乡。
0	0	0	0	0	0	0	0	0	0	0	1	哭梅克生,眼里衡湘一个无，文情吞汉武吞胡。锦衣跃马吾何泣，十载穷交在两都。
0	0	0	0	0	0	0	0	0	0	0	1	谷日立春喜晴,好鸟语高枝，东风转日迟。流年催白发，生菜妒青丝。岁色晴明里，农祥宴喜时。独怜新彩胜，不照故园卮。
0	0	0	0	0	0	0	0	0	0	1	0	驿亭所至见总制王鉴川留题及捡所上封事数读之勃然兴怀赋此寄赠,红尘随地逐征鞍，长听晨钟起著冠。陇树朝云迷古寨，柏台秋雨怅丛兰。酒倾逆族浑忘醉，琴对知音不浪弹。满路朔风沙草白，绨袍应笑范君寒。
1	0	0	0	0	0	0	0	0	0	0	0	秋闺词,西风动帘幕，蟋蟀鸣高堂。蔓草湿零露，秋闺知夜长。佳人掩朱户，背烛解罗裳。愿言鸳鸯梦，双飞入方塘。清影横疏棂，奈此明月光。依依照长夜，炯炯明愁肠。不恨郎不归，恨月入我床。披衣复起坐，嚬翠挑残缸。开缄取素书，解结罗带傍。一读再三叹，再读泪数行。终夜不成寝，曙色忽满窗。虽云有膏沐，谁能理晨妆。
0	0	0	0	0	0	0	0	1	0	0	0	松,老干化虬龙，赏心惟胜友。年来须鬓斑，宜伴支离叟。
0	0	0	0	0	0	0	1	0	0	0	0	齐州于县治之左新辟园池名梅花村暇日与客同游索赋,苍苔一曲转东垣，废地俄成十亩园。行处轩窗多入画，望中花柳却疑村。南通海眼安池位，北引山光落酒樽。直作吾庐吾亦爱，萍踪随水欲生根。
0	0	0	0	0	0	0	0	0	0	0	1	题村店壁,五十年来命压头，即今残发不禁愁。乱鸦阵起霜天晚，落叶声乾古渡秋。小市啜醨聊兀傲，长亭秣蹇得迟留。一身自处穷如许，幸是无因为国谋。
0	0	0	0	0	0	0	0	0	0	0	1	九日凭高有感,把酒凭高念岁华，此身流滞属天涯。故园丛菊无人赏，露压风欺只自花。
0	0	0	0	0	0	0	0	0	0	0	1	除夕蕲州舟中 其一,二日舟行蕲水涯，又惊寒尽迫年华。春生近海销残雪，日映遥天带彩霞。鸳鹭已违金殿侣，弟兄相待故园花。欲酬节序还沽酒，且傍村烟系客槎。
0	0	0	0	0	0	0	0	0	1	0	0	登古囊山辟友岩和瓢所居士之作因寄黄八粲,何处秋吟觅远公，苍苔古道石林东。月生双树闻虚籁，香绕诸天见化宫。万法已超言说外，此身多在别离中。明朝更写三生偈，去约忘机海上翁。
1	0	0	0	0	0	0	0	0	0	0	0	闺情 倦绣,绿窗春睡起常迟，绣罢鸳鸯听子规。斜倚睡屏閒怅望，慵临鸾镜独支颐。工馀綵线日空永，愁伴珊瑚梦已违。细数目前花落尽，伤心都付不言时。
0	0	0	0	0	0	0	0	0	0	0	1	送王尊师归湖州,烟芜满洞青山绕，幢节飘空紫凤飞。金阙乍看迎日丽，玉箫遥听隔花微。多开石髓供调膳，时御霓裳奉易衣。莫学辽东华表上，千年始欲一回归。
0	0	0	0	0	0	0	0	0	0	0	1	答建州沈屯田寄新茶,春芽研白膏，夜火焙紫饼。价与黄金齐，包开青蒻整。碾为玉色尘，远及芦底井。一啜同醉翁，思君聊引领。
0	0	0	0	0	0	0	0	1	0	0	0	登翅头山题俨公石壁,晨登翅头山，山曛黄雾起。却瞻迷向背，直下失城市。暾日衔东郊，朝光生邑里。扫除诸烟氛，照出众楼雉。青为洞庭山，白是太湖水。苍茫远郊树，倏忽不相似。万象以区别，森然共盈几。坐令开心胸，渐觉落尘滓。北岩千馀仞，结庐谁家子。愿陪中峰游，朝暮白云里。
0	0	0	1	0	0	0	0	0	0	0	0	雪中怀孟武昌,冬来三度雪，农者欢岁稔。我麦根已濡，各得在仓廪。天寒未能起，孺子惊人寝。云有山客来，篮中见冬簟。烧柴为温酒，煮鳜为作沈。客亦爱杯尊，思君共杯饮。所嗟山路闲，时节寒又甚。不能苦相邀，兴尽还就枕。
0	0	0	0	0	0	0	0	0	0	0	1	著作李季章得阆守去国以书道别追寄四韵,不将尘土望清华，珍重高情久更加。肯把书来话心曲，又从今去各天涯。一麾可是君恩薄，百丈休怜江路赊。归见故人应一笑，为传消息报梅花。
0	0	0	0	0	0	0	1	0	0	0	0	秋雨怀仲登贤甫,秋来渐觉故人稀，况复关河雁已飞。窗雨静闻钟磬响，江风寒入薜萝衣。还山路远书难寄，滞酒情多客未归。天际孤舟何处望，题诗空愧谢玄晖。
0	0	0	0	0	0	0	0	0	0	0	1	春日田园杂兴,老盆倾酒试新尝，社鼓村村闹夕阳。麦陇风微牛睡稳，芹塘泥滑燕归忙。半村飞雨断烟湿，一径落花流水香。鼎贵安知此中意，徒能学犬吠村庄。
0	0	0	0	0	0	1	0	0	0	0	0	忆弟,忽是青春别，难堪白日移。江山一弟远，鸿雁尺书迟。湖上又芳草，淮南多桂枝。池塘尊酒夜，知尔重相思。
0	1	0	0	0	0	0	0	0	0	0	0	题兰,习习东风空谷春，等閒原不惹氛尘。猗兰操后谁相识，祇有灵均是解人。
0	0	0	0	0	0	0	0	0	0	0	1	归燕,天外秋风劲，梁间燕羽稀。营巢雏未老，何地汝成归。蜃泽多楼阁，茅堂无阱机。故园春色动，还趁社前飞。
0	1	0	0	0	0	0	0	0	0	0	0	游甘露寺绝顶望金焦二山作示邬汝翼陈从训,北固峰头醉倚阑，两山秋作画图看。海门对涌青霞阙，江面双浮碧玉盘。风静帆樯行树杪，天空楼阁出毫端。不堪作客逢摇落，二妙悲歌和更难。
0	0	0	1	0	0	0	0	0	0	0	0	游南山寺题澹轩,云根露奇怪，上有青莲宫。轩窗极净丽，疑入悬壶中。凭槛俯寒流，披襟纳清风。跏趺坐少定，滞念冰雪融。人生蚁旋磨，世故鸟印空。道眼一回光，味与嚼蜡同。此意谁为领，白云横远峰。
0	1	0	0	0	0	0	0	0	0	0	0	哭潘孟与 其一,閒听阴虫绕砌鸣，悲来欲恸强吞声。伊人已作经旬别，泉路今知第几程。浪把前途伤幻梦，难将后会订缘生。骑鲸若向三山去，应踏金鏊顶上行。
0	0	0	0	0	0	1	0	0	0	0	0	怀杨仪部君谦,故人久无书，山川隔淮楚。相思不可携，独卧江东雨。
0	0	0	0	0	0	1	0	0	0	0	0	寄王允宁用旧赠韵,忆昨趋金马，承恩共一时。君今卧西华，我亦恋南枝。永念关中使，多传别后诗。燕云犹自隔，吴苑倍相思。
0	0	0	0	0	0	0	0	1	0	0	0	咏史,高洁非养正，盛名亦险艰。伟哉谢安石，携妓入东山。云岩响金奏，空水滟朱颜。兰露滋香泽，松风鸣佩环。歌声入空尽，舞影到池闲。杳眇同天上，繁华非代间。卷舒混名迹，纵诞无忧患。何必苏门子，冥然闭清关。
0	0	0	0	0	0	0	1	0	0	0	0	泛舟过北远山村,放眼山村水郭间，轻帆聊趁片时閒。春阑曲岸霏红雪，雨歇遥岑濯绿鬟。蓑笠农人浸种去，钩筐妇女采桑还。苾刍消得无忧喜，一卷楞伽独掩关。
0	0	0	0	0	0	0	0	0	1	0	0	毗陵留别,别离非一处，此处最伤情。白发将春草，相随日日生。
0	0	0	0	0	1	0	0	0	0	0	0	拟宫词,一别羊车岁月深，几番花下立沉沉。近来宵旰多无暇，枉费长门买赋金。
0	0	0	0	0	0	0	0	0	0	0	1	其三,返顾同黄鹄，将分恋玉杯。泪从今日堕，愁自故乡来。夫子且丝竹，中原尚草莱。梦中如识路，应向谢公台。
0	0	0	0	0	0	0	0	0	0	0	1	其二,五年奔走敝征衣，海上相亲半是黎。望断故园无旅雁，心惊中夜听荒鸡。岂知南渡能还北，更笑东来又向西。多谢故人寻访意，千山万水不曾迷。
0	0	0	0	0	0	0	0	0	0	0	1	其十,草色愁鹈鴂，乡心寄鹧鸪。不知春既老，竟与物为徒。
0	0	0	0	0	1	0	0	0	0	0	0	琴台怀古,欲访唐贤迹，城西万绿曛。四围山抱郭，一带树沾云。台影自终古，琴声久不闻。青条何处是，惆怅次山坟。
0	1	0	0	0	0	0	0	0	0	0	0	哭华姜一百首 其九十四,胡雁频从越鸟翔，情知水土畏炎方。红颜竟为而姑死，白首徒令阿母伤。
0	0	0	0	0	1	0	0	0	0	0	0	别陕州王司马,笙歌惆怅欲为别，风景阑珊初过春。争得遣君诗不苦，黄河岸上白头人。
0	0	0	0	0	0	0	0	0	0	0	1	题横江馆,渡头风雨暗芙蓉，津吏停桡会此逢。历历云帆冲雁鹜，沈沈沙馆溷鱼龙。运移典午人皆散，日落春申树几重。极目故乡东海上，只今江汉自朝宗。
0	0	0	0	0	0	0	0	0	0	0	1	毗陵道中喜见惠山一名九龙山,名山随处好，况复故园看。绀宇藏丹叶，苍厓漾碧澜。沙寒一雁下，天阔九龙蟠。胜具今悭在，虚疑说考槃。
0	0	0	0	1	0	0	0	0	0	0	0	哭宜春义士彭维凯,风折旗竿卧落晖，残兵挥泪脱戎衣。徒闻即墨田单在，不见成都邓艾归。献凯何时承宠渥，争名自古抱危机。宜春元帅还相问，近报洪州未解围。
0	0	0	0	0	0	0	0	0	0	0	1	登招山诗,招山不放海水过，坐与潮汐争咽喉。军门鼓角动地远，不觉送我招山头。风沙冥冥海在下，涛浪滚滚天真浮。一目可到九万里，寸心遥飞十二洲。千峰尽处日脚动，百鸟绝飞云色愁。帆樯散乱点秋叶，蛟龙出没如猕猴。天门荡久恐将裂，碣石漫过能不柔。未知尾闾果安在，只见万水皆兼收。将军教我认绝域，日本西户东琉球。
0	0	0	0	0	0	1	0	0	0	0	0	寄当涂赵少府炎,晚登高楼望，木落双江清。寒山饶积翠，秀色连州城。目送楚云尽，心悲胡雁声。相思不可见，回首故人情。
0	0	0	0	0	1	0	0	0	0	0	0	游大慈山,水行境谓尽，陆出路旋通。乃即苍松径，步入青莲宫。连嶂既崷崒，密林亦葱茏。地涉清净界，身游紫翠重。临流玩广沼，企石眺奇峰。寒镜湛秋夕，碧玉划晴空。兰若与年峻，象筵缘教崇。谒祠慨乡相，寻僧叩禅宗。契理已无像，观念岂有穷。愿绝区中缘，永依尘外踪。嗒然遗身世，年齐天地终。
0	0	0	0	0	0	0	0	0	0	1	0	蝉,水清山暮听蝉鸣，岂有馀音到不平。想得孤怀好高洁，餐风饮露最多情。
0	1	0	0	0	0	0	0	0	0	0	0	寄曾公卷,作业定相似，怀君徒惋伤。解包真有处，展钵且随方。月出淮天白，梅繁水国香。垂垂老工部，独少赞公房。
0	0	0	0	0	0	0	0	0	0	0	1	过香山丞黄外兄官署,香山香作尉，柳郡柳为樊。庭下闲罗雀，岩头时挂猿。秫田余臈酒，江鲞入宵飧。薄禄聊供日，何烦眷故园。
0	0	0	0	0	0	0	1	0	0	0	0	寄怀陶握山,数椽茅屋面江洲，江水滔滔背郭流。病骨几年随野鹤，閒情终日在孤舟。一溪清响残荷雨，万树新黄落叶秋。遥忆故人何处所，片云高挂碧山头。
0	0	0	0	0	0	0	1	0	0	0	0	上巳寄南康太守廖昆湖,泬寥春色近何如，花落寒梢影自疏。藉草远过江浦岸，烧畬还课北山锄。波光几岁摇高岭，云气从朝覆敝庐。此日独怀彭蠡守，袖中存有故人书。
0	0	0	0	0	1	0	0	0	0	0	0	游神光寺登道山亭读曾南丰先生撰碑,不见神光解吐虹，满亭苔藓旧游空。职方诸贡归王会，贤守遗碑见土风。城郭尚存人物异，江山如故古今同。欲将往事增惆怅，望断烟波没去鸿。
0	0	0	0	0	0	1	0	0	0	0	0	怀张诩,南北东西一马尘，相思何处不伤神。竹边闭阁长无事，犹厌山云软素巾。
0	0	0	0	0	0	1	0	0	0	0	0	寄节推韩驭民,金尊银烛醉西堂，舞袖翻风拂雨凉。今夜相思对明月，计程应巳到南昌。
0	0	0	0	0	0	0	0	0	0	0	1	书折梅亭,采采寒香把赠频，一枝犹带故园春。凭将驿使传消息，为谢京华久客人。
0	0	0	0	0	0	0	0	0	0	0	1	咏史诗 洛阳（一作司空图诗）,石勒童年有战机，洛阳长啸倚门时。晋朝不是王夷甫，大智何由得预知。
0	0	0	0	0	0	0	1	0	0	0	0	荒村无四邻茅斋深夜雨田犬时一鸣厨人时中语,十载湖边客，何人伴杖藜。登山临水兴，惟有阿通知。
0	1	0	0	0	0	0	0	0	0	0	0	燕京怀友,客愁不为食无鱼，倚剑临风叹索居。燕地雪深寒独早，衡阳雁远信应疏。狂来阮籍惟耽酒，病去虞卿祇著书。满目烽烟关塞隔，故人消息近何如。
0	1	0	0	0	0	0	0	0	0	0	0	其四,兵革频为患，朝廷屡出师。未通秦郡邑，空望汉旌旗。使者徵求急，将军战伐迟。似闻哀痛诏，不独问疮痍。
0	0	0	0	0	0	0	0	0	0	0	1	种树,长养待春晖，他年尽百围。疏行容远岫，密意护柴扉。众鸟欣所托，暮鸦寒未归。枌榆故乡物，相见更依依。
0	0	0	0	0	0	0	0	0	0	0	1	清明,宝勒香轮簇柳阴，宦游清味独沈吟。野云未散山头暗，春水初生岸脚深。万里松涛寒食泪，十年萍梗故园心。狂风又捲残红去，飞落谁家无处寻。
0	0	0	0	0	0	0	0	0	0	0	1	初出城留别,朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。
0	0	0	0	0	1	0	0	0	0	0	0	赠苏允吉侍御二首 其一,逃虚喜同人，绝弦悲异代。独行增永怀，赏废有馀嘅。平生友英俊，末路离欢爱。何图蓬藋间，复与亲仁会。知言甚合符，定交果倾盖。先民夙所仰，斯人固其辈。鸿才何炳蔚，雅行乃韬晦。官联侍从列，意寄风尘外。相望己劳积，辞诀能无槩。差池惜良晤，缱绻见交态。吾衰采真游，子贤熙帝载。一结同心言，当令岁寒在。
0	1	0	0	0	0	0	0	0	0	0	0	杨花,三月杨花袅袅白，忧人泪点暗中抛。漫天扑地有何意，惹草粘沙多似毛。忽趁狂风翻自远，更遮落日强相高。红尘满眼青楼暮，搅乱春愁为尔劳。
0	0	0	0	0	0	0	0	0	0	0	1	登恒山,古庙平临北斗齐，登临俯瞰众山低。万重桧影罗为障，一道虹光直作梯。黄鹤青鸾林外立，碧桃瑶草洞中迷。红尘隔断三千丈，只有云生舍北泥。
0	0	0	0	0	0	0	0	0	0	0	1	衔杯,雪拥空庭树，清宵听客吟。鱼虾江县味，伏腊故乡心。水落樵蹊近，山寒别馆深。衔杯难忘处，梅蕊照芳岑。
0	0	0	0	0	0	0	0	0	0	0	1	游海珠寺,海上天然浪结堆，倚空楼阁似翚飞。刹那好景都收拾，醉带祥云满地归。
0	0	0	0	0	0	0	0	0	0	0	1	其二,百战几人在，千秋见此亭。阵前曾饮血，身后尚图形。乡国无烽火，将军有墓铭。龙泉土花蚀，犹带旧痕腥。
0	0	0	0	0	0	0	0	0	0	0	1	送骆奉礼从军,玉塞边烽举，金坛庙略申。羽书资锐笔，戎幕引英宾。剑动三军气，衣飘万里尘。琴尊留别赏，风景惜离晨。笛梅含晚吹，营柳带馀春。希君勒石返，歌舞入城闉。
0	0	0	0	0	0	0	0	0	0	0	1	晴舟过樵舍,岸柳髡都尽，江波暖自翻。大鱼同我上，孤鹜际天存。霜鬓摇旗影，乡心照酒尊。忙閒定谁解，三宿已无痕。
0	1	0	0	0	0	0	0	0	0	0	0	邵伯埭下寄高邮陈郎中,故人相别动经年，候馆相逢倍惨然。顾我饮冰难辍棹，感君扶病为开筵。河湾水浅翘秋鹭，柳岸风微噪暮蝉。欲识酒醒魂断处，谢公祠畔客亭前。
0	0	0	0	0	0	0	1	0	0	0	0	辋川集二十首 鹿柴,日夕见寒山，便为独往客。不知深林事，但有麇麚迹。
0	0	0	0	0	0	0	0	0	1	0	0	咏萤,念尔一身微，秋来处处飞。放光唯独照，引类欲相辉。白发嫌催节，青灯妒入帏。老僧无世相，容得绕禅衣。
0	0	0	0	0	0	0	0	0	0	0	1	渡湘川,湘南有归客，日暮渡湘川。征路尚馀几，乡心犹渺然。佳期芳杜外，远思绿江前。为问衡阳雁，苍梧何处边。
0	0	0	0	0	1	0	0	0	0	0	0	越台怀古,台荒霸业几经年，曾拄炎州半壁天。黄屋不归秦日月，白云犹荡汉山川。星涵海面浮珠影，雨驾潮头卷穗烟。莫问旧时歌舞处，美人惆怅隔花田。
0	0	0	0	0	0	0	0	0	0	0	1	次韵洵阳金主簿子厚见怀二首 其一,周南数载为谁留，风入貂裘动客愁。薯蓣天寒同谷晚，夫容霜老曲江秋。三吴梦想添新恨，万里归来觅旧游。亦有洵阳高士在，共将幽兴赋刀头。
0	0	0	0	0	0	0	0	0	0	0	1	同诸君登南城楼,高城飞阁頫孱颜，陡绝丹梯手自攀。四塞西开秦道路，百盘中吐晋河山。云边两观扶鸱尾，天末千峰出雁关。能赋望乡俱莫问，清尊好趁羽书閒。
0	0	0	0	0	0	0	0	1	0	0	0	登能仁寺塔,独上浮屠第七层，乾坤万象见觚棱。东山吹老庐山雪，却捲江声入建瓴。
0	0	0	0	0	0	0	0	0	0	0	1	寄方员外,结发从戎二十年，独挥赤管万人前。新辞禄秩缘思隐，闲□斋居似□禅。病里每书赊药劵，愁中久绝看花筵。怀君不隔天涯远，只在荒城□雨边。
0	0	0	0	0	0	0	0	0	0	0	1	绝句五首（一作无题） 其二,羊车行乐处，歌吹隔萧墙。赖有邻房女，时来说故乡。
0	0	0	0	0	1	0	0	0	0	0	0	游三门开化寺,山石古来色，河流无尽声。行船自往返，群木几枯荣。狂象调难伏，空华灭复生。我来何所得，聊此濯尘缨。
0	0	0	0	0	0	1	0	0	0	0	0	寄吴养浩甫吴时以集贤待制代祀南海会稽之神,使君白云锦盘陀，际会风云意若何。代祀明神崇典礼，尊封四世沐恩波。斗枢照夜奎文近，仙掌凌空沆瀣多。别去经年尚羁滞，相思回首一长歌。
0	0	0	0	0	0	0	0	0	0	0	1	牡丹,两枝秾艳斗明霞，尽掩江乡卉木花。靘倚翠筠防日炙，轻拚黄蝶弄春华。红筵谩着名姝拟，素社惟堪秀句誇。走马洛阳芳草怨，国英何得滞天涯。
0	1	0	0	0	0	0	0	0	0	0	0	广陵弩台怀古,遗镞闻耕叟，登台伤客心。初烟扶岸上，片雨隔溪深。往事随芳草，秋风生远林。南朝一沟水，呜咽到如今。
0	0	0	0	0	0	0	0	0	0	0	1	送柳震归蜀,白日双流静，西看蜀国春。桐花能乳鸟，竹节竞祠神。蹇步徒相望，先鞭不可亲。知从江仆射，登榻更何人。
0	0	0	0	0	0	0	0	0	0	0	1	寄李都护,去年河上送行人，万里弓旌一武臣。闻道玉关烽火灭，犬戎知有外家亲。
0	0	0	0	0	0	0	0	1	0	0	0	题杜茶村先生遗像,乾坤纳纳独穷处，五字弥天真杜语。三百年来歇楚芳，犹幸披图展眉宇。学诗入室愧未能，学饿升堂公傥许。
0	0	0	0	0	0	0	0	0	0	0	1	早发竹山二首 其一,天外峰峦排木杪，江边石气动云根。凭谁为谢东流水，好送寒声入故园。
0	0	1	0	0	0	0	0	0	0	0	0	塞寒曲,千里惊沙眯人目，天愁地暗乌鸢哭。铁甲霜浓彻骨寒，万马无声虎貔缩。红弰角劲雁影高，朔风栗栗铦于刀。衔枚夜战路如漆，冰须堕指誇粗豪。将军毳幕愁春热，猎骑如云踏燕雪。何处关楼起远思，一声霜竹吹梅裂。
0	0	0	0	0	0	0	0	0	0	0	1	表伯王静甫南还,中岁悲行役，高堂有老亲。乱山迷远望，归路出通津。树暗江城雨，花明驿舍春。故园萱草色，应待远游人。
0	0	0	0	0	0	0	0	0	0	0	1	病中怀郭快庵,故人的的寄离思，怕使双瞳到楚词。壁隐龙蛇惊雁影，墨浮珠玉起秋思。廿年谱末羞前哲，万里心悲诵旧诗。奈我至今情更异，双瞳又怕到桃枝。
0	0	0	0	0	0	0	0	0	0	0	1	次韵无锡李舜明见寄二首 其一,朴学无能渐白头，荒田稊稗尚无秋。久怀晦迹真成隐，深愧虚名强见收。幽梦有时过惠麓，故园终岁寄长洲。凉风欲送扁舟去，还许寒毡坐客否。
0	0	0	0	0	0	0	0	0	0	0	1	题李检讨（楠）梅花图和韵,乐饮高斋胜，都亭不易哉。客从元夕暇，花拟故园开。未雨莓苔润，冲寒雀豹来。若为方法便，分乞小窗栽。
0	0	0	0	0	0	0	0	0	0	0	1	寄黄京兆澍,闻君伏枕在虚沟，我亦经旬病裹头。一种黄花风雨里，祗应不似故园秋。
0	0	0	0	0	0	0	0	0	0	0	1	病中 其一,白日垂垂堕，青云袅袅舒。病窥文义浅，懒益世人疏。跨马心先折，衔杯意未除。问医吾隐几，索食稚褰裾。国事干戈后，乡心剑佩馀。却怜潘骑省，未可赋閒居。
0	0	0	0	1	0	0	0	0	0	0	0	长门怨三首 其三,蝉鬓慵梳倚帐门，蛾眉不扫惯承恩。旁人未必知心事，一面残妆空泪痕。
0	0	0	0	0	0	0	0	0	0	1	0	西施滩,宰嚭亡吴国，西施陷恶名。浣纱春水急，似有不平声。
0	0	1	0	0	0	0	0	0	0	0	0	闲居,厌闻趋竞喜闲居，自种芜菁亦自锄。麋鹿跳梁忧触拨，鹰鹯搏击恐粗疏。拙谋却为多循理，所短深惭尽信书。刀尺不亏绳墨在，莫疑张翰恋鲈鱼。
0	0	0	0	0	1	0	0	0	0	0	0	昭阳舟中读闺秀徐幼芬遗诗寄李季子二首 其一,昭阳北望景依依，江柳微黄燕雁飞。空忆谢家才调美，青丝曾解小郎围。
0	0	0	0	0	0	0	0	0	0	0	1	阜阳阻风,早晚看风色，扁舟阻阜阳。近乡心更急，为客日偏长。苇岸渔吹笛，沙汀雁叫霜。何当学欧九，买宅颍湖旁。
0	0	0	0	0	0	0	0	0	0	0	1	过丁字沽,十月南风不受呼，须将短日赴长途。僧钟已及午时饭，官舫才过丁字沽。新月此回真见汝，故乡何处尚迟吾。关河百里南来雁，欲问平安有字无。
0	0	0	0	0	0	0	0	0	0	0	1	送崔全被放归都觐省,夫子不自衒，世人知者稀。来倾阮氏酒，去着老莱衣。渭北草新出，关东花欲飞。楚王犹自惑，宋玉且将归。
0	0	0	0	0	0	0	0	0	0	0	1	上陵二首 其一,陵树郁青葱，一夕生秋风。文皇昔神武，鞭豹乘白龙。格泽导其西，符拔导其东。北出阴山道，玉汗殷以红。鸾旂左右挥，万里至回中。缚取单于归，勒铭立马峰。慑胡遂千年，九塞不举烽。鼎成胡髯垂，庙藏鸟号弓。至今群灵朝，芝车骑为虹。日月耀我明，祚胤传无穷。虎旅诚可思，食举歌皇功。
0	0	0	0	0	0	0	0	0	0	0	1	舟次薛淀望马鞍诸山仿赵吴兴水村图,紫兰芳杜冒长堤，不尽风烟越垒西。疏雨远将晴树瞑，薄云低压晓峰齐。
0	0	0	0	0	0	0	0	1	0	0	0	咏史（上） 其一 祭遵,东山纪律久无闻，钲鼓才鸣玉匣尘。牧野再逢诸葛亮，两阶重见祭将军。
0	1	0	0	0	0	0	0	0	0	0	0	旅怀,不见闽天路，依稀度越乡。心将潮共折，身与雁俱翔。渐远方言异，多愁客鬓苍。况逢桑梓暮，回望思何长。
0	0	0	0	0	0	0	0	0	0	0	1	广陵城下作,白露流江浦，黄花隔永兴。乡心异潮水，夜夜返西陵。人静垂银钥，天高堕玉绳。城南一回首，千里暮云蒸。
0	0	0	0	0	0	0	0	0	0	0	1	哭西庵孙先生前翰林典籍吏科给事,岭南佳气属英髦，霁月光风品格高。籍籍才名台阁器，斑斑文彩凤凰毛。青年登第心何壮，白首从戎气尚豪。垂老天涯零落尽，空馀遗恨满江皋。
0	1	0	0	0	0	0	0	0	0	0	0	哭盘石墓下,种木已大拱，今年初一过。方持斗酒奠，其若下泉何。寒日墟中淡，悲风冢上多。一为知己恸，泪湿石盘沱。
0	0	0	0	0	0	0	0	0	0	0	1	胡仰山倭播功成上绩 其一,扬帆东下海氛消，马度岷山气转骄。云阵三千横太乙，将军十八数嫖姚。功书大幕劳分虎，技折中原惯落雕。万里威名寒漠朔，望悬双帜倚天摇。
0	0	0	0	0	0	0	0	0	0	0	1	拟闺词 其一,棠梨谁道可忘忧，百结原因鼓子愁。含笑邻家七姊妹，兰房夜夜合凉州。
0	0	0	0	0	0	0	0	0	0	0	1	扬州郭外,扶杖出门去，春郊事尽非。棘生驰马路，水没古人矶。巢毁莺雏散，天寒鹤语稀。故乡耕种早，飘泊不能归。
0	0	0	0	0	0	0	0	1	0	0	0	人日村行,淑气解严侯，晨晖煦芳辰。蓐食信所诣，出郭咨农人。社鼓送繁节，村烟升远雯。园梅既盈条，庶草皆怀春。揽此卉物理，含生日以新。不观万汇德，焉知风雨仁。嗟予累多役，尘鞅徒纷纶。何以娱幽眺，川泽浩无垠。景风媚和旭，恬波荡文鳞。理策谢孤掉，安步辞车巾。薄游畅心曲，宁事酒醴醇。逝将访高躅，泉石以为邻。
0	0	0	0	0	0	1	0	0	0	0	0	拈笔寄木公,去年相约莫题诗，收拾残生过好时。白雪下来山又冷，不禁孤寺远相思。
0	0	0	0	0	0	0	0	0	0	0	1	同闻师兄鲍溪父登北高峰宿绝顶僧舍即事,双峰径转石林苍，携客扪萝宿上方。涧饮断虹明积翠，湖飞片雨乱斜阳。东来岛屿吞江郭，西去云山指故乡。夜久禅心同寂历，松风诸岭一何长。
0	0	0	0	0	0	0	0	0	0	0	1	言怀,十年书剑属飘零，憔悴青衫太学生。有子策名粗毕志，衰年随计未忘情。风尘欺鬓萧萧短，雨雪侵衣漠漠轻。争似归来故乡好，西山自买薄田耕。
0	0	0	0	0	0	0	0	0	0	0	1	寄峡山胡府判,鉴湖狂客又西湖，笔砚生涯计已迂。五斗自惭腰可折，四方安得口能糊。家山迢递乡心远，灯火凄凉客影孤。莫误风前看落雁，尺书还肯寄来无？
0	0	0	0	0	0	0	0	1	0	0	0	金陵览古 东山,镇物高情济世才，欲随猿鹤老岩隈。山花处处红妆面，髣髴如初拥妓来。
0	0	0	0	0	0	0	0	0	0	0	1	酬和元九东川路诗十二首① 江上笛,江上何人夜吹笛，声声似忆故园春。此时闻者堪头白，况是多愁少睡人。
0	0	0	0	0	0	0	1	0	0	0	0	村郭寒食雨中作（李本下有江南体三字）,寂寥村郭见寒食，风光更着微雨遮。鞦韆闲垂愁稚子，杨柳半湿眠春鸦。白社皆惊放狂客，青钱尽送沽酒家。眼前不得醉消遣，争奈恼人红杏花。
0	0	0	0	0	0	0	0	0	0	0	1	登石伞峰,总戎诣幽胜，天使相追随。跻山玉笥号，到峰石伞奇。接武白云表，放情玄月时。恬旷薄沆瀣，峻极超崦嵫。平视羲和辔，俯观朝夕池。岩中复何揖，坐位多所宜。郁烈桂香眇，寅缘霞彩披。孤光逗绮翼，独秀分琼枝。灵气达心久，华容招目移。遂忘日云暮，登降不知疲。眷言丘壑士，养节松竹滋。感激旌盖顾，干以献贞词。
0	0	0	0	0	1	0	0	0	0	0	0	其二,雁塞烧焚后，孤城水旱余。荒凉自戎马，战伐且阎闾。赤子疮痍满，黄金贡赋虚。星辰开将垒，风雨急军储。圣主忧方切，群公计莫疏。振衣空太息，惭愧贾生书。
0	0	0	0	0	0	1	0	0	0	0	0	其二 怨诗三首,何处期郎游，小苑花台间。相忆不可见，且复乘月还。
0	0	0	0	0	0	0	0	0	0	0	1	由吴淞航海入登州洋次季融韵青蒸通押,高樯电火簇繁星，百斛烟云夹桂舲。二陆同时皆入洛，四愁高咏欲存邢。岱山晓雪迷长剑，威海寒云照莫镫。一自故园天末远，更无笺叶报缭绫。
0	0	0	0	0	0	0	0	0	0	0	1	七言将至瀛州从事张祥寄诗和答,驿骑驱驰万里身，锦貂浑欲变缁尘。平生未识行边地，今日初欣遇故人。洗眼已惊双鲤至，相看应讶二毛新。羡君独得从军乐，三岁高阳幕里宾。
0	0	0	0	0	0	0	0	0	0	0	1	其三,闻道故园生瑞竹，吾家孙子好归看。佛祠竟日春阴覆，先陇多年暮雨寒。门户凄凉嗟老病，乡关迢递报平安。重来慎勿劳余梦，驷马桥边据马鞍。
0	0	0	0	0	0	0	0	0	0	0	1	元日阴,黯黕穷阴合，萧条岁序迁。故乡应雨雪，绝域尚烽烟。更忆高堂上，频思远信传。辛盘空自好，谁为介樽前。
0	0	0	0	0	0	0	0	0	0	0	1	长安即事,长遇豪家不敢过，此身谁与取高科。故园久绝书来后，南国空看雁去多。中夜永怀听叠漏，先秋归梦涉层波。愁人白发自生早，我独少年能几何。
0	0	0	0	0	1	0	0	0	0	0	0	病起和李康侯屯田见寄,养生不达嵇康论，知止聊遵老氏书。左宦行将三岁许，羸痾复卧四旬馀。手扶瘦竹形相称，鬓拟新霜色一如。独枉故人诗意重，涅磨无改是璠玙。
0	0	0	0	0	1	0	0	0	0	0	0	微雨,微雨轻云扫墓天，东风消息又经年。棠梨花发千林雪，独对春山意惘然。
0	0	0	0	0	0	0	0	0	0	0	1	其三,小子飘零久，羞归总故乡。无才应哭路，多事悔浮湘。浪说依刘表，空思绣孟尝。不如仍曲糵，日日竹林狂。
0	0	0	0	0	0	0	0	1	0	0	0	次韵侄端臣同游藏春园,探春著屐犯榛荒，更入名园转曲塘。红认蔬畦怜小甲，白寻梅楥得幽香。全同花下迷山简，只欠池头语葛强。吾土信多行乐地，绝胜酒里到家乡。
0	0	0	0	0	0	0	0	0	0	0	1	初望庐山,休说江南青未了，一庵一径可容身。宦程正迫西风急，未是庐山伫足人。
0	0	0	0	0	0	0	0	0	0	0	1	至后,冬至至后日初长，远在剑南思洛阳。青袍白马有何意，金谷铜驼非故乡。梅花欲开不自觉，棣萼一别永相望。愁极本凭诗遣兴，诗成吟咏转凄凉。
0	0	0	0	0	0	0	0	0	0	0	1	赠吴明府（山涛）,诗人吾爱塞翁好，风格西陵别擅场。嗜酒肯淹千里驾，罢官为起七歌堂。云山画出无前辈，暑雨灯残话故乡。角里菜畦犹未卖，归时休只恋馀杭。
0	1	0	0	0	0	0	0	0	0	0	0	癸丑村居杂诗六首 其一,秋雨送新凉，一朝遍四隩。既入贵人堂，亦来寒士谷。亦滋荒陬草，亦实良畴谷。世眼过分析，造物笑拘蹙。云霞布长空，山川罗禹服。锦绣满乾坤，不禁万人目。隔篱羡他人，枉自隘其腹。如爱袖中藏，不容珍在椟。达人自大观，恢恢剖边幅。我生从何来，请君且三复。
0	0	0	0	0	0	0	0	0	0	0	1	送人临边,征马嘶长路，西山日欲斜。送君临绝域，万里尽风沙。朔气摧秋草，边霜惨暮笳。悬知榆塞上，定忆故园花。
0	0	0	0	0	0	0	0	0	0	0	1	早春奉柬王驾部时闻上书乞归未得,耽寂怀摩诘，辞荣学右军。乡心随梗泛，春思藉兰薰。巴水初消雪，巫山尚掩云。汉家频遣祀，留待碧鸡文。
0	0	0	0	0	0	0	0	0	0	0	1	芜湖即事三首 其一,烧痕吹尽荻芽生，江南二月春禽鸣。閒倚柁楼看远水，依依杨柳故园情。
1	0	0	0	0	0	0	0	0	0	0	0	忆余为诸生时痛哭当事素餐者若而人通籍后转痛当事误国者若而人甚于若而人也吁祖宗三百年大器遂使獐头鼠目辈一朝堕甑良可痛也良可哭也,朦胧推毂委耑征，无限伤心叹我明。大老高谋惟避地，将军妙策祇行成。轻弓短箭来胡马，弃甲投戈走汉兵。谁使至尊虚拊髀，坐令谈笑失周京。
0	0	0	0	0	0	0	0	0	0	0	1	少司马陈公进大司寇致仕侨居金陵,宦辙留连即故乡，石城斜日锦衣光。官高独欠楼台地，身健何须服食方。继粟深恩应有数，承家馀庆故难量。都人拭目耆英会，莫遣风流擅洛阳。
0	0	0	0	0	1	0	0	0	0	0	0	登岳阳楼,半空轮奂壮巴丘，消得骚人一系舟。云气远携湘雨至，湖光寒入蜀江流。山川信美非吾土，天地无穷有此楼。三十四年如梦过，可怜华发赋重游。
0	0	0	0	0	0	0	1	0	0	0	0	村晚,深坞繁花丽，晴田细径分。孤舟春水路，芳草夕阳村。暗雀投檐静，昏鸦集树喧。牛羊自归晚，灯火掩衡门。
0	0	0	0	0	0	0	0	1	0	0	0	和倪梅村,偶携琴册傍林泉，坐对梅花记往年。鸿燕何心成巧避，夔蚿无语自相怜。才唫瘦影黄昏月，又见残红细雨天。拟把楚骚重载酒，掀髯抵掌话前缘。
0	0	0	0	0	0	1	0	0	0	0	0	武林遇五三侄归自曹南,去日芙蓉两岸长，归来杨柳遍河梁。春江一叶吴山外，才到中流是故乡。
0	0	0	0	1	0	0	0	0	0	0	0	其四,采采芙蓉花，涓涓弄秋水。停君木兰棹，聆我歌声起。采花欲寄远，思君隔千里。红颜能几何，悲哉远游子。
0	0	0	0	0	0	0	0	0	0	0	1	游慈恩寺二首 其一,十年曾记此中游，今日重来未白头。杨柳柴门孤犬吠，桔槔蔬圃一泉流。行携野酌随阴坐，醉听溪童隔水讴。城市绝怜丘壑地，不须更问五湖秋。
0	0	0	0	0	0	0	1	0	0	0	0	舟次人和，有怀镜舫大令①,卅载萍踪忆，斜阳客棹过。光辉生里第，离绪渺关河。水接宿源远，云连秋塞多。故人隔天末，西望一长歌。
0	0	0	0	0	0	0	0	0	0	0	1	同孙宇台毛稚黄林玉逵吴山晚眺怀三仲昭秦中,凭眺吴山第一峰，故人相对倚孤筇。寒云漠漠连荒戍，落照迟迟挂碧松。秋叶半林归鸟雀，暮潮千叠隐蛟龙。登楼何处哀王粲，极目秦关路几重。
0	0	0	0	0	0	1	0	0	0	0	0	寄庆州德孺待制,常爱公家好弟兄，忠言直道友于情。心期光禄朝中驾，目断将军塞上旌。埤堄高风回过雁，琵琶宵寂语流莺。共欣出处非它辙，报国诚身各自行。
0	1	0	0	0	0	0	0	0	0	0	0	病中久止酒有怀成都海棠之盛,碧鸡坊里海棠时，弥月兼旬醉不知。马上难寻前梦境，樽前谁记旧歌辞。目穷落日横千嶂，肠断春风把一枝。说与故人应不信，茶烟禅榻鬓成丝。
0	0	0	0	0	0	0	0	0	0	0	1	登太华山·白云峰,三峰信灵造，巍巍司寇冠。磊砢不尽泄，蚴蟉复北盘。结空出瑶几，前对香炉寒。大道望如发，豁然见长安。我行采山荪，葱茜被冈峦。秋色何时来，万里霜林丹。三川富陈迹，八水无停澜。玉女怅不顾，目断双青鸾。
0	0	0	0	0	0	1	0	0	0	0	0	题云山图,我有将军万叠青，换得琅玕半窗绿。月明恐有凤来栖，日暮何妨云借宿。清时海宇无烽烟，五风十雨歌丰年。看山爱竹了公事，焚香挂画似神仙。城头漏箭催更鼓，将军夜寝元戎府。怪底云山光满林，床头斜挂三珠虎。
0	0	0	0	0	0	0	0	0	0	0	1	归自西关有作简余率公钞使,白发微官小祝同，也随年少踏春风。乡心几夜马生角，世味一时龟脱筒。红旆戍楼花整整，绿莎溪路水茸茸。归来健羡余公子，卷帙如山一览空。
0	0	0	0	0	0	0	0	0	0	0	1	奉使封闽王归京洛,泥缄紫诰御恩光，信马嘶风出洛阳。此去愿言归梓里，预凭魂梦展维桑。客程回首瞻文陛，驿路乘轺忆故乡。指日还家堪自重，恩荣昼锦贺封王。
0	0	0	0	0	0	0	0	0	0	0	1	其二,雄关楼阁势翚飞，独倚危阑送夕晖。万里山河归管钥，三边将校属旌麾。鸊鹈泉竭边兵困，苜蓿烟消塞马肥。薄暮辕门笳鼓竞，前驱擒得薁鞬归。
0	0	0	0	0	0	0	0	0	0	0	1	十月吴中感怀,耳热酣歌向朔风，山河泽国旧吴宫。人生莫羡仓中鼠，世事须知塞上翁。大雪风光寒草绿，小春天气野花红。高堂白首无来信，一点乡心逐塞鸿。
0	0	0	0	0	1	0	0	0	0	0	0	晨访蠡川村庄不遇,仄径露华湿，振衣朝过从。门环流水碧，天幕断霞红。鸟浴盆莲净，蛛翻屋网空。无端招隐处，秋满桂花丛。
0	0	1	0	0	0	0	0	0	0	0	0	元十八从事南海欲出庐山临别旧居有恋泉声之什因以投和兼伸别情,贤侯辟士礼从容，莫恋泉声问所从。雨露初承黄纸诏，烟霞欲别紫霄峰。伤弓未息新惊鸟，得水难留久卧龙。我正退藏君变化，一杯可易得相逢。
0	0	1	0	0	0	0	0	0	0	0	0	其三,杂杂胡马尘，森森边士戟。天教胡马战，晓云皆血色。妇人携汉卒，箭箙囊巾帼。不惭金印重，踉蹡腰鞬力。恂恂乡门老，昨夜试锋镝。走马遣书勋，谁能分粉墨。
0	0	0	0	0	1	0	0	0	0	0	0	寄居道林寺作,岚湿南朝殿塔寒，此中因得谢尘寰。已同庭树千株老，未负溪云一片闲。石镜旧游临皎洁，岳莲曾上彻孱颜。如今衰飒成多病，黄叶风前昼掩关。
0	0	0	0	0	0	0	0	0	0	0	1	宿靖州江口寄怀陆郡丞,风雨潇潇值晚秋，新寒入夜上衣裘。乱山四顾堪寥寂，旅舍孤灯感滞留。昨暮管弦叨上客，今宵云树忆他州。会看前席归宣室，樽酒逢君续旧游。
0	0	0	0	0	0	0	1	0	0	0	0	新雁,飒飒凉飙起素商，横斜几阵向南翔。寒依菰米陂田熟，夜宿芦花水国凉。片影带云横朔漠，数声呼雨下潇湘。往来天北天南路，遥认长汀是故乡。
0	1	0	0	0	0	0	0	0	0	0	0	耀武亭别周申团练,湖光一片绮筵开，老矣将军去复来。漫说风尘轻似叶，岂教笳鼓动如雷。悲歌气喷三河少，武略功高八阵才。平望塞亭曾耀武，汉家空数单于台。
0	1	0	0	0	0	0	0	0	0	0	0	咏史（原校：狄本作古） 绿珠,珠易佳人胜阿娇，香尘微步独怜腰。危楼花落繁华尽，总付春风舞柳条。
0	0	0	0	0	0	0	0	0	0	0	1	李陵台和水云韵,李陵台上望，答子五言诗。客路八千里，乡心十二时。孟劳欣已税，区脱未相离。忽报江南使，新来贡荔枝。
0	0	0	0	0	0	0	0	1	0	0	0	登天池山一首,芳序携觞榼，名山洽胜游。鹳巢加翠岫，龙象隐金楼。眺得尘劳解，来思坐卧留。平生采芝意，愧我未能酬。
0	1	0	0	0	0	0	0	0	0	0	0	秋闺曲二首 其一,药房秋深兽金环，美人参差语霜寒。深浅自当竟何言，戚戚准君道途间。江有鲤鱼峨哉山，虽欲裁信逝无还。鸣蜩肃然损朱颜，蕙草三枯折复捐，安得明镜长少年。
0	0	0	0	0	0	0	0	0	0	0	1	奉和汉祖庙下之作,古庙风烟积，春城车骑过。方修汉祖祀，更使沛童歌。寝帐巢禽出，香烟水雾和。神心降福处，应在故乡多。
0	0	0	0	0	0	0	0	0	0	0	1	题刘南奎赠行卷,与子同朝交谊重，往来深识故乡情。十年游宦青云远，一日还家昼锦荣。白发未能忘孝养，丹心祇益奉皇明。卷中题赠多知己，毓德深期保令名。
0	0	0	0	0	0	1	0	0	0	0	0	寄杨显道先生,我忆杨夫子，风流似昔人。素琴长对月，白发不忧贫。彭泽陶元亮，稽山贺季真。相思欲相见，烟树几回春。
0	1	0	0	0	0	0	0	0	0	0	0	松,雪霜知劲质，今古占嘉名。断砌盘根远，疏林偃盖清。鹤栖何代色，僧老四时声。郁郁心弥久，烟高万井生。
0	0	0	0	0	0	0	0	0	0	0	1	其二,军书飞羽入，日落战云黄。梦寐金戈外，关山铁骑傍。千村荒汉月，六阵散胡霜。候火回中近，南飞雁几行。
0	0	1	0	0	0	0	0	0	0	0	0	燕,初见梁间牖户新，衔泥已复哺雏频。只愁去远归来晚，不怕飞低打著人。
0	0	0	0	0	0	0	0	0	0	0	1	除夜客怀,火冷空斋夜掩霜，明朝新岁在殊方。故乡亲老谁相守，独对寒灯泣数行。
0	0	0	0	0	0	0	0	0	0	0	1	游兴善寺,兴善古名刹，僻居城南陬。译经自唐代，遗迹于今留。绿树荫苔径，阒然清且幽。兹晨残暑退，凉风动新秋。乐哉二三子，闲暇从我游。行歌足胜览，乘兴还登楼。仰视玉宇阔，俯瞰清江流。南山当目前，雨过晴岚浮。无边好光景，收拾归吟眸。仆夫促归辕，清兴良未休。回瞻北斗城，月光过林丘。
0	0	0	0	0	0	0	0	0	0	0	1	寄越城知己,郡楼寒夜响悲笳，梦里还乡路益赊。莫道故人消息近，越王潭水即长沙。
0	0	0	0	0	0	0	0	0	0	0	1	初归检理停云馆有感,京尘两月暗征衫，此日停云一解颜。道路何如故乡好，琴书能待主人还。已过壮岁悲华发，敢负明时问碧山。百事不营惟美睡，黄花时节雨班班。
0	0	0	0	0	0	0	0	0	0	0	1	其十四,郭北一极望，徘徊安所如。新坟历历出，古墓附里闾。薪者踯躅歌，弃女回其车。白杨日夜疏，萧萧悲有馀。三岁去故乡，一字无素书。
0	0	0	0	0	0	0	0	0	0	0	1	城南林园避暑示道友,不必山林远，且离朝市喧。前轩好风月，高客共琴樽。在所同浮世，何须忆故园。八琼还返事，聊更话根源。
1	0	0	0	0	0	0	0	0	0	0	0	咏海棠,春色三分已二分，海棠红软半梨云。银缸休照东风树，愁杀杨州杜使君。
0	0	0	0	0	1	0	0	0	0	0	0	哭李孟达,旧交多已谢明时，孟达奇才最所思。晚岁立朝虽小试，平生苦学竟谁知。尊前一笑终无日，地下相从却有期。恸绝寝门霜日暮，短篇聊为写馀悲。
0	0	0	0	0	0	0	0	0	0	0	1	和后村记颜一首,精神归阿堵，一点定如何。问景论蛇跗，吹毛笑鸟窠。鬓知谁甚似，音比旧尤讹。但拥维摩几，时时阅贝多。
0	0	0	0	0	0	0	0	0	0	0	1	蟋蟀,出世迫秋色，感时多苦音。户庭今夜冷，刀尺故园心。谁是授餐者，因之戒斗深。呼镫方觅汝，露草莫微吟。
0	0	0	0	0	0	0	0	0	0	0	1	中秋对月怀王础尘同儿曹作,一树梧桐滴露新，清尊高燕更无宾。西风庭院还今夕，明月天涯念故人。别剑有光同在斗，生年先甲又逢辛。相期重践朱明约，岁岁为诗到十旬。
0	0	0	0	0	0	0	0	1	0	0	0	携手曲,携手复携手，携手杏花前。白玉装车轴，黄金铸马鞭。容华易消歇，流光若逝川。寄言贵游子，欢娱当少年。
0	0	0	0	0	0	1	0	0	0	0	0	寄施文山,问君何日滞明时，直似朱颜节素丝。远谪长违天北极，量移犹向海南涯。猿声到舍初休吏，榔叶飘庭正写诗。玉体清羸应近药，朝餐努力慰相思。
0	0	0	0	0	0	0	0	1	0	0	0	长安怀古,佳气犹能想郁葱，云间双阙峙苍龙。春风十里灞陵树，晓月一声长乐钟。小苑花开红漠漠，曲江波涨碧溶溶。眼前叠嶂青如画，借问南山共几峰。
0	0	0	0	0	0	1	0	0	0	0	0	寄韩丈兄弟 其一,兄弟真连璧，文章自一家。祠庭聊燕息，使节最光华。后会春应好，相思日又斜。遥知北堂上，把酒插梅花。
0	0	0	0	0	0	0	0	0	0	0	1	题梨岭,南北风烟即异方，连峰危栈倚苍苍。哀猿咽水偏高处，谁不沾衣望故乡。
0	0	0	0	0	0	0	0	0	0	0	1	其二,翩翩双白马，结束向幽燕。借问谁家子，邯郸侠少年。弯弓随汉月，拂剑倚胡天。说与单于道，今秋莫近边。
0	0	0	0	0	0	0	0	0	0	0	1	吴母太夫人哀词,城上乌啼正夜分，归魂遥逐楚江云。故园春笋空成竹，冷雨凄风不忍闻。
0	0	0	0	0	0	0	1	0	0	0	0	九日偕翁与可江正甫郑景云游凤山,裹将破帽凤山游，凤去台空馀古丘。白发尚能今日客，黄花祇作故园秋。天浮渭北荒荒杳，江入旴南隐隐流。我始欲愁君且莫，人生何处是吾州。
0	0	0	0	0	0	0	0	0	0	0	1	怀包参军,极目西来山色秋，但闻长笛不胜愁。故人家在清江上，潮满门前月满楼。
0	0	0	0	0	0	0	0	0	0	0	1	郢中怀古,六传趋朝纂大宗，星明江汉起真龙。金凫玉虎埋虚寝，荜路桃弧启故封。往事已随春草没，馀愁还向夕阳逢。上陵空奏南巡曲，白日何曾照万松。
0	0	0	0	0	0	1	0	0	0	0	0	弘治甲子陈宪长吉夫入觐时予按保宁送之郊即别去赋此寄之,明霜谊分古来难，筮肯将谁晚辈看。三载末寮亲典则，几场高论振琅玕。共知黯直真宜汉，自笑郊穷不再韩。一夜相思消未得，梦回星斗正芒寒。
0	0	0	0	0	0	0	0	0	1	0	0	闺怨,啼鸟惊回晓梦醒，起来无力倚银屏。蛾眉未得张郎画，羞见东风柳眼青。
0	0	0	0	0	1	0	0	0	0	0	0	寄子愚,秋来离思满天涯，惜别严城感岁华。王粲登楼犹有赋，杜陵作客竟无家。惊飙易断云中雁，落日愁听塞上笳。若问故人旧颜色，霜余憔悴似黄花。
0	0	0	0	0	0	0	0	0	0	0	1	小集用东来伯顾凫宗韵,小轩晴雨爱时和，乳燕新泥葺旧窝。庭满绿槐供偃仰，阶翻红药尽婆娑。壶觞此日分毫素，麟凤诸公未网罗。频问故园松竹好，从来乡思向人多。
0	0	0	0	0	0	0	0	0	0	0	1	成都送严十五之江东,江东万里外，别后几悽悽。峡路花应发，津亭柳正齐。酒倾迟日暮，川阔远天低。心系征帆上，随君到剡溪。
0	1	0	0	0	0	0	0	0	0	0	0	至日见梅,渐老身仍健，多愁鬓易华。异乡逢至节，细雨见梅花。酒薄那能醉，诗成敢自誇。何时故园里，徙倚看横斜。
0	0	0	0	0	0	1	0	0	0	0	0	寄江居耿处士,野癖虽相似，生涯即不同。红霞禅石上，明月钓船中。醉倒芦花白，吟缘蓼岸红。相思何以寄，吾道本空空。
0	0	0	0	0	0	0	0	0	0	0	1	闻雁,秋老乡心切，更深客梦回。忽闻飞雁过，知自故山来。今夜宿何处？远天鸣正哀。江湖多弋者，欲下且徘徊。
0	0	0	0	0	0	0	0	0	0	0	1	送僧归日本国,沧溟分故国，渺渺泛杯归。天尽终期到，人生此别稀。无风亦骇浪，未午已斜晖。系帛何须雁，金乌日日飞。
0	0	0	0	0	0	0	0	0	0	0	1	东流县,水过村庄淡，城荒草木欹。瓦堆杨柳岸，墙缺菜花篱。凉月涨痕湿，秋风羁客知。逢人问禾黍，又触故乡思。
0	1	0	0	0	0	0	0	0	0	0	0	田家杂诗 其一,田父班草坐，高话皇初事。迂亦有微尚，不为茧丝计。土地得耕桑，豺虎息狂噬。循良列上第，流冗鲜淫滞。三日赋冬官，什一输井税。穷乡长鸡豚，乘舆备钧驷。野外少遗贤，亭落若无吏。
0	0	0	0	0	0	0	0	0	0	0	1	东风,南郡非吾土，东风慰久稽。看花中酒后，羸马故城西。郢树连襄远，巴山到楚低。王孙归未得，芳草自萋萋。
0	0	0	0	0	0	0	0	0	0	0	1	其四,夜过江左从鸾旂，从此灵君著汉衣。春到阴山花似雪，望乡台上鹧鸪飞。
0	0	0	0	0	0	0	0	1	0	0	0	秋夜闺情,夜合庭前馥，佳人掩袂歌。幽香为谁媚，弱态不胜罗。就枕连宵永，开轩畏露多。盈盈华烛泪，催尽盛年过。
0	0	0	0	0	0	0	0	0	0	0	1	吊魏屿川,寓形大块内，变灭如风埃。依依孤兰姿，不上黄金台。客死古岂无，君死犹蒿莱。方君初病时，秋自京都回。空斋数相见，书案皆寒灰。对饭不能吃，买药亲炮煨。气劣面如削，高说尚雄瑰。破衾裹羸骨，今在古庙隈。俛仰视所亲，旅榇惟霜苔。何人置肴豆，何人陈酒杯。故乡那得返，义冢将就培。我成薤歌声，君闻宁不哀。
0	0	0	0	0	1	0	0	0	0	0	0	其二,热恼烦蒸正不禁，火轮忽向半空沈。屯中信有云雷象，复处方知天地心。便拟新秋先上印，何须晚岁始投簪。江山信美非吾土，栗里时从蝶梦寻。
0	0	0	0	0	0	0	1	0	0	0	0	荅赠王给事,汉帝风流盛柏梁，一时才子羡为郎。归来东海桃三熟，谏罢金门草数行。谪籍祗今人欲尽，除书何意客相忘。黄公虽道商岩起，家本鄞山是故乡。
1	0	0	0	0	0	0	0	0	0	0	0	登天台山有感兼呈张?山,天风吹断壑，秋色渺荒台。浩荡江河去，苍茫日月回。伤心经绝险，回首起重隈。欲尽登高兴，惭余作赋才。
0	1	0	0	0	0	0	0	0	0	0	0	登山亭（亭见江南山）,孤亭叠石入云间，尽见江南近北山。羁旅此身长扰扰，不如飞鸟会知还。
0	1	0	0	0	0	0	0	0	0	0	0	其二,膏沐无光粉黛残，况闻车骑过邯郸。关门百二重重恨，雁足冰霜字字寒。陇水角声风外听，天山弓影月中看。深闺不识金微塞，玉笛空吹行路难。
0	0	0	0	0	0	0	0	0	1	0	0	村舍,板屋春风对一瓢，荻帘土锉共萧萧。无妨世上嫌迂阔，最喜尘中有寂寥。邻寺远传茶鼓发，隔村微见酒旗摇。分明忆似江南景，辜负幽人岁岁招。
0	0	0	0	0	0	0	1	0	0	0	0	哭有壬,琨玉秋霜志不移，谋身拙遂蹈孤危。杀机坐促神州裂，微抱真甘举世疑。独夜有怀如见诀，爱河自汨亦良痴。梦回莫忆甘村路，癣尽琴声咽酒悲。
1	0	0	0	0	0	0	0	0	0	0	0	宫怨,几回飞梦到昭阳，梦断依然隔渺茫。起立苍苔罗袜冷，玉阶昨夜有微霜。
0	0	0	0	0	0	0	0	0	0	0	1	台郡元夜,夜景团花市，春愁豁草亭。灯轮衔海月，火树迸林星。令节仍飘泊，狂歌几醉醒。只思梅柳曲，归卧故园听。
0	0	0	0	0	0	0	0	0	1	0	0	咏柳,自与莺为地，不教花作媒。细应和雨断，轻秪爱风裁。好拂锦步障，莫遮铜雀台。灞陵千万树，日暮别离回。
0	0	0	0	0	0	0	0	0	0	0	1	护驾村,杏花开满径，晴日倍光辉。村酒无贤圣，山园少是非。老农驱犊过，童子牧羊归。目断长林际，樵歌入翠微。
0	1	0	0	0	0	0	0	0	0	0	0	咏史,田叔归来窦后伤，萧条梁苑下微霜。一时宾客多枚马，不遣雄文悟孝王。
0	0	1	0	0	0	0	0	0	0	0	0	度关山,昔闻关山险，今作关山行。登危复盘曲，十步始一平。秋潦混泥途，崖石乱纵横。仄径俯颓坡，仆马度凌兢。薄暮至绝巅，天地划开明。飘风吹暝色，凛然寒气凝。慨念兹川岳，设险辅秦京。时危资窃据，历代纷战争。昌时久混一，六合且休兵。凭高一舒啸，缅怀千载情。
0	0	0	0	0	0	0	0	0	0	0	1	春城游宴诗,蝤蛑石首和椒橙，新笋香甘带肉烹。非是老饕偏爱此，十年不饮故乡羹。
0	1	0	0	0	0	0	0	0	0	0	0	暮春同茂秦子与顺甫正叔游韦园分韵得村字 其一,习习东风幽鸟翻，偶成春服试春原。高低绿槿斜分户，远近清流细绕村。地入渔樵身暂许，客逢湖海道偏尊。谁为一叩荆卿筑，醉里悲歌动蓟门。
0	0	0	0	0	0	0	0	0	0	0	1	其二十一,杜鹃啼血满花枝，底事匆匆苦劝归。归到故乡还似客，村村绿暗与红稀。
0	1	0	0	0	0	0	0	0	0	0	0	发九江车行望庐山,车音呜咽大江前，缩地劳劳问岁年。一片匡庐挥不去，来扶残梦卧云烟。
0	0	0	0	1	0	0	0	0	0	0	0	八弟自南村过问,野处兄兼弟，遥寻到草堂。菜羹存土性，镫气见春光。小隐时名去，深贫世务忘。流连因手足，不独在壶觞。
0	0	0	1	0	0	0	0	0	0	0	0	题陶村诗稿①,数载书生戎马间，杜陵史笔寄瀛寰。采风若选东征集，咄咄吟中见一斑。
0	0	0	0	0	0	0	0	0	0	0	1	游龙山,孟公乘兴出，必造龙山头。回望默不言，夕阳始还辀。千年虽悠远，此意故风流。咄嗟无知者，寂寞空荆州。霜风萧骚晚，楚水荒凉愁。安得款段马，往来时独游。
0	0	0	0	0	0	1	0	0	0	0	0	秋怀寄梁先仰,袅袅秋风吹薜萝，忽惊新雁度金河。千山月色离魂黯，一夜秋声病枕多。促织吟寒催短鬓，疏砧敲曙怨青娥。瑶华满地还堪搴，欲寄相思奈远何。
0	0	0	0	0	0	0	0	1	0	0	0	登陶山寺,遗迹千年事恐诬，幽栖谁信为陶朱。不知古寺东山洞，曾与西施共隐无。
0	0	0	0	0	1	0	0	0	0	0	0	咏史效左记室,吕尚西入周，渭上犹盘桓。百里弃其国，饭牛在草间。乘时各自奋，功立名不刊。脱身屠钓中，一举生民安。少壮不用世，垂老反任官。年命苟不延，后世何所观。高材为人弃，贫贱良独难。焉知天下士，一身饥且寒。圣贤有不遇，自古以为叹。
0	0	0	0	0	0	0	0	1	0	0	0	次韵仲孺用前韵寄世美二首 其一,雪霁高阳里，欣欣春意深。旧游还入眼，何处复挥金。尘表谁南北，杯中失古今。重怜非土木，犹自一沉吟。
0	0	0	0	0	0	0	0	1	0	0	0	武昌怀古,漠漠烟村一古城，郊坛离殿草茅生。青山不解知兴替，销黯开颜为雨晴。
0	0	0	0	0	0	0	0	1	0	0	0	岁晚怀古,先生岁晚事田园，鲁叟遗书废讨论。问讯桑麻怜已长，按行松菊喜犹存。农人调笑追寻壑，稚子欢呼出候门。遥谢载醪袪惑者，吾今欲辩已忘言。
0	1	0	0	0	0	0	0	0	0	0	0	登叙州溪山一览楼,铁戟烟销戍垒残，危楼喜见峙江干。地经转战云常黑，天入悲歌雨易寒。不尽双溪流往恨，尚馀一塔耸遥观。郁姑仙去涪翁逝，今古茫茫独倚栏。
0	0	0	0	0	0	0	0	0	0	0	1	其三,春意全灰病后心，粥鱼斋鼓听禅林。鸟啼南岭梦初断，花发故园人懒寻。
0	0	0	0	0	0	0	0	0	0	0	1	秋夜,有客眠孤馆，更阑拥纸衾。清风千里梦，明月一声砧。素壁秋灯暗，红炉火夜深。寒猿啼岭外，惹起故乡心。
0	0	0	0	0	0	0	0	0	0	0	1	其二,百计归无策，谁知祸有胎。江河周顗泣，城郭令威来。访旧须俱白，过家心欲摧。故乡非不好，不是锦衣回。
0	0	0	0	0	1	0	0	0	0	0	0	梅,瘦影亭亭立，幽香细细清。竹希霜后操，松订岁寒盟。先得东风意，犹含太古情。超然群卉外，一味澹为生。
0	0	0	0	0	0	0	0	0	0	0	1	登恒山,揽辔登恒岳，缓步临仙台。崎岖乱岩中，一径屡萦回。虎风生万壑，涧底松声哀。石窦看云行，崖畔听泉雷。庙貌山腰下，琉璃委苍苔。重华昔巡守，北塞疆未开。恒山一望祭，岳石自飞来。秩礼传至今，名山竟蒿莱。飞石遗旧窟，茫昧谁能猜。我来观风游，出塞痗尘埃。遇此隹胜地，寥朗豁心怀。半规隐山椒，吟眺空徘徊。
0	0	0	0	0	0	0	0	0	0	0	1	岳阳中秋值安南贡使因怀旧游,洞庭秋气满龙堆，为客偏惊节序催。铁笛乍闻云外过，琼楼应傍月中开。越裳重译三年至，溟海浮槎八月来。忽忆旧游今万里，天涯长见雁飞回。
0	0	0	0	0	0	0	0	0	0	0	1	其八,故园春色在枝头，恼乱春风卒未休。无事晚来江上望，三三两两钓鱼舟。
0	0	0	0	0	0	0	0	1	0	0	0	闲居幽事,閒居幽事属田园，何必山林始避喧。足水早禾分母子，多年修竹见翁孙。欣然胜败无心弈，兀尔醉醒随意樽。昨夜一番雷雨过，绿波微涨曲池痕。
0	0	0	0	0	0	0	0	0	0	0	1	金台览古,沙气蒸云落日黄，西风高啸万林霜。金台骏骨归何处，古木寒鸱镇夕阳。聊共新诗添点缀，空馀衰草阅兴亡。燕昭身后望诸去，胜迹当时久已荒。
0	0	0	0	0	0	0	0	0	0	0	1	寄杨和吉,不见故人愁我心，江山信美倦登临。附书白鹤几时到，结屋翠微何处寻。风撼竹楼凭雨势，云归溪树作秋阴。琅玕细簟凉如水，应扫桂花弹素琴。
0	0	0	0	0	1	0	0	0	0	0	0	台城,晚云阴映下空城，六代累累夕照明。玉井已乾龙不起，金瓯虽破虎曾争。亦知霸世才难得，却是蒙尘事最平。深谷作陵山作海，茂弘流辈莫伤情。
0	0	0	0	0	0	0	0	1	0	0	0	中秋遣兴寄友二首 其一,满江风雨搅清秋，竟夕焚膏赋旧游。近日行藏输宋鹢，平生心胆似吴牛。君能怜我还应泣，壮不如人只合休。且复一樽开口笑，醉中大可葬新愁。
0	0	0	0	0	0	0	0	0	0	0	1	题羊士观家山水,关武坊中旧草堂，鸳鸯湖上好风光。四千里路来相觅，谩说扬州是故乡。
0	0	0	0	0	0	0	0	0	0	0	1	其二,鹿群相受岂能成，鸾凤终须万里征。何况故乡贫与贱，苏秦花锦事分明。
1	0	0	0	0	0	0	0	0	0	0	0	村居漫兴二首 其一,麦陇飞翚出，桑畦戴胜鸣。荷锄招北叟，把卷就南荣。退谷安吾老，愚公谥此生。任人嗔尔汝，一笑失愁城。
0	0	0	0	0	0	0	0	0	0	0	1	题枯木竹石,木叶欲脱天雨霜，竹枝乍低风已凉。三湘落日流波白，行子系船思故乡。
0	0	1	0	0	0	0	0	0	0	0	0	山中奉怀诸君十一首 其七 程总戎雪崖,将军起勋胄，恂恂若儒生。虎帐弃玄略，词林抗英名。天威付神武，浪迹歌太平。羌胡方桀骜，迟尔嫖姚兵。
0	0	0	0	0	0	1	0	0	0	0	0	游永济寺,重溯游踪卅载更，恰来初地认题名。暗泉时向岩前滴，老树都从石罅生。僧俗那能离世障，花残犹自媚春晴。忘情我羡娑罗子，红豆空劳泪结成。
0	0	0	0	0	0	1	0	0	0	0	0	简斋强三兄见怀和韵,屡经枉顾获龙溪，今日相思隔陇西。伏枥徒夸千里骥，对床常听五更鸡。醇醪曾醉周公瑾，成德唯存宓不齐。亲友三年零落尽，催归忍负子规啼。
0	0	0	0	0	0	0	0	0	0	0	1	寒食行广昌道中,桑乾转入蓟门天，历尽关城未到边。冠盖偶称秦使者，轺车又是晋山川。春明拜手辞双阙，寒食离家已二年。不独介推逃禄去，故乡原少洛阳田。
0	0	0	0	0	0	0	0	0	0	0	1	春日金陵怀南泉太守,借得扬雄宅，春来剩物华。清流鱼作队，高树鹊成家。岸帻风初暖，题诗日未斜。故人不可见，回首望天涯。
0	0	0	0	0	0	0	0	0	0	0	1	寄罗公严亲家,天涯为别几秋冬，南望闽山思不穷。烟树春天迷渭北，寒云日暮起江东。乡心最怕看明月，客梦偏惊听断鸿。安得相逢一携手，论文尊酒对春风。
0	1	0	0	0	0	0	0	0	0	0	0	野田行,萋萋芳草白杨路，落日平原聚狐兔。断碑蚀土巳无文，旁人言是将军墓。将军未死竭忠良，将军既死多感伤。万年千载一抔土，石表仆地今荒凉。子孙渐远人莫识，亦有栽桑与栽麦。雍门引琴为谁悲，能不欷歔叹陈迹。
1	0	0	0	0	0	0	0	0	0	0	0	登九峰,九日九峰寺，西风又送秋。竹间无路入，树杪有泉流。多事还佳节，伤心问故丘。山灵致吾意，长与护松楸。
0	0	0	1	0	0	0	0	0	0	0	0	游粤秀山各园亭,朝台久荒没，作景各为区。地主无南武，园亭有大夫。松涛惊耳湿，花气入胸腴。独怪峰峦在，依然古画图。
0	0	0	0	0	0	0	0	0	0	0	1	晓发建溪,夜雨添新涨，傍舟与岸齐。漫滩浮乱石，叠嶂夹危溪。夷险心无累，行藏道岂迷。故园觉清旷，更好结幽栖。
0	0	1	0	0	0	0	0	0	0	0	0	汉上暮春,鱼苗初出水，十里浪花圆。客有登楼赋，家无负郭田。雨来迎社日，春到浴蚕天。信美非吾土，岷峨落照边。
0	0	0	0	0	0	0	0	0	0	0	1	乡郡南楼怀古,南北世更迭，江山人重轻。澶渊出师诏，显德受降城。遗恨几时尽，寸心千载生。区区蓼花咏，痴计欲何成。
0	1	0	0	0	0	0	0	0	0	0	0	正月晦日游徐氏西园晚过杏花村遂登凤台次韵蒲汀二首 其一,芳时嘉侣共招寻，眺远凭高快赏心。城畔古丘封碧草，水边迟日媚青林。遥山雨霁千峰出，近郭烟浮万井沈。向晚欲归还小立，关关幽鸟送春音。
0	0	0	0	0	0	0	0	0	0	0	1	其二,多公二十岁，此夕感尤深。颇觉北风转，不堪西日沈。醉喧邻巷语，愁动故乡心。七帙从今始，菟裘可缓寻。
0	0	0	0	0	0	0	0	0	0	0	1	其三,回忆离家几许时，故园景象系吾思。人民失所无归日，黑白不分已乱棋。北望旧巢疑遇火，南飞老鸟乏栖枝。途中幸借村乡住，风雨满城恨莫知。
0	0	0	0	0	0	0	0	0	0	0	1	其三,塞上中秋月似霜，牧群歌起叠伊凉。归驼都载新蒐鹿，绝少征人夜望乡。
0	0	0	0	0	0	0	0	0	0	0	1	次韵柳通叟寄王文通,故人昔有凌云赋，何意陆沈黄绶间。头白眼花行作吏，儿婚女嫁望还山。心犹未死杯中物，春不能朱镜里颜。寄语诸公肯湔祓，割鸡今得近乡关。
0	0	0	0	0	0	0	0	0	0	0	1	其二,故乡今夜且遥思，羁馆何须叹远而。蝶梦春来应易入，牛刀岁久莫轻遗。天心犹籥容千古，物象为刍竞一时。此夕身依年共得，人间世与腊空移。
0	1	0	0	0	0	0	0	0	0	0	0	别章叟,平昔同邑里，经年不相思。今日成远别，相对心悽其。
0	0	0	0	0	0	0	0	0	0	0	1	即事,山亦无情色，莲非解语花。不传金谷酒，却送玉川茶。雅洁焚香地，丁宁种树家。白云生翠麓，去去故园赊。
0	0	0	0	0	0	0	0	0	0	0	1	金陵怀古 其一,天涯旅况又逢冬，薄暮江风惨客容。南渡君臣终逊位，东流波浪自朝宗。干戈满眼人将老，丧乱经心酒不浓。闻说楼船催伐木，何堪斧及六朝松。
0	0	0	0	1	0	0	0	0	0	0	0	过新甸瞻礼周总镇遗像①,所部谁降者，孤城碎欲尘。将军无战马，孝子不全身。儿女英雄气，边疆社稷臣。即今遗像在，挥泪细咨询。
0	0	0	0	0	0	0	1	0	0	0	0	元质携客渡江饮于村店,一篙寒碧碎鳞鳞，数尺孤舟仅著身。江水煮鱼还地脉，瓦盆盛酒见天真。颇容老子赊閒日，聊与青山作主人。不用樽前罗粉黛，远峰元解作眉颦。
0	0	0	0	0	0	0	0	0	0	0	1	初秋夜坐有感示于鳞,不寐宵声发，孤吟秋色来。关城羽林骑，钟鼓柏梁台。世事文章远，乡心战伐催。长安李生在，犹可对衔杯。
0	1	0	0	0	0	0	0	0	0	0	0	秋月篇,金商鸣素节，瑶律届先秋。始见西陵月，婵娟沧海头。清规临夜满，澄影际天浮。媚浦沈珠迥，凝波净练收。常悬鳷鹊署，初照凤凰丘。碧落宵同映，银潢晓共流。梁园生绮梦，陈榭感芳忧。爽洽征人袂，光含思妇楼。玉台情未已，鸾镜影空流。讵惜盈亏屡，仍知晦朔周。关山随别骑，淇水送行舟。愿逐馀辉去，兰台奉夕游。
0	0	0	0	0	0	1	0	0	0	0	0	秣陵送客入京,秣陵春已至，君去学归鸿。绿水琴声切，青袍草色同。鸟喧金谷树，花满洛阳宫。日日相思处，江边杨柳风。
0	0	0	0	0	0	0	0	0	0	0	1	郊行遣兴,节序易推迁，行行感暮年。麦云黄冒陇，柳浪绿浮川。倦鸟犹知返，飘蓬最可怜。故乡无旧业，何计赋归田。
0	0	0	0	0	0	0	1	0	0	0	0	游北禅寺,入门闻花香，傍砌看花色。花香细而清，花色洁以白。薰风院深沉，亭午人閒寂。悠哉羲皇上，着此忘机客。
0	0	0	0	0	0	0	0	0	0	0	1	朔方,天挍神兵罢朔方，双鞬不复挂渔阳。三秋白草缘关断，万里黄河入塞长。铁柱分标滇外戍，金书异姓汉中王。从军久负匡时略，愁见开边到夜郎。
0	0	0	0	1	0	0	0	0	0	0	0	寄谢逸人四溟二首 其一,汉京词赋多风雅，前拥邹生后枚马。四溟旅人兴最豪，冯轩落笔长河泻。醉中一别十经秋，落叶翩翩叹白头。思君恨无黄鹄羽，涕泗遥瞻沧海楼。
0	0	0	0	0	0	0	0	0	0	0	1	寄括苍李察院,武夷山下棹归舠，九曲萦纡涨碧桃。两字功名如草芥，十年身世付蓬蒿。广陵古调知音少，柯洞残棋不著高。今日孤忠在何许，挑灯自读楚人骚。
0	0	0	0	0	0	1	0	0	0	0	0	寄若和尚,今年东涧见国一，临风对坐蒲团石。松花柳花冥漠飞，白日空山受虚寂。晴光荧荧楚天末，大江之南大江北。愁云一片如乱丝，中有相思不堪织。
0	0	0	0	0	0	0	1	0	0	0	0	春日寄南曹故人,白门杨柳石桥边，尚忆金陵吏隐年。独夜有怀通梦寐，五云回首隔风烟。凤凰台古江应绕，鳷鹊楼高月自悬。省寺故人元不少，南音谁附北鸿传。
0	0	0	0	0	0	0	0	0	0	0	1	送杨千牛（一作秋）趁岁赴汝南郡觐省便成婚（得寒字）,问吉转征鞍，安仁道姓潘。归期明主赐，别酒故人欢。珠箔障炉煖，孤裘耐腊寒。汝南遥倚望，蚤去及春盘。
0	0	0	0	0	0	0	0	0	0	0	1	其四,春台偃蹇数朝枝，风雪几侵冰玉姿。向晚不知何处笛，一声忽动故园思。
0	0	0	0	0	0	0	0	0	0	0	1	其二,归路秦城下，寒云惨平田。故园沧海边，绿柳覆平川。送客异他日，还舟殊昔年。华亭有明月，长向陇头悬。
0	0	0	0	0	0	0	0	0	0	0	1	其二,故园风景好，归去乐无疑。濯足临清泚，充肠茹紫芝。金章违世宠，黄发系宸思。会逐蒲轮起，调元晚更宜。
0	0	0	0	0	0	0	0	0	0	0	1	偶成,故园千里外，独有梦魂过。何时更携手，散发共行歌。
0	1	0	0	0	0	0	0	0	0	0	0	从军四首 其一,汉虏互胜负，边塞无休兵。壮丁战尽死，次选中男行。白日隐碛戍，胡沙惨不惊。交加白骨堆，年年青草生。开疆整未已，召募何多名。萧萧千里烟，狼虎莽纵横。哀哉良家子，行者常吞声。
0	0	0	0	0	0	0	0	1	0	0	0	哭庞甥东侣孝廉二首 其一,把书不禁泪盈盈，年与而翁本弟兄。一自玉楼天有召，喜看秋榜汝成名。祝鸠命氏初贻□，鸿雁联飞日迈征。及识君家今五世，可堪垂暮哭吾甥。
0	0	0	0	0	0	0	0	0	0	0	1	得家荆州兄都下书久而未荅夜窗检笥中旧札因续报章并作二诗奉寄 其一,朔南踪迹两浮萍，尔渡滹沱我洞庭。橘柚候依京国雁，茱萸会散故园星。瘴乡弓力秋来健，沙碛笳音岭外听。若向此游论客况，兵荒一一眼曾经。
0	1	0	0	0	0	0	0	0	0	0	0	月,静极寒深得定光，天开冰界地浮霜。不知欢乐谁今夕，如此年华我异乡。独影衔杯空脉脉，乱山横海但茫茫。愁来频向中庭立，竟夜曾无一雁翔。
0	0	0	0	0	1	0	0	0	0	0	0	其五 贾谊,寄声谢绛灌，勿毁洛阳人。岁晚治安策，谆谆礼大臣。
0	0	0	0	0	0	0	0	0	0	0	1	同綦毋学士月夜闻雁,栖宿岂无意，飞飞更远寻。长途未及半，中夜有遗音。月思关山笛，风号流水琴。空声两相应，幽感一何深。避缴归南浦，离群叫北林。联翩俱不定，怜尔越乡心。
0	0	0	0	0	0	0	0	0	0	0	1	胡生仕中九日载酒,门生载酒来衡宇，野客簪花忆故乡。酒色才于今岁绿，花枝仍似去年黄。残山剩水登临厌，短句长歌属和忙。信是乾坤容晚景，不知风雨过重阳。
0	0	0	0	0	0	0	0	0	0	0	1	远梅,我居江北尔江南，千里幽香鼻未参。安得故园明月夜，花前宾主共成三。
0	0	0	0	0	0	0	0	0	0	0	1	秋日社集僧房仍移酌田家分韵得微字,空门浩劫驻流晖，遇赏同人愿不违。搥磬法堂生午寂，浮杯僧担卸云飞。雁鸿影澹书空远，络纬声悽得气微。葭菼半藏渔父艇，豆花全护野人扉。好将庭际垂杨线，为制霜前青芰衣。细切橙齑鱼味美，新刍菊酿蟹脂肥。四时览胜三秋最，千里论交一士稀。试问吾曹开社后，东南风雅定谁归。
0	0	0	0	0	0	1	0	0	0	0	0	雪中闻李儋过门不访聊以寄赠,度门能不访，冒雪屡西东。已想人如玉，遥怜马似骢。乍迷金谷路，稍变上阳宫。还比相思意，纷纷正满空。
0	0	0	0	0	0	0	0	0	1	0	0	闺怨诗 其一,尘暗离后镜，带永别前腰。
0	0	0	0	0	0	0	0	0	0	0	1	浣溪沙 冬闺,闲坐房栊看日斜。帘风阵阵峭寒加。自携金鸭款梅花。冻水一方休洗砚，轻烟几缕任煎茶。锦书无奈忆天涯。
0	0	0	0	0	0	0	0	0	0	0	1	旅舍苦寒,溪边一区屋，琐碎似蜂房。晓日不入牖，天风常撼床。搜囊失裘褐，携幼诉凄凉。穿地燃山火，春温属故乡。
0	0	0	0	0	0	0	0	0	0	0	1	宿昭关,晓风东下渡南徐，远道迢遥万里馀。客路岂堪频见月，故园况复乏无书。青天剑泣思吴市，白马潮归送伍胥。一夜昭关双鬓改，芦中泪涸楚江鱼。
0	0	0	0	0	0	0	0	0	0	0	1	忆荣上舍,江馆春相遇，乡心晚益知。青云持节日，短褐省亲时。高谊能分禄，空囊只赠诗。别来消息断，几欲到分宜。
0	0	0	0	0	0	0	1	0	0	0	0	送赵兵宪絅夫之宣府,晓发居庸道，征袍霜露侵。扬旌度寥廓，吹角动萧森。残月楼中啸，青山马上吟。风云占气候，亭障足登临。狐岭寒城断，龙沙秋草深。明王忧紫塞，战士感黄金。樽俎三边策，烽烟独夜心。功成竟何处，海上有丹岑。
0	0	0	0	0	0	0	0	0	0	0	1	题马抑之画江阁捕鱼图,水阁风多酒思凉，仙郎一曲和沧浪。祗今正是贤劳日，莫为鲈鱼恋故乡。
1	0	0	0	0	0	0	0	0	0	0	0	春怨（明本注：乙未五月）,扫地待花落，惜花轻着尘。游人空眷恋，踏去却寻春。
0	0	0	0	0	0	0	1	0	0	0	0	夜行村中,荒径迷衰草，驱车独夜行。断冰迎月白，野烧入昏明。风力侵衣劲，霜花拂面轻。前村知不远，隐隐辨人声。
0	0	0	0	0	0	0	0	0	0	0	1	送顾勉斋督饷关中,柳色依依边马鸣，故人万里赋西征。汉江旧绕褒斜谷，蜀道新悬骠骑营。碛里梅花春不度，楼中羌笛夜偏清。相看怀抱萧条尽，陇水秦云雁几声。
0	0	0	0	0	1	0	0	0	0	0	0	草堂村寻罗生不遇,数株溪柳色依依，深巷斜阳暮鸟飞。门前雪满无人迹，应是先生出未归。
0	1	0	0	0	0	0	0	0	0	0	0	婕妤怨（一作相和歌辞 倢伃怨）,谗谤潜来起百忧，朝承恩宠暮仇雠。火烧白玉非因玷，霜剪红兰不待秋。花落昭阳谁共辇，月明长信独登楼。繁华事逐东流水，团扇悲歌万古愁。
0	0	0	0	0	0	0	1	0	0	0	0	兰,谁从九畹移，见此三珠淑。亚盆弄窈窕，对牖讵幽独。晴光溢箭紫，露润漙叶绿。扬猗藉轻风，散芬当上伏。庭鹿可为友，塞禽那敢啄。何处不国香，分别宁非俗。奚必湘沅间，方云称清馥。
0	1	0	0	0	0	0	0	0	0	0	0	风,中宵使我感生平，相对摇摇短烛檠。不散积愁同乱叶，恐吹远梦在荒城。人都久厌干戈苦，天亦谁为意气争？且自敛藏听造化，空山猿鹤莫悲鸣。
0	1	0	0	0	0	0	0	0	0	0	0	秋澜村晚坐,常岁越此宿，为近一日程。今年奉慈辇，按顿弗远行。恐防起居劳，晨征卓午停。兀坐渺予望，后日方谒陵。
0	0	0	0	0	0	1	0	0	0	0	0	寄惠州太守史使君（立模乙未二月十五日）,使君自昔居黄扉，曾在上前争是非。于今去饮惠州水，餐荔亦和东坡诗。黄金台下一见之，罗浮月满相思时。我将决策罗浮去，东道主者非公谁。
0	0	0	0	0	0	0	0	0	0	0	1	江行杂咏 其一,出门成远客，况复渡江来。雾堞知何处，风樯去不回。人声空谷应，夕照半山开。渺渺沧波上，乡心日几回。
0	0	0	0	0	0	0	0	0	0	0	1	其二,乌府归来未白头，相逢不道又深秋。故园亲友知多少，若个能来慰别愁。
0	0	0	0	1	0	0	0	0	0	0	0	宫词,歌云笑电满三年，较似愁眉第一妍。合德房栊开晓雪，丽华轩槛倚秋烟。奇香百蕴汤泉试，佳果同心驿骑传。不是慧心争解妒，敝衣遥望也潸然。
0	0	0	0	0	0	0	0	0	0	0	1	翊云出示晋祠画片因寄叔海先生难老山庄,霜髯契阔二年馀，汾雁书来?卜居。想拓凉堂临碧玉，又闻横舍俟安车。白亭旧筑应骖靳，顾怪前踪欠接橥。太息故园兵气恶，并州生聚近何如。
0	0	0	0	0	0	0	0	0	0	0	1	庭桂盛开独酌偶成,草堂丛桂蔼清阴，忽漫枝头尽布金。大树几年劳梦寐，小山今日费招寻。未教为楫凌波去，且酿成浆带月斟。自是故园堪偃蹇，布袍宁厌晚香侵。
0	0	0	0	0	0	0	1	0	0	0	0	村居夜坐,黯黯霜华重，漫漫月色昏。虫声咽枯树，人影灭孤村。犬吠别家客，邻敲隔院门。寒窗镫一粟，相对悄无言。
0	0	0	0	0	0	0	0	0	0	0	1	杨花,春光谁占得，杨花独自知。未到传消息，将归送别离。随风飞更急，入户舞还低。大有撩人处，妆台恼画眉。
0	0	0	0	0	0	0	0	0	0	0	1	邵伯湖寄柴墟先生,湖口馀寒驻客舟，乡园犹是数程留。短檠迟柝悲今雨，丹阙青云感旧游。飞鹄正酣云外路，浴鸥犹眷水中洲。当时万卷空多兴，通籍金闺误见收。
0	0	0	0	0	0	0	0	0	0	0	1	游南山,一洞豁然敞，一洞窈然曲。愁猿不敢啸，倒挂白蝙蝠。日色秋苍凉，余映散岩谷，混沌凿不死，妙手剜其腹。中空嵌玲珑，乱占莓苔绿。我来白云飞，我去白云宿。一我一白云，都在石佛目。南山胜绝处，烟霞与石屋。一洞泉洞洞，遗声听水乐。
0	0	0	0	0	0	1	0	0	0	0	0	拟古寄左敬修,流辉不可驻，倏如车轮驰。挟持本无具，敢云知我希。微鸟辞故翼，落叶堕深池。分飞容有迫，沈默谁能持。但得藉方寸，用达长相思。譬如影与形，何在不见之。流水有时竭，白日安可欺。愿言慰千里，幸勿心然疑。
0	0	0	0	0	0	0	0	0	0	0	1	其二,虬箭消残夜，鸡鸣报晓春。故园如祝岁，应祝蚤归人。
0	0	0	0	0	0	0	0	0	0	0	1	下第再过崔邵池阳居,岂无故乡路，路远未成归。关内相知少，海边来信稀。离云空石穴，芳草偃郊扉。谢子一留宿，此心聊息机。
0	0	0	0	0	0	0	0	0	0	0	1	其二,客程多险隘，岐路足风烟。云傍山腰宿，舟从石罅穿。乡心秋雨外，归目断鸿边。未老须回首，人生无百年。
1	0	0	0	0	0	0	0	0	0	0	0	哭内,破镜难圆对影长，九秋兰菊易荒凉。只应儿女伤心泪，滴作萧郎两鬓霜。
0	0	0	0	0	0	0	0	0	0	0	1	侵晓见闺人礼忏,残月微微散晓星，窗风吹动画幡铃。衣中珠珞千条重，定后炉烟一缕青。鹦鹉教来持口戒，莲华绣去裹心经。梵音唱彻声清远，卧阁何人梦不醒。
0	0	0	0	0	0	0	0	0	0	0	1	风光楼,风光楼上望乡关，树杪云开见远山。目极长江渺无际，落霞天外鸟空还。
0	0	0	0	0	0	0	0	0	0	0	1	其二,溪边随事有桑麻，尽日山程十数家。莫怪行人频怅望，杜鹃不是故乡花。
0	0	0	0	0	0	0	0	0	0	0	1	别李浦之京,故园今在灞陵西，江畔逢君醉不迷。小弟邻庄尚渔猎，一封书寄数行啼。
0	1	0	0	0	0	0	0	0	0	0	0	村居杂诗四首 其一,邻翁走相报，隔窗呼我起。数日不见山，今朝翠如洗。
0	0	0	0	1	0	0	0	0	0	0	0	登飞来寺二首 其一,飞来闻古寺，此日费跻攀。殿耸松阴上，江随石势翻。宦情灰善果，乡泪隔禅关。愁思群僧少，猿声落照间。
0	0	0	0	0	0	0	1	0	0	0	0	拟春闺晓起,春深节气柔，独夜贮春愁。欹枕钟敲梦，开檐月在钩。栏花怜并倚，林鸟语相求。女伴催妆竟，招邀淇上游。
0	0	0	0	0	1	0	0	0	0	0	0	梅花,梅如姑射仙，桃李终难并。雪底暗传香，泉边孤照影。清声闻丽谯，至味入钟鼎。爱者虽繁多，知名独和靖。隐显不同功，因之发深省。
0	0	0	0	0	0	0	0	1	0	0	0	玉阶怨,井桐浙沥垂寒露，绮窗夜夜疏萤度。无言欹枕望明河，河畔繁星不知数。永巷迢迢御水深，羊车消息空沈沈。蓦闻长乐歌钟发，满榻秋风独拥衾。
0	0	1	0	0	0	0	0	0	0	0	0	哭刘泖生 其一,滞调闲官称墨狂，衰年一命走循墙。忽增逐臭喧濒海，何待焚香诉上苍。疑狱廉囚凭急救，免官徒跣得徐商。曾无戕贼为仁义，竟尔屠身厌不祥。
0	0	0	0	0	0	0	0	0	0	0	1	喜玄敬少卿致仕,似我归来亦未迟，夫君得谢又先之。清朝况是悬高位，白社多缘赴夙期。到处溪山同载酒，故园风物尽裁诗。一场好梦今朝觉，却任傍人道是痴。
0	0	0	0	0	1	0	0	0	0	0	0	为南村题蟠桃图寿喻守,蟠桃子熟金累累，参差接到花开时。仙山阔远谁貌得，使君燕寝回春姿。海山千里春茫茫，东风是处桃花香。使君有意能小待，实成亦是三千霜。
0	0	0	0	0	0	0	0	0	0	1	0	塞下曲,单于入我疆，涉河与之战。杀气塞马蹄，胡霜割人面。大风起沙尘，两军不相见。思报明主恩，岂知命如线。天骄今已平，归奏甘泉殿。
0	0	0	0	0	0	0	0	0	0	0	1	鄂寓有感，寄赠姜君研云二首 其一,出门寒食清明节，转眼风光到菊花。顾我奔驰消岁月，输君坐啸乐烟霞。故乡迢递三千里，水国浮沈百万家。时事艰难生计薄，担囊何日赴京华。
0	0	0	0	0	0	0	0	0	0	0	1	对镜,青镜重磨照白须，白须闲撚意何如。故园迢递千山外，荒郡淹留四载馀。风送竹声侵枕簟，月移花影过庭除。秋霜满领难消释，莫读离骚失意书。
0	0	0	0	0	0	0	0	0	0	0	1	登金山留玉阁,高阁一凭眺，苍茫太古情。天疑入海尽，潮欲挟山行。芳草金陵渡，斜阳铁瓮城。乡关杳何处，向晚客愁生。
0	0	0	0	0	0	0	0	0	0	0	1	赠吴少君,一瓢将一杖，随地掩柴扉。课仆磨长剑，教儿制短衣。诗留闲寺遍，梦入故乡稀。邂逅还成别，天寒何处归。
0	0	0	0	0	0	0	0	0	0	0	1	杂感 其一,闻说朝廷罢上都，中原民困尚难苏。雪深六月天围塞，雨涨千村地入湖。瀚海波涛飞战舰，禁城宫阙起浮图。关山到处愁征调，愿赐三军所过租。
0	0	0	0	0	0	0	0	0	0	0	1	其二,细切风乾远寄将，缄封闻说自高堂。使君正醉罗浮酒，不免樽前忆故乡。
0	0	0	0	0	0	0	0	0	0	0	1	春村,二月村园暖，桑间戴胜飞。农夫舂旧谷，蚕妾捣新衣。牛马因风远，鸡豚过社稀。黄昏林下路，鼓笛赛神归。
0	0	0	0	0	0	0	0	0	0	0	1	行台雨后红葵尽开但蛙蝉颇聒耳,园葵吐高红，庭蝉噪深绿。客意忽惊时，故乡新稻熟。
0	0	0	0	0	0	0	0	0	0	0	1	闻潮,钱塘江上吾家近，惯听秋潮动地鸣。今日蓬莱于役处，却疑身在故乡行。
0	0	0	0	0	0	1	0	0	0	0	0	次韵择之怀张敬夫（宋本作南轩）,往时联骑向衡山，同赋新诗各据鞍。此夜相思一杯酒，回头犹记雪漫漫。
0	0	0	0	0	0	0	0	0	0	0	1	其四,蕊珠宫殿月茫茫，我道分明即故乡。花里便为仙世界，云边堪想古衣裳。众香国暖春常笑，群玉山高夜放光。愿得画中人不老，年年只作画中妆。
0	0	0	0	0	0	0	0	0	0	0	1	其二,有来即有去，幻质孰能存。在世本逆旅，送君归故园。因声袁尚玺，兼谢邓黄门。死视生谁胜，还当了此言。
0	0	0	0	0	0	0	0	0	0	0	1	二绝 其一,过尽柳花无复绵，几畦麦浪涨晴川。幽禽唤起醉乡梦，疑在故园茅屋边。
0	1	0	0	0	0	0	0	0	0	0	0	送姚杭州赴任因思旧游二首 其一,与君细话杭州事，为我留心莫等闲。闾里固宜勤抚恤，楼台亦要数跻攀。笙歌缥缈虚空里，风月依稀梦想间。且喜诗人重管领，遥飞一盏贺江山。
0	0	0	0	0	1	0	0	0	0	0	0	春闺,落花飞絮拥重门，呖呖啼莺绕内垣。罗幕已开天未晓，珠璎再整日初暄。帘栊夕照金蝉亸，庭院东风宝篆温。雁阻衡阳书不到，可堪惆怅对黄昏。
0	0	0	0	0	0	0	0	0	0	1	0	战城南,进兵龙城南，转战天山道。烽烟涨平漠，杀气霾荒徼。将军重爵位，天子尚征讨。不辞斗死多，但恨生男少。
0	0	0	0	0	0	0	0	0	0	0	1	江上漫成,游人恋故乡，每恨离家远。如何石尤风，又叹舟行晚。
0	0	0	0	0	0	0	0	0	0	0	1	清明日，闻邻人祭扫有感,浮家泛宅寄漳城，时有乡心触处生。闻道隔邻忙祭扫，一年难过是清明！
0	0	0	0	0	0	0	0	0	0	0	1	和白敏中圣德和平致兹休运岁终功就合咏盛明呈上,萧关新复旧山川，古戍秦原景象鲜。戎虏乞降归惠化，皇威渐被慑腥膻。穹庐远戍烟尘灭，神武光扬竹帛传。左衽尽知歌帝泽，从兹不更备三边。
0	0	0	0	0	0	1	0	0	0	0	0	寄鳌溪程则敬,龙门山中有奇士，杜门不出须眉苍。收书隐几窗月白，岸帻坐石松风凉。心轻轩冕慕丹诀，志在山水谈青囊。相思不见劳梦寐，送别贤郎心愈伤。
0	1	0	0	0	0	0	0	0	0	0	0	哭胡处士,故人江阁在，重到事悠悠。无尔向潭上，为吾倾瓮头。空馀赤枫叶，堕落钓鱼舟。疑是冲虚去，不为天地囚。
0	0	0	0	0	0	0	0	0	0	0	1	刘兄垂示同张兄游向园呈先生诗卷次韵,闻道舆篮出，兴怀反棹时。身虽缚官簿，心岂忘筇枝。已后斜川集，方赓人日诗。因君竹林咏，动我故园思。
0	0	0	0	0	0	0	0	0	0	0	1	敬和老人青梅,雪水迎风细作鳞，青青又是故园春。只知和鼎非凡子，岂料升盘有苦人。还我核来机转熟，寄渠花去意犹新。侧生底事摇车颊，空作渔阳一点颦。
0	0	0	0	0	1	0	0	0	0	0	0	登郡城南楼见仰山迟游侣,楼压春城迥，山连晓雾寒。身高百林上，兴绕一峰端。盘踞开雄镇，登临耸钜观。所欢犹未至，惆怅凭栏干。
0	0	0	0	0	0	0	0	0	0	0	1	宿楚丘怀石子植颜平仲赵才仲,暮行楚丘北，适与寒雨值。旅舍一尺泥，又乏刍秣费。故人渺天涯，客子初夜至。披衣附残火，煮茗当晚馈。昏昏傍晚枕，悄悄入清睡。向来谈笑声，已若异世事。但觉舌本间，尚有宿酒味。鸿鹄乘秋风，意在网罗外。强饭无多谈，此语敢失坠。
0	0	0	0	0	0	0	0	0	0	0	1	山水图 其一,年来书剑客长安，尘满青袍鬓雪寒。回首故园归未得，好山多在画中看。
0	0	0	0	0	0	0	0	0	0	0	1	哭芳弟二首 其一,荆树庭前别，北来音信稀。无论生是寄，只道死如归。鹤发家何在，鸰原事已非。关山燕粤隔，忆汝但柴扉。
0	0	0	0	0	0	0	0	0	0	0	1	过邗沟怀古,荒陂野水古邗沟，千载曾经炀帝游。煖日轻风牵锦缆，垂杨芳草引龙舟。春残故国閒金屋，花满芜城醉玉楼。一自真龙飞晋水，乱云空结海天愁。
0	0	0	0	0	0	1	0	0	0	0	0	寄赠薛涛①,锦江滑腻蛾眉秀，幻出文君与薛涛。言语巧偷鹦鹉舌，文章分得凤皇毛。纷纷辞客多停笔，个个公卿欲梦刀。别后相思隔烟水，菖蒲花发五云高。
1	0	0	0	0	0	0	0	0	0	0	0	和宫怨,斜日倒穿龙尾道，杨柳半枯秋色老。翠华西幸华清宫，长门落叶无人扫。
0	0	0	0	0	0	0	0	0	1	0	0	闺怨,春态溟濛处处迎，园林终夕雾烟横。绿杨树底閒来往，如在行人梦里行。
0	0	0	0	0	0	0	0	0	0	0	1	采莲曲,烟中一叶采莲舟，两岸香风正早秋。瞥见江南明月上，玉箫吹断紫云愁。
0	0	0	0	0	0	0	0	0	0	0	1	宿淮浦寄司空文明,思君深夜百忧新，淮浦东头问去津。千里楚天初度雁，两河明月未归人。从风自叹成黄叶，临水空思采白蘋。知己飘零有如此，旧游那复洛阳春。
0	0	0	0	0	0	0	0	0	1	0	0	梅花,冷艳天然白，寒香分外清。稍惊春色早，又唤客愁生。待索巡檐笑，嫌闻出塞声。园林多少树，见尔眼偏明。
0	0	0	0	0	0	0	0	0	0	0	1	得汤臣弟书,小别又三月，乡心惨不舒。可怜五十日，才得一封书。丧乱思同气，艰难况索居。烽烟方未已，生理复何如。
0	0	0	0	0	0	0	0	0	0	0	1	下第有怀,故乡朝夕有人还，欲作家书下笔难。灭烛何曾妨夜坐，倾壶不独为春寒。迁来莺语虽堪听，落了杨花也怕看。但使他年遇公道，月轮长在桂珊珊。
0	0	0	0	0	0	0	0	0	0	0	1	秋日写怀 其一,百岁浮生真梦鹿，三秋转盻似流乌。往来宇宙成今古，翕散形神滞有无。客思登楼云共远，乡心对酒月同孤。尘缁京洛缘何事，杞菊烟霞是□吾。
0	0	0	0	0	1	0	0	0	0	0	0	望天池寺,杳霭天池寺，庐山第几峰。御题丹碣重，荒径紫烟封。鸟没云无迹，僧归雪有踪。不辞屐费齿，惆怅隔林钟。
0	0	0	0	0	0	0	0	0	0	0	1	哭赵庆孙,百亩山田三径资，岁收杞菊可无饥。种来松柏不妨晚，斸取茯苓还有时。云护溪堂相待久，花栽江县却归迟。祇今留得吟床在，网罥尘封自不知。
0	0	0	0	0	0	1	0	0	0	0	0	和竹里苏材叔见梅怀友韵,徘徊江路侧，何以慰相思。阳彩来寒树，贞姿倚暮篱。飘零怀远道，辽索负芳时。伫立幽吟苦，馀怀将诉谁。
0	0	0	0	0	0	1	0	0	0	0	0	奉寄杨铁厓先生,光范门前三上书，先生曾为发长吁。□桥杨柳藏书屋，铁笛梅花落酒壶。偶遇故人论北海，相思一夜梦西湖。由来海内誇长句，肯寄浮家野老无。
0	0	0	0	0	0	0	0	0	0	0	1	寄和汤仲能,忆昨桃包返故乡，意君束带侍明光。一书似坐穷为祟，百计无如去最长。蚁穴梦残何足记，蟆陵愿在莫须偿。即今台阁多收召，定有名公雪孝章。
0	0	0	0	0	0	0	0	0	0	0	1	送友人赴边,烽火照祁连，三军复驻边。寒笳悲汉月，塞草接胡烟。按甲秋□□，□□□□□。□□应献捷，刻石继燕然。
0	1	0	0	0	0	0	0	0	0	0	0	游叶乐山山庄 其一,谁卜幽居水竹间，衡门无事昼常关。寻芳不逐春风舞，采药长随夜月还。精舍阴阴修竹里，佳城郁郁小溪湾。多君领得林泉趣，名利无心梦亦閒。
0	0	0	0	0	0	0	0	0	0	0	1	归途始发,重作滇云万里征，归途却喜遇春晴。一筇历历记行店，双堠频频减去程。岭上闻猿孤枕泪，壁间见蝎故乡情。乌蒙瘴雾昏眸久，想对江花眼倍明。
0	0	0	0	1	0	0	0	0	0	0	0	客中寒食,旅次经寒食，思乡泪湿巾。音书天外断，桃李雨中春。欲饮都无绪，唯吟似有因。输他郊郭外，多少踏青人。
0	0	0	0	0	0	0	0	0	0	0	1	哭倪氏女弟亡儿传孙,骨肉天涯别，风尘客子悲。孟州新丧妹，夔峡继亡儿。烛暗猿啼夜，城空日落时。肝肠已无泪，只是脑中脂。
0	0	0	0	0	0	1	0	0	0	0	0	周公瑕有书见问寄答,故人何所似，契阔已多年。旧事閒应记，新诗老更传。花开三径雨，门闭万峰烟。犹采相思树，封题到远天。
0	0	0	0	0	0	1	0	0	0	0	0	晤冠公寄呈其尊人,十年前话大江浔，手把绨袍泪渍襟。自别以来知罪重，相思无柰感恩深。藏身苍翠人三代，绕膝斓斑玉一林。百尺长枝移远碛，梦中应见伴僧吟。
1	0	0	0	0	0	0	0	0	0	0	0	金陵怀古,荒城莽莽蔽荆榛，虎踞龙蟠迹已陈。赤壁战争江照晚，青楼歌舞鸟鸣春。十年王气雄图尽，一叠寒笳客恨新。折屐风流犹可想，只今高卧岂无人。
0	0	0	0	0	0	0	0	0	0	0	1	严陵道中 其一,长安回首远，渐渐近严陵。客梦春江橹，乡心野店灯。路行三百里，山看万千层。处处皆幽胜，题诗愧不能。
0	0	0	0	0	0	0	0	0	0	0	1	其二,墓祭非经古未闻，年来拜扫隘车尘。谁怜原上千年冢，且醉樽前百岁身。榆火欲燃行客晚，梨花不减故园春。石泉浇醒浮生梦，耿耿孤怀孰与亲。
0	0	0	0	0	0	0	0	0	0	0	1	夜泊淮上复寄逢原,黄沙白草满淮垠，逆旅萧条思不禁。风约乱云归陇首，角催明月出波心。槎头涌处潮初上，斗柄移时梦未沈。遥想故人投宿地，画船应在碧榆林。
0	0	0	0	0	0	0	0	0	0	0	1	太白楼赠肖斋呼子孟,二豪临眺罢，千古擅风流。我辈同登日，江山万里秋。风烟淮海色，舟楫故园愁。把酒凌倒影，长歌忆旧游。
0	0	1	0	0	0	0	0	0	0	0	0	塞上,五陵年少喜擒生，长在居延道上行。天马几时来绝塞，秋风一夜入重城。黄花戍里明戈剑，白雁关前捲旆旌。祇恐城南留少妇，月明中夜怨长征。
0	0	0	0	1	0	0	0	0	0	0	0	栗区村与无斁别,十年投分皆卿相，四海论心只弟昆。老忆躬耕困随牒，春风挥泪栗区村。
0	0	0	0	0	0	0	0	0	0	0	1	为李世昌挽乃丈人三首 其一,何翁高节与冰清，佳婿交驰玉阙名。怅望长江水已释，不堪回首望乡情。
0	0	0	0	0	0	0	0	0	0	0	1	其二,红柳花妍莫可俦，白杨风惨易悲秋。萧萧落木榆关冷，最动乡心倚戍楼。
0	0	0	0	0	0	0	0	0	0	0	1	送常侍御却使西蕃①,归奏圣朝行万里，却衔天诏报蕃臣。本是诸生守文墨，今将匹马静烟尘。旅宿关河逢暮雨，春耕亭障识遗民。此去多应收故地，宁辞沙塞往来频。
0	0	0	0	0	0	0	0	0	0	0	1	融州望乡,故国来来八十程，登楼迷却桂州城。望乡不分千山隔，上趁金乌日里行。
0	0	1	0	0	0	0	0	0	0	0	0	村居,乔木荒村古，归来遂所居。人情安瓦落，机事识舟虚。岁晚霜横野，宵长月照书。心田恐芜没，不敢废耘锄。
0	1	0	0	0	0	0	0	0	0	0	0	白水村,朝发白水村，风帆健如马。行人互先后，去鸟纷上下。白云生远岑，青天入平野。依稀林木外，幡幢见精舍。河边四五家，犹是鸡豚社。我游亦已屡，把酒心莫写。欲访桃花源，悠悠愧渔者。
0	0	0	0	0	0	0	1	0	0	0	0	刘主静学士题墨梅见寄因次其韵以复四首 其一,故人天上客，遥寄一枝梅。问是谁知己，鳌头旧大魁。
0	0	0	0	0	0	0	0	0	0	0	1	题刘文渊江村秋霁长幅,巴山深处忆家山，九月江村血染丹。秋水长天归路阻，晚枫衰柳夕阳残。壁间林壑探尤美，纸上桃源保亦难。莫遣又随峨舸去，画图好作版图看。
0	0	0	0	0	0	0	0	0	0	0	1	姑苏怀郑翰卿,十年踪迹遍天涯，散尽黄金满狭斜。庄舄岂能忘越国，莫愁原自属卢家。孤莺白岳啼衰柳，匹马青楼过落花。日暮思君心独远，片帆江上阻蒹葭。
0	0	1	0	0	0	0	0	0	0	0	0	哭邢刍父六首 其六,太学三旬食，邢家万事空。初头才过我，半后已无公。惚恍扶床语，仓皇就木终。从今颜巷冷，宁复孔尊同。
0	0	0	0	1	0	0	0	0	0	0	0	观天目山瀑布,谁将千尺练，挂向碧峰头。晴洒长空雨，寒生六月秋。褰风银浪涌，闪日雪花浮。不作涓涓滴，阴崖祇暗流。
0	0	0	0	1	0	0	0	0	0	0	0	宫词 其二,蜂粉蜂黄事已休，凝尘空满玉搔头。海棠酣睡醉无力，人柳痴眠閒自愁。深掩绿云笼晓月，乱飘红雨涨春流。不知燕子来时节，几度双飞入画楼。
0	0	0	0	0	0	0	0	1	0	0	0	北远山村,山村农事罢，历览一怡颜。柄穗篝车满，桔槔溪町閒。墙根菘尚绿，坞外树全殷。乐土真堪绘，因思宇县间。
0	0	0	0	0	0	0	0	0	0	0	1	其二,春风舣棹楚王城，曾向萧斋听雨声。临水忽惊头并白，看山误喜眼犹明。愁来无复轩裳梦，老去难忘儿女情。最忆故园春事动，石田茅屋要寻盟。
0	0	0	0	0	0	1	0	0	0	0	0	寄衣曲,孤月照庭阑，相思剪合欢。泪从灯烛下，霜入□□寒。绝漠□□远，空闺锦帐残。凭君封裹里，谁为著时看。
0	0	1	0	0	0	0	0	0	0	0	0	九日登东山寄昌叔,城上啼乌破寂寥，思君何处坐岧峣。应须绿酒酬黄菊，何必红裙弄紫箫。落木云连秋水渡，乱山烟入夕阳桥。渊明久负东篱醉，犹分低心事折腰。
0	0	0	0	0	0	0	0	0	0	0	1	城南晓行限韵与白岩双溪同赋,侵晨出郭旋添衣，自笑浮生未息机。终日驰驱何所事，故乡咫尺尚忘归。江空月落潮声小，野旷天低树影微。不识饥乌底心性，避人还欲向人飞。
0	1	0	0	0	0	0	0	0	0	0	0	咏白莲,银浦凉云澹不收，露台仙掌夜悠悠。玉箫吹断瑶池月，错认华清水殿秋。
0	0	0	0	0	0	0	0	0	0	0	1	次蒲台,晓廛集似鸟投林，密栅缘墙布棘针。冷雾障天云木暗，暖风着地雪泥深。济流东去长归海，蜀客西来远货金。喜遇采江香酝卖，一尊见贶慰乡心。
0	0	0	0	0	0	0	0	1	0	0	0	蚤过东村,凌晨发逸兴，策马背荒城。平原何膴膴，秋色殊空明。疏雨夜来过，林壑被馀清。茅茨相因依，荟蔚藏柴荆。已喜尘鞅隔，况闻好鸟鸣。披襟话野老，愉悦荡心情。攘攘市廛内，无乃丧吾生。缅彼桃花源，永言羡躬耕。
0	0	0	0	0	0	0	0	0	0	0	1	其三,添尽征衣总怯凉，草根亭午尚凝霜。毡庐星散千堆白，羽骑尘飞一道黄。偏是空林无鸟雀，每经平阪见牛羊。明晨已出阳关路，却梦承欢在故乡。
0	0	0	0	0	0	0	0	0	0	0	1	哭罗生汝奎,一日千秋别，孤云万里心。谁怜泉下士，元是席中珍。桂馆留残榻，玉坛空暮林。高深閟古调，不为惜知音。
0	0	0	0	0	0	0	0	0	0	0	1	送申随叔检讨还广平兼寄凫盟,同官同病不同归，久治文书恋北扉。一别殿庐秋色晚，重看直草旧游稀。怀人邸舍心长在，送客云山兴欲飞。寄语荆园老居士，缁尘正悔上吾衣。
0	0	0	0	0	0	0	0	1	0	0	0	夜过盘石隔河望永乐寄闺中效齐梁体,盈盈一水隔，寂寂二更初。波上思罗袜，鱼边忆素书。月如眉已画，云似鬓新梳。春物知人意，桃花笑索居。
0	0	0	0	0	0	1	0	0	0	0	0	游化城寺,级级跻攀险，肩舆若上天。云端开净刹，峰顶见平田。水石清无价，烟霞翠满前。高僧卜居此，意欲断尘缘。
0	0	0	0	0	0	0	0	0	0	0	1	其二,故园门巷枕黄河，散乱牛羊草满坡。两岸夕阳行客棹，一犁春雨老农蓑。拨醅酒熟尊颜醉，击缶声喧稚子歌。一别天涯几芳草，梦回茅屋月明多。
0	0	0	0	0	0	0	0	0	0	0	1	暮秋雨雪有怀奉峨二兄,吴江几日落丹枫，萧瑟黄云压碧空。万里寒光凝玉露，一天雪色入秋风。孟家南陌留驴迹，陶令东篱护菊丛。遥忆故人吟白雪，奚奴应待寄诗筒。
0	0	0	0	0	0	0	1	0	0	0	0	客有以琴书谒予者赋此赠之,逸客野服自何所，抱琴搦笔叩我扃。朱丝试弹清庙曲，白鹅聊写黄庭经。委心天地尽吾土，浪迹江湖真客星。眼中二艺谁过汝，有此已足垂芳馨。
0	0	0	0	0	0	0	0	0	0	0	1	清明风雪小酌庄舍示黎才翁,月压梨花坠，风扶柳絮新。故园寒食路，回首踏青人。万窍方号籁，千山忽涌银。拥衾听窈眇，举盏寄经纶。浩荡寰中意，逍遥物外身。赓歌咸当律，谑浪亦淘真。又理沙边棹，将浮雪后春。兰亭非达者，空叹迹成陈。
0	0	0	0	1	0	0	0	0	0	0	0	渭桥怀古,秦川夕澄霁，沣水明如练。西上中渭桥，飒然秋气变。嬴政昔搆造，作此象天汉。美人与钟鼓，流连恣荒晏。徐市期不来，山鬼璧已献。我昨骊山行，徘徊吊中羡。荆榛蔽银海，樵牧罗金雁。麒麟折其股，冷落青梧观。后代复何王，绣岭明珠殿。唯有终南山，兴亡几回见。
0	0	0	0	0	0	0	0	0	0	0	1	和寄从弟铎,畏途阻绝卜支干，夕见乡书意始宽。痴腹于人深有累，惊魂从此暂相安。弟兄相顾三人在，风雨还孤一日欢。春色故园付流水，白鸥应怪旧盟寒。
0	1	0	0	0	0	0	0	0	0	0	0	雄县,疏疏杨柳荡秋阴，瑟瑟西风飘客襟。人到中年易哀乐，地非吾土倦登临。沙盘远戍三关险，浪拍危桥一水深。北际南垂大如许，夕阳千古此消沈。
0	0	0	0	0	0	0	0	0	0	0	1	伤张玖秀才,铜梁剑阁几区区，十上探珠不见珠。卞玉影沈沙草闇，骅骝声断陇城孤。入关词客秋怀友，出户孀妻晓望夫。吴水楚山千万里，旅魂归到故乡无。
0	0	0	0	0	0	0	0	1	0	0	0	子与病起移书二美吴下群贤爰脩禊事踊跃胜游遥为属寄,伏枕经春忆旧游，永和三日命扁舟。一时艺苑人亡恙，千载兰亭事可求。吴下山川何蕴藉，王家兄弟本风流。独怜搦管传觞处，有客中原自白头。
1	0	0	0	0	0	0	0	0	0	0	0	田家欢,田家养牛如养龙，妻孥望岁长防冬。耕田得暇缚屋茅，编竹著泥防北风。山田不雨水欲涸，田头水车鸣角角。归来夜半犹未眠，新妇悬灯照蚕箔。田家作苦无休时，夏来粜谷春卖丝。无因昨夜到城郭，羡杀狂游轻薄儿。
0	0	0	0	0	0	0	0	0	0	0	1	宫词 其十九,离宫春晚雨霏霏，日晚君王带雨归。翠辇急行红袂湿，中途方忆瓦油衣。
0	0	0	0	0	0	0	0	0	0	0	1	西楼独上,竹日驻微暑，松风生早秋。閒寻来处路，独倚静中楼。老景驱双毂，乡心挽万牛。相随木上坐，脚底亦云浮。
0	0	0	0	0	0	0	0	0	0	0	1	武昌郡楼待月三年前曾与晋阳君同游,望望平皋起素秋，鄂城风物动离忧。故乡目极巴邱远，新涨寒兼蜀雪流。江树层层藏鹤垒，征帆一一过鹦洲。旧时月色临朱槛，曾共常娥坐一楼。
0	0	0	0	0	0	0	0	0	0	0	1	其三,置散徒怀报国心，还家欣得故园音。钩辀晓岸云林密，款乃暮江烟水深。壮志已同灰灺冷，班毛从使雪霜侵。卧龙只合耕南亩，抱膝空为梁甫吟。
0	0	0	0	1	0	0	0	0	0	0	0	哭夏寺丞公酉,齐山郁愁烟，镜潭坠孤月。佳人去不还，生别成死别。有才曾未施，负冤终莫雪。世情多反覆，美玉不如铁。无路攀魂车，隔江寄清血。
0	0	0	0	0	0	0	0	0	0	0	1	东郊田园二首 其一,陶公归桑里，谢客营石门。于世既无竞，努力事田园。春还理荒秽，良苗应时繁。岂不念岁丰，天道难预论。列槿藩草屋，艺蔬备晨飧。郊居渐成趣，益厌城市喧。菽水苟无阙，万事奚足言。
0	1	0	0	0	0	0	0	0	0	0	0	鸡笼山赋得台城怀古得离字 其一,独上台城望远空，当年遗迹动悲风。怀春罗绮旗亭外，向夕牛羊辇路中。几寺残碑深野草，故宫眢井落梧桐。只今多少兴亡感，湖水苍茫背郭东。
0	0	0	0	0	0	0	0	0	0	0	1	其二,绣衣不果共追游，戏马台荒百草稠。山掩碧溪流水咽，人归乌渡故乡羞。独留古迹龙王庙，那见春风燕子楼。何事当年骓不逝，满天明月楚歌讴。
0	0	0	0	0	0	0	0	0	0	0	1	哭许君男 其一,门户天涯强为持，曾无君肉细君遗。三旬九爨囊无粟，饮水犹能共朔饥。
0	0	0	0	0	0	0	1	0	0	0	0	羌村图,河朔尘昏孰解纷，零丁独走不忘君。麻鞋见了重瞳子，还忆江东日暮云。
0	0	0	0	1	0	0	0	0	0	0	0	寄李祁年,寂寥村落水篱空，吹落莲花钓艇红。几尺残潮行瘦鹤，半天疏雨见低虹。吟成尽写当窗叶，酒醒长临过海风。不信思君双泪眼，夕阳江上看丹枫。
0	0	0	0	0	0	0	1	0	0	0	0	九日有怀江行兄弟赋得遍插茱萸少一人,清秋风雨锁茅堂，兄弟禁谁落帽狂。此日相看俱尽醉，孤舟何处自他乡。茱悬衣白山人紫，菊忆登高客鬓霜。共向尊前邀落雁，江湖书去不成行。
0	0	0	0	0	0	0	0	0	0	0	1	游小金山 其一,月白玄鸟归，山空松子落。知心千载人，神交付溟漠。
0	0	0	0	0	0	1	0	0	0	0	0	怀高敞,春满凤城陌，惜春人未来。相思不可寄，何处有高台。
0	1	0	0	0	0	0	0	0	0	0	0	和沔阳题壁怀古原韵,三分难厌蚩尤旗，赖有偏安鼎未移。郁郁军山终赍恨，滔滔汉水永方思。春秋大义文公笔，伊吕名贤杜老诗。何便桓温有矜色，可能妥帖似当时。
0	0	0	0	0	0	0	0	0	0	0	1	寄王汝宾,山房黏石壁，苍翠暮烟收。野水乱流合，沙禽几点浮。人归槲叶寺，月映芦花洲。白露澄江阔，故园何处秋。
0	1	0	0	0	0	0	0	0	0	0	0	其二,并州连夜雨，秋水涨汾河。万岭交阴气，孤城俯白波。乡心惊觱篥，驿使阻盘陀。霜令边庭早，清商入浩歌。
0	0	0	0	0	0	0	0	0	0	0	1	卧疾（时两京大司成孙公、余公皆请告去）,请急经旬日，衔恩白虎闱。师儒频谢病，鱼鸟亦思归。蓟雪青毡湿，沧波赤羽飞。故园烽火后，夜夜梦渔矶。
0	0	0	0	0	0	0	0	0	0	0	1	建安暮秋（次刘子严韵）,斜阳望断水平桥，古柳萧疏己半彫。鱼跃浪花翻水面，雁拖烟练束林腰。花时无镪能追骥，月夜有诗堪续貂。回首故乡多少恨，乱山无数路迢迢。
0	0	0	0	0	0	0	0	0	0	0	1	江南曲送周员外归庐陵,江南路出长干口，万井千村种花柳。华发星郎锦作衣，画船挝鼓逐潮归。莫言惯识江南道，一度经过一回好。岸上楼台临水开，吴姬白苧曲新裁。商人弃金如弃土，百万垆头换歌舞。香饭炊粳食有鱼，家家无事但閒居。江南风景良不恶，不是少年行亦乐。请君后夜泊舟时，更听吴儿唱竹枝。
0	0	0	0	0	0	0	1	0	0	0	0	林村寒食,出门杨柳碧依依，木笔花开客未归。市远无饧供熟食，村深有纻试生衣。寒沙犬逐游鞍吠，落日鸦衔祭肉飞。闻说旧时春赛罢，家家鼓笛醉成围。
0	0	0	0	0	0	0	0	0	0	0	1	洛阳早春,何地避春愁，终年忆旧游。一家千里外，百舌五更头。客路偏逢雨，乡山不入楼。故园桃李月，伊水向东流。
0	0	0	0	0	0	0	0	0	0	0	1	登牛栏坑后山憩野人家,寒烟凝聚暮云飞，岚翠霏霏欲湿衣。峭壁萝垂泉脉细，层岩竹密日光微。山多樵径愁迷路，林有人家许叩扉。小坐暂将清茗酌，阶前猿鸟亦忘机。
0	1	0	0	0	0	0	0	0	0	0	0	田园杂诗二首 其一,习宦非我长，官久计转拙。遭斥还田庐，获与初念协。树艺良有期，农事固堪悦。飘飘绿原风，皛皛明川月。披襟恣吾适，既夏不知热。回思行役日，寒暑靡得辍。疏懒古虽鄙，任性亦可率。膏畴矧丰蔚，积潦复凄冽。白日皎在兹，停云静如结。为谢二三子，努力慰衰劣。
0	0	0	0	0	0	0	1	0	0	0	0	梅,江东梅树江西客，僻地相逢眼俱白。杂花乱草斗青春，玉树琼枝比颜色。轻阴漠漠寒不返，清雨高风旦连夕。惜无白日照芳菲，决云之剑那能得。忽忆曾过上林苑，五柞长杨心所识。结根擢秀皆寻常，得地翻宜帝王侧。后皇嘉树无远迩，尔生自合居南国。勉留佳实和君羹，丁宁妇女无所摘。
0	0	0	1	0	0	0	0	0	0	0	0	其三,临泾望望塞城遥，土屋人家昼寂寥。南土衣冠怜谪宦，西征铙鼓讶归朝。月明古戍悲玄雁，风落平坡急皂雕。想见县官能化俗，边头立马听歌谣。
0	0	0	0	0	1	0	0	0	0	0	0	哭谢公仪学士,道路传闻日，惊嗟尚复疑。疾因勤学得，命不与人期。贾谊年伤少，相如恨见迟。向来公辅器，看取李家知。
0	0	0	0	0	1	0	0	0	0	0	0	五月五日泊舟北神与关圣功唐充之李元辅作别意殊惘然端午日行次洪泽把酒北望已如异世事矣因念屈大夫之死正是此日慨然有感于心辄成长韵奉寄李民师翁士时来可求和也,麦上蝴蝶飞，水边鸂鶒卧。却望山阳城，已若一梦过。今晨又端午，把酒意亦惰。风回浪蹙船，闸浅沙著柂。故人阻情话，客子且清坐。更念屈大夫，是日遇奇祸。空馀后世名，第子只增些。宝璐与明月，皎皎不受涴。固知汨罗沈，可到首阳饿。还书二三老，此语君可和。
0	0	0	0	0	0	0	1	0	0	0	0	灭胡,汉军屡北丧，胡马遂南驱。羽书夜惊急，边柝乱传呼。斗军却不进，关城势已孤。黄云塞沙落，白刃断交衢。朔雾围未解，凿山泉尚枯。伏波塞后援，都尉失前途。亭障多堕毁，金镞无全躯。独有山东客，上书图灭胡。
0	0	0	0	0	0	0	0	0	0	0	1	感秋二首用南津胡宪长趣驾韵 其一,淅淅秋风吹岸沙，西江迁客思无涯。浊醪粗饭足娱老，去燕来鸿犹念家。百年洛涘愧潘岳，九日龙山怀孟嘉。故园咫尺不归去，辜负东篱无数花。
0	0	0	0	0	0	0	0	0	0	0	1	元日,老来百味絮沾泥，期会关身尚火驰。几夜乡心欹枕处，今年脚力上楼时。酒缸幸有乾坤大，丹鼎何忧日月迟。莫道神仙无可学，学仙犹胜簿书痴。
0	0	0	0	0	0	0	0	0	0	0	1	其十六,玉门斜日映搴旗，野堠凋阴盘马时。一夕乡心入羌笛，江边梅发对垂垂。
0	0	0	0	0	0	1	0	0	0	0	0	闻范华宇治圃却寄,于世复何事，随时学种园。一身馀草泽，八口待辕门。城柳移畦影，春禽啄月痕。相思聊以寄，寒暖不堪论。
0	0	0	0	0	0	0	0	0	0	0	1	题谢侍御（振定）金焦夜游图,北固风云静此宵，诗情酒兴落金焦。江声夜满松寥阁，月色寒深玉带桥。缥缈一帆孤掠雁，苍茫双寺共乘潮。旧游我亦披图见，十载乡心向海摇。
0	0	0	0	0	0	0	0	0	0	0	1	还扶沟,霜落扶沟雨暮秋，远人翻作故园游。天低旷野沙扶树，月滉高城水近楼。千里关河今一到，百年桑梓竟何求。画堂银烛亲朋酒，车马何妨数日留。
0	0	0	0	0	0	0	0	0	0	0	1	其二,茅檐斜日晓鸡号，水满陂塘荠麦高。回首故园空怅望，东门归路绿迢迢。
0	0	0	0	0	0	0	0	0	0	0	1	蜡梅,家山蜡梅开，历历水边树。故园不可见，胡能写吟句。随风惜其姿，破雾得其趣。淋漓衔一杯，错莫展数步。不道缁尘中，恼我尚沉痼。瓶簪良自佳，但恐失平素。香传疑麝煤，体弱岂金铸。我居小窗横，幽怀眇回互。
0	0	0	0	0	0	0	0	0	0	0	1	吴章岭归途望庐山,千盘百叠吴章岭，赤日能呼五老峰。放蝶岩风香草木，饮牛涧瀑乱球琮。拂残阊阖襟边酒，归去江湖鬓外篷。学道寻仙无一遂，何年五岳起吾胸。
0	0	0	0	1	0	0	0	0	0	0	0	闺意,玉指金针课女功，鸳鸯屏暗蜡灯红。窗纱扑簌通宵响，满树桃花一夜风。
0	0	0	0	0	0	0	1	0	0	0	0	石门西村勾溪至,野人沦放紫云谷，胜友连翩根竺村。古渡晚寒初舣棹，万峰秋静独开门。历探幽壑寻三秀，深话清镫卧两尊。不厌山家淡风物，还来茆屋负朝暄。
0	0	0	0	0	0	0	0	0	0	0	1	九日感怀,新橙初试蟹螯肥，一曲清歌酒一卮。料得故园秋正好，黄花应怪客归迟。
0	0	0	0	0	0	0	0	0	0	0	1	江上秋月,陇雁送乡心，羁情属岁阴。惊秋黄叶遍，愁暮碧云深。月色吴江上，风声楚木林。交亲几重别，归梦并愁侵。
1	0	0	0	0	0	0	0	0	0	0	0	宫怨,永巷葳蕤锁，残灯黯淡花。闲吹玉叫条，送月过窗纱。
0	0	0	0	0	0	0	0	0	0	0	1	莲花,伯仲之间竹与梅，魏姚声价浪崔嵬。虽然亦混鱼虾处，风度自从丘壑来。
0	0	0	0	0	0	0	0	1	0	0	0	村居即事,南阡北陌互交通，贫富虽殊乐趣同。里鼓喧阗因社近，山歌杂沓觉年丰。如云沃野秋观稼，叠浪平畴晚度风。笑我疏慵游览惯，未能握算学王戎。
0	0	0	0	0	0	1	0	0	0	0	0	怀曹子念,季布惟一诺，君卿无五侯。囊金因客尽，匣剑向人愁。风雨便高枕，菰芦寄小舟。相思东海上，几醉王鲈秋。
0	0	1	0	0	0	0	0	0	0	0	0	游西山,倦游余兴在，归路踏残阳。花发青林外，人行绿水傍。落霞城堞隐，芳草马蹄香。即景须行乐，何妨作酒狂。
0	0	0	0	0	0	1	0	0	0	0	0	邓佥宪顺舟过魁冈有意垂顾以予他出不果诗以寄之,闻说膺舟过海涯，临风曾问野人家。梅花篱落春堪赏，烟草柴门路不赊。已荷有心怜寂寞，自惭无分接英华。夜深多少相思恨，望断云霄月又斜。
0	0	0	0	0	0	0	0	0	0	0	1	复归沙亭柬从兄泰士 其一,故园又复返沙亭，绕屋峰峦作画屏。兄弟行中吾与子，遗书真解读骚经。
0	0	0	0	0	0	0	0	0	0	0	1	过虎丘寻君实尔常夜归忆前月同伯美于此送客,吴洲四月尚春衣，日暮停舟转翠微。又喜清辉山顶见，不妨疏雨树头飞。黄鹂入寺浑相识，白月当门恰送归。灌木阴阴萍沼绿，重游心念故人违。
0	0	0	0	0	0	0	0	0	0	0	1	夜坐见白发寄别朱仲开张瓯江,坐久北风起，江声带远沙。客愁初到鬓，乡梦不离家。林静无残叶，灯寒有落花。怀君夜难寐，别绪转如麻。
0	0	0	0	1	0	0	0	0	0	0	0	赠冯将军,选将征南去，将军受脤行。玉音宣圣谕，银节下神京。仁者今无敌，王师古有征。岂徒平小丑，意在抚遗氓。夜静藏刁斗，风微捲旆旌。明光催献凯，天子自知名。
0	0	0	0	0	0	0	0	0	1	0	0	京使回自临川得从兄书寄诗依韵和,珍重还京使，殷勤话故人。别离长挂梦，宠禄不关身。趣向今成道，声华旧绝尘。莫嗟容鬓老，诗句逐时新。
0	1	0	0	0	0	0	0	0	0	0	0	拟琵琶亭怀古,一叶浔阳送客舟，荻花瑟瑟水悠悠。江州自有青衫恨，不听琵琶亦流泪。
0	0	0	0	0	0	0	0	0	0	0	1	登平山绝顶,关山万里望中收，策杖危岩最上头。畿辅西来雄镇列，渔阳东去大河流。归樵独立看云晚，游骑闲盘射雁秋。今日三边烽燧息，晚烟斜照恣夷犹。
0	0	0	0	0	0	1	0	0	0	0	0	春日怀晴江太守,河桥送别忽经年，春日相思凤阁前。白雪霏微萦彩仗，红云缭绕映金莲。悬知东郭莺声啭，坐向平原草色妍。车盖省方高几丈，玉麟共羡使君贤。
0	0	0	0	0	0	0	0	0	0	0	1	送僧,梵王生别思，之子事遐征。烟水浮杯渡，云山只履行。三生尘梦醒，一锡衲衣轻。此去家林近，飘飘物外情。
0	0	0	0	0	0	0	0	0	0	0	1	龙江阻风寄同院诸公,客心疾如飞，咫尺隔大江。长风夜半生，浊浪晓来降。恋阙情岂缓，望乡思弥切。且呼一斗酒，坐待舻头月。舻头月渐明，抽簪散长缨。潮生扬子白，山出石头青。却念携手好，如何写怀抱。明发烟际帆，萋萋但芳草。
0	0	0	0	0	0	0	0	0	0	1	0	游西塔寺分韵得异字,天刑不可解，何以补我劓。同访老比丘，步至城南寺。脱冠饭其腹，咀嚼风雨驶。四壁吼怒雷，稍稍众客睡。而余与汪侯，敬咨第一义。山僧笑不答，饮食自知味。岂无一樽酒，把盏得竟醉。不知虚静中，自有无穷意。赋诗非不工，聊以助游戏。莫学玉川子，弄笔嘲同异。
0	0	0	0	0	0	0	0	1	0	0	0	夜坐有怀仰川并寄二弟,灵洲祖席重离群，秉烛狂歌酒半醺。天地还谁知此意，江山嗤我负斯文。怀君梦绕三江月，忆弟情依五岭云。南首北驰无限意，岸梅汀柳共欣欣。
0	0	0	0	1	0	0	0	0	0	0	0	哭闲霄上人,林径西风急，松枝讲钞馀。冻髭亡夜剃，遗偈病时书。地燥焚身后，堂空著影初。吊来频落泪，曾忆到吾庐。
0	0	0	0	0	0	0	0	0	0	0	1	春夜,路入故园知几程，小楼帘捲月斜明。梦中不记遭兵火，犹在海棠花下行。
0	0	0	0	0	1	0	0	0	0	0	0	陶叶渡怀古,桃叶当年此泛舟，名随子敬著千秋。佳人不遇才人赏，空锁深闺到白头。
0	0	0	0	0	0	0	0	0	0	0	1	星回节,忽见庭花析剌桐，故园珍树几然红。年年六月星回节，长在天涯客路中。
0	0	0	0	0	0	0	0	0	0	0	1	答何白英观察国琛见怀,不随南雁渡长沙，脱冕来乘薄笨车。能忍朝饥何必吏，堪娱莱彩便为家。世情空逐浮云幻，壮志难回白日斜。同是故乡归未得，上林金树愧栖鸦。
0	0	0	0	0	0	0	0	1	0	0	0	晚步寄徐从道,日夕兴颇适，逍遥步城隅。连峰苍翠间，决沟见平湖。鸟去一何逸，白云与之俱。太虚自无碍，真意宁有拘。春华白蔼蔼，欣欣动群枯。园畦亦成趣，嫩绿荣寒蔬。思君昨相语，水木西山居。况此天气新，田野多欢娱。注想已自尔，念归定何如。
0	0	0	0	0	0	0	0	0	1	0	0	登五莲山望海峰,诸峰皆崭绝，东峰独可上。朝来缘翠微，振衣披榛莽。到顶得石棚，小住骋遐赏。东南指沧澥，一气接沆漭。初晖散余霞，云外浮晃朗。想见至人心，天渊与浩广。世路隘蜗角，蛮触各争长。而我于其间，委怀任俯仰。每虑尤悔集，有如鸟避网。适来豁达眸，胸尘一涤荡。即此得玄珠，无劳问象罔。
0	0	0	0	0	1	0	0	0	0	0	0	怀叶龙塘,夕拜台官朝上书，合阳气候却何如。殿中三尺贾生策，陇右孤云唐介居。秋日未闻秦塞雁，梅关正阻粤江鱼。思君此际肠真结，何地绸缪一慰予。
0	0	0	0	0	0	0	0	0	0	0	1	坐法药寺楼,楼居固所好，安可对斜阳。天外连芳草，云边望故乡。双星分四野，一雁应初霜。满目蘋风起，扁舟意敢忘。
0	1	0	0	0	0	0	0	0	0	0	0	辋川集 孟城坳,新家孟城口，古木馀衰柳。来者复为谁，空悲昔人有。
0	0	0	0	1	0	0	0	0	0	0	0	登珠江啸海楼独酌大醉夕阳隔江胡笳四起东望风云顷刻百变读放翁句如此江山坐付人泪涔涔而下矣,无限归鸦起暮寒，夕阳如画满江干。烟尘历历秋笳里，绝好河山袖手看。
0	0	0	0	0	0	1	0	0	0	0	0	题夏仲昭竹寄陶良伯（骥）,大常胸次潇湘宽，少年爱写生琅玕。白头蓺苑更入妙，笔法远追王孟端。两家名藻雄吴下，品题未觉风流亚。一纸能令百世传，两竿不啻双金价。人言画竹非画工，草书结构将无同。谁家高堂名宝绘，徐熙花鸟迷青红。玉人佳兴松江东，寄图索赋随长风。遥知把玩清香里，正是相思明月中。
0	1	0	0	0	0	0	0	0	0	0	0	杏山怀古,已度松山岭，因陟杏山岑。山上土色红，犹疑战血深。有人荷鸦觜，言将折戟寻。得此铸农器，胜于等閒金。同坐谈往事，山鸟助清音。
0	1	0	0	0	0	0	0	0	0	0	0	寄友 其一,故人相别去，岁月良已深。人皆寄音书，我唯寄其心。心真无转移，音书有浮湛。所寄匪有它，但愿保斯谌。毋为威武屈，毋为富贵淫。与其常戚戚，不如自愔愔。但使吾道存，何伤贫病侵。难与昧者言，托之于长吟。
0	0	0	0	0	0	0	0	0	0	0	1	其二,旅食随人饱，方言久客通。山云常荫绿，海日早翻红。岚瘴村村雨，桄榔树树风。独怜星月夜，遥与故乡同。
0	1	0	0	0	0	0	0	0	0	0	0	风,迥拂来鸿急，斜催别燕高。已寒休惨淡，更远尚呼号。楚色分西塞，夷音接下牢。归舟天外有，一为戒波涛。
0	0	0	0	0	0	0	0	1	0	0	0	送友封,轻风略略柳欣欣，晴色空濛远似尘。斗柄未回犹带闰，江痕潜上已生春。兰成宅里寻枯树，宋玉亭前别故人。心断洛阳三两处，窈娘堤抱古天津。
0	1	0	0	0	0	0	0	0	0	0	0	己巳正月十五日雪中怀仲基公子,腊前不能分寸积，才入春来便盈尺。彻夜东风吹不消，太阳无光云四塞。莫问宜多与宜少，丰凶未卜为何兆。江山图画若天开，人境一时誇绝好。故人只隔瀼东西，近似山阴到剡溪。乘兴出门还兴尽，此时应已醉如泥。
0	1	0	0	0	0	0	0	0	0	0	0	游琅琊开化寺二首 其一,夙志抱冲淡，岂为尘事萦。兹晨属休暇，况与文彦并。联镳度芳甸，飞盖指岩扃。玉树交左右，琼泉泻琮琤。悠悠祥风至，冉冉庆云生。蓬莱天咫尺，瞻望有馀情。
0	0	0	0	0	0	0	0	0	0	0	1	送人之塞上,翩翩裘马走卢奴，卧遍燕姬春酒垆。射猎不须留白羽，关山一任塞飞狐。枌榆岂必江南好，鸿鹄繇来垄上无。雨雪霏霏怜岁暮，英雄泪尽紫驼酥。
0	0	0	0	0	0	0	0	0	0	0	1	闺妇,斜凭绣床愁不动，红绡带缓绿鬟低。辽阳春尽无消息，夜合花前日又西。
0	0	0	0	0	0	0	0	0	0	0	1	杜鹃,杜鹃叫林表，晓窗色初分。却忆动乡思，去年江外闻。
0	0	0	0	0	0	1	0	0	0	0	0	有怀山中故人萧学文因题于古木画图之左并寄,梁塘远在武山西，千里相思意欲迷。庭下紫芝随露长，楼前红树与云齐。何由问讯传鱼素，每忆过从信马蹄。美酒输君閒百斛，只今安得醉如泥。
0	0	0	0	1	0	0	0	0	0	0	0	台感,居台二百载，九叶始敷荣。自处贫非病，相传笔代耕。问天何罪戾？误我是功名。一掬思乡泪，松楸弃祖茔！
0	0	0	0	0	0	0	0	0	0	0	1	广武驿和壁上韵时九月六日也,宦辙东西到处家，故园秋雨老桑麻。路长万里无音耗，节近重阳负菊花。广武夜寒号冻雀，雁门风急飏惊沙。使车未断红尘迹，徒羡知还几个鸦。
0	0	0	0	0	0	0	0	0	0	0	1	秋夜,络纬啼彻梧桐根，露泫白花凉有痕。纤云微袅月挂树，瘦竹乱摇风到门。岂惟幽光助秋兴，更喜冷艳清诗魂。乡心入夜耐寂寞，坐看落叶黏空樽。
0	0	0	0	0	0	0	0	0	0	0	1	其二,都护今年破武威，胡沙万里鸟空飞。旄竿瀚海扫云出，毡骑天山蹋雪归。
0	1	0	0	0	0	0	0	0	0	0	0	哭姜义泉郎中,吾痛翟司马，又哭姜义泉。人生值变故，与世自相关。义泉死今日，司马肉未寒。义泉瘗今日，司马殡未干。桎梏非自取，几微隐祸端。悠悠天地里，展转属艰难。
0	0	0	0	0	1	0	0	0	0	0	0	游鸡鸣山寺,龙翔凤舞萃鸡鸣，老刹精灵舍利明。传檄与鱼供鹤俸，开经有字记花庚。山如得道同僧定，石复何辜耐客黥。可是梁皇成佛处，钟声日日打台城。
0	0	1	0	0	0	0	0	0	0	0	0	春日田园杂兴,村居只是旧衣冠，北墅南园熟往还。雨外泥深牛觳觫，花边风暖鸟间关。躬耕自得莘郊乐，日涉谁知陶径閒。只说桑麻元自好，不须释耒叹时艰。
0	0	0	0	0	0	0	1	0	0	0	0	登华顶峰遂至石梁断崖观瀑布,晨策凌绝顶，夕栖入浚谷。攒峰插天表，飞瀑掀地轴。昧险骛前赏，升虚骋极目。春风澹冲襟，朝曦扇轻燠。深桃点涧红，弱柳抱溪绿。想见花源人，胡麻饭应熟。神仙不可期，念此媚幽独。
0	0	0	0	0	0	0	0	0	0	0	1	学舍除夕,淮海望乡遥，残年尚此宵。宫花簪胜在，官烛簇盘烧。白发思含菽，青毡一颂椒。追趋惭笔札，何补圣明朝。
0	0	0	0	0	0	0	0	0	0	0	1	其三,故园当已雪，君定几篇诗。折竹声中得，煎茶味外思。吾人年岁遣，各自寂寥随。独有麻衣泪，都来两鬓丝。
0	0	0	0	0	0	0	0	0	0	0	1	苏武归朝图,茂陵烟树碧萧疏，白首生还志不渝。面目依稀犹似昔，节旄零落巳无馀。归期不待羝生乳，远信真成雁寄书。颇有幽怀忘未得，梦魂时或到穹庐。
0	0	0	0	0	0	0	0	0	0	0	1	五月五日宴乐志堂,绮席芳尊同燕喜，百年此日黯销魂。酒倾蒲叶知佳节，风动榴花忆故园。江上齐歌哀郢曲，山中犹有武陵源。愁看景物判酩酊，身世苍茫那可论。
0	0	0	0	0	0	0	0	0	0	0	1	其二,猎骑呼鹰地，胡笳落雁边。梅花非故里，草色近新年。莫苦登楼望，聊须殢酒眠。江南多贵将，歌舞怅垂毡。
0	0	0	0	0	0	0	0	0	0	0	1	南康元日,此日故乡酒，应怜千里违。是处萋萋草，王孙归不归。
0	0	0	0	0	0	0	0	0	0	0	1	登祝融宿上封寺诗,祝融尊与岱宗齐，仙境今容佛屋依。晓揖日轮知海窄，夜扪星轸觉天低。风高殿悉杉为瓦，云冷僧常绵作衣。莫剪光天坛下草，时巡要秣六龙嘶。
0	0	0	0	0	0	0	0	1	0	0	0	寄唐应德,南国逢新岁，东山怀故人。弃官如脱屣，轻世学垂纶。象外能齐物，尊中却累身。不知芳草色，何似茂陵春。
0	1	0	0	0	0	0	0	0	0	0	0	梅,冻思嚼蕊嗅寒芳，隔月春非道路长。作意开篱通野岸，等闲寻步到池塘。
0	0	0	0	0	0	0	0	0	0	0	1	鉴亭,石壁缘云白，松风特地哀。断鸿随眼没，秋浪擘山来。鼓急船头转，山明雨脚开。知公归未得，此作望乡台。
0	1	0	0	0	0	0	0	0	0	0	0	卧疾遣怀兼荅亲知见存,往事凭诗史，新愁负酒徒。故人音信断，何处觅柴胡。
0	0	0	0	0	0	0	0	0	0	0	1	仲至迁居同曹家西巷在蔡湖之北也 其三,陋巷本非朝市喧，亦无车马到吾门。清风对客忘朱夏，流水令人思故园。道曲柳阴低白昼，天涯月色照黄昏。一官彼此多闲暇，万事从容欲细论。
0	0	0	0	0	0	1	0	0	0	0	0	寄贝勉斋冯桂坡,美人隔江水，相思江水深。江水日夜流，泛我东去心。春风百花老，把酒别草草。邂逅未可期，梅杏黄已饱。
0	0	0	0	0	0	0	0	0	0	0	1	中秋吴门即事,八月吴台暑气微，素魄濯露扬清辉。菱舟出浦欸乃唱，莲塘夹岸熠耀飞。浣纱女儿双白足，织锦小妇流黄机。青丝画舫冶游子，挟瑟鸣琴午夜归。
0	0	0	0	0	0	0	0	0	0	0	1	杨柳词二首 其一,稽洛山边春草残，渔阳戍里夕烽寒。故园杨柳年年绿，只有闺人带泪看。
1	0	0	0	0	0	0	0	0	0	0	0	春怨,垂杨带雨烟沈沈，绮窗翠幕清昼阴。琵琶拨尽谁知音，一声望帝春事深。
0	0	0	0	0	0	1	0	0	0	0	0	登摄山最高峰,每愁飞鸟灭云端，石磴行来倦百盘。钟阜云开分晚照，吴江枫落入新寒。名山谁信身堪隐，世事终怜劫未阑。直恐哦诗增客感，松风还为卷波澜。
0	0	1	0	0	0	0	0	0	0	0	0	秋日郊行有感,偶因寻客去，骑马出青门。落日衔千树，寒流抱一村。田家收黍稷，场圃散鸡豚。父老惊心目，将军猎骑繁。
0	0	0	0	0	0	0	0	0	0	0	1	寿致政大司徒洪洞韩公,宰相从来自有真，故园消息几回春。遥看冉冉低垂翅，赢取堂堂老健身。鸟弄花枝春酒熟，山围寿域衮衣新。亦知海内瞻依在，还拟弹冠踵后尘。
0	0	0	0	0	0	0	0	0	0	0	1	向亲回自宣城出示十二侄送行诗次韵寄之,最来谁作送行诗，山叠昭亭水宛溪。蜡屐定须同探赏，锦囊赢得是提携。索居野外薰风起，回望天涯落日低。往事旧游空太息，老身今已分扶犁。
0	0	0	0	0	0	0	0	1	0	0	0	郑母寿歌,天回地迥浩茫茫，万象昭列四气翔。人生其中百念长，消松至灵空彷徨。持握径寸寿无疆，专静沈默道之乡。心游至和迓百祥，有子贤哲孙枝昌。委运任遇神不伤，念中无营身轻康。春妍景淑日载阳，莺鸣华发化无方。子孙拜上千年觞，心知和悦乐未央。
0	0	0	0	0	0	0	0	0	0	0	1	胡笳十八拍 第七拍,星宫之君醉琼浆，矫如群帝骖龙翔。龙池十日飞霹雳，齐言此夕乐未央。玄圃沧州莽空阔，羽人稀少不在傍。深山穷谷不可处，托身白云归故乡。
0	0	0	0	0	0	0	1	0	0	0	0	折杨柳,陇头二三月，杨柳黄绿丝。郎行杨树下，骢马金络羁。马瘦不忍鞭，柳弱不堪折。出谷复入谷，落日独行客。水流陇山下，郎行陇山上。陇水东南流，与郎常相向。擒得南单于，能解单于歌。马鸣边地黑，同行皆念家。军书十二勋，金貂紫裤衣。郎从左边过，不知是阿谁。
0	0	0	0	0	0	0	0	0	0	0	1	村南,日晚村南驻小车，人同飞鸟共明霞。吟过树底微风起，影落溪流返照斜。远度岭云寻蕙草，閒搜石磴置梅花。欲归只隔樵歌路，便是青山谢朓家。
0	0	0	0	0	0	0	1	0	0	0	0	山村独酌,腰剑如今不换牛，固应万事一时休。孤舟惯作潇湘梦，骏马宁思鄠杜游。毁誉要须千载定，功名已向隔生求。石帆山下秋风晚，买酒看云自献酬。
0	0	0	0	0	0	0	0	0	0	0	1	寓秦淮寄冶城知己,萍踪无蒂数分携，海国羁魂易惨悽。千里归心逢腊尽，乱山残雪望乡迷。荒村落叶浑成雨，极浦寒潮亦到溪。遥想石桥梅发处，何由缩地一攀跻。
0	0	0	0	0	0	0	0	0	0	0	1	山楼晚坐有怀同志,绿萝烟暝夕阳收，何处?啼更倚楼。京国故人分别久，楚云湘水共关愁。
0	0	0	0	0	0	0	0	0	0	0	1	九日石庄阻雨,佳节不易至，故园胡未归。对雨坐长叹，中心如有违。登高望川陆，重阴蔽云霏。晚禾易生耳，豆落将为萁。农功既莫惜，孰云佳菊开。掇英泛美酒，已负邻翁期。
0	0	0	0	0	1	0	0	0	0	0	0	梅花,梅雪争春未肯降，骚人阁笔费平章。梅须逊雪三分白，雪却输梅一段香。
0	0	0	0	0	0	0	0	0	0	0	1	古塞上曲七首 其一,幽并儿百万，百战未曾输。蕃界已深入，将军仍远图。月明风拔帐，碛暗鬼骑狐。但有东归日，甘从筋力枯。
0	0	0	1	0	0	0	0	0	0	0	0	庄上闲居,苦柏丛篁与屋齐，野云常宿药栏西。鸥情久定看春雁，鹤梦初惊怪午鸡。叶溜每令山犬吠，月明常赚夜乌啼。隔桥景物应如待，日引幽人过鹿溪。
0	0	0	1	0	0	0	0	0	0	0	0	寄题赣江亭,二水之会新作亭，主人文章子墨卿。我记斯亭且不朽，千载当与文俱鸣。题榜谁欤汉使者，风流好事饰儒雅。平生两君吾故人，安得系马亭阶下。鼓旗西征上奔泷，所思不见心难降。瞿塘纵有文鳞双，爱莫致之章贡江。
0	0	0	0	0	0	0	0	1	0	0	0	和太原张相公山亭怀古,斗石类岩巘，飞流泻潺湲。远壑檐宇际，孤峦雉堞间。何必到海岳，境幽机自闲。兹焉得高趣，高步谢东山。
0	0	0	0	0	0	0	0	0	0	0	1	初夏客怀,塞雁南来已北归，乡心空逐暮云飞。楝花落尽寒犹在，月下金波点客衣。
0	0	0	0	0	1	0	0	0	0	0	0	翁灵舒客临川因经从访之不遇闻过村居,闻道深村里，结茅三四间。买田因种秫，移树为看山。诗好人皆诵，身安心自闲。有时思雁荡，依旧棹舟还。
0	0	0	0	0	0	0	0	0	0	0	1	陈次全长春轩,闻道新轩外，长春日日花。幽人自薖轴，佳卉对葩华。波浪千重险，烟云一望赊。徒思故园旧，短句寄君家。
0	0	0	0	0	0	0	0	0	0	0	1	春日端居谢都尉寄书至却报,春色何骀荡，幽怀只闭关。长贫因寡累，善病乃多閒。有雀堪罗径，无钱可买山。故人勤远念，千里一书还。
0	0	0	0	0	1	0	0	0	0	0	0	沈启南访汝其通不遇写画赋诗寄之率尔次韵,虚室尘埃满榻生，故人来往惜空行。剡溪莫谓终无对，震泽从今重得名。山寺水村和梦远，渚花汀叶趁江清。题诗写画遥相赠，未必王郎有此情。
0	0	0	0	0	0	0	1	0	0	0	0	蝉,秖为耽幽寂，鸣君高树中。力微声自苦，讵敢怨秋风。
0	1	0	0	0	0	0	0	0	0	0	0	武溪深,五溪妖蛮盘瓠种，穴狐跳梁恃馀勇。汉庭老骥闻朔风，两耳如锥四蹄踊。南方毒雾堕跕鸢，五溪溪深军不前。健儿六月半病死，欲渡五溪无渡船。将军誓死心独苦，本为官家诛黠虏。谁知君侧有谗徒，刚道将军似贾胡。人生富贵一衰歇，会令薏苡成明珠。祁连高结卫青冢，文渊藁葬无人送。至今行客武溪傍，谁为将军一悲恸。
1	0	0	0	0	0	0	0	0	0	0	0	游山,小县曾闻鼓角传，云山深处梦相牵。年来还爱丘园近，老去偏于杖履便。树绕石头知客路，岩回谷口见人烟。携琴出郭茅堂宿，谁复含愁鸟道边。
0	0	0	0	0	0	0	0	0	0	0	1	误马曲,郎骑白马若练带，青绒作缰玉为辔。别时马前细属目，郎心或改马色在。太行山头烟雾深，马色亦似游人心。终日出门望白马，浮云细草何阴阴。占鸡卜响皆不定，鬼神那识杨花性。思君白发千丈生，兰花无香藕花病。人生不如燕子飞，朝衔青虫傍垒归。侬家花落叶满树，郎骑白马西家去。
0	0	0	0	0	0	0	0	0	0	0	1	次韵谢子良咏雪,晚来寒气重，景物故撩人。不厌诗雕肾，宁辞酒入唇。恍惊残夜月，疑梦故园春。欲倩何人画，纷纷飞玉尘。
0	0	0	0	0	0	0	0	0	1	0	0	拟唐宫词十首 其三,长门月转漏声催，自熨寒衣减带围。休怕官家嫌体弱，细腰曾是楚王妃。
0	0	1	0	0	0	0	0	0	0	0	0	题竹,窗户昼萧森，空阶凝绿阴。不缘冰雪里，焉识岁寒心。
0	1	0	0	0	0	0	0	0	0	0	0	哭妓徐素,清波双佩寂无踪，情爱悠悠怨恨重。残粉黄生银扑面，故衣香寄玉关胸。月明花向灯前落，春尽人从梦里逢。再托生来侬未老，好教相见梦姿容。
0	0	0	0	0	1	0	0	0	0	0	0	茂陵怀古,频年祠太乙，晚岁罢轮台。缑氏仙何往，瑶池信不回。红颜钩弋尽，白首子卿哀。失势秋风客，昆明又劫灰。
0	0	0	0	0	0	0	0	1	0	0	0	咏史,清谈无实竟何成，空使深源负盛名。一样东山闲养望，谢公终不负苍生。
0	0	0	0	0	0	0	0	0	0	0	1	过冯祥最高山思苍梧,秋风万里动南荒，梦里苍梧若故乡。深入高厓当虎穴，下看径路绕羊肠。树枝半熟无名果，花气徐来有异香。独喜此身尝险熟，不愁毒雾洒衣裳。
0	0	0	0	0	0	0	0	0	0	0	1	石阡小咏二首 其一,日日看山退食迟，满庭芳草客来稀。宦游久有思乡念，只恋清閒尚未归。
0	0	0	0	0	0	0	0	0	0	0	1	其二,独立江船晚，翛然自咏诗。如何今夕话，顿减故园思。时局方龙战，豪情慕虎痴。衡湘回首处，慷慨有馀悲。
0	0	0	0	0	0	0	0	0	0	0	1	秋日寄袁宗鲁,此身憔悴如秋叶，每见凉风只欲飞。想得故人新酒熟，应培黄菊待侬归。
0	1	0	0	0	0	0	0	0	0	0	0	寄谢张尚书惠姜,故人千里惠鲜姜，佳味由来产异乡。犍谷雨晴红指润，雁山春暖白芽香。赠辛已得梅君意，施幻曾闻左氏狂。从此神明应不昧，报无琼玖兴空长。
0	0	0	0	0	0	0	0	0	0	0	1	邮亭早饭,莽莽冲寒候，茫茫度板舆。孤亭聊小憩，病体得微舒。风物乡心切，盘餐野饭馀。檐前有饥雀，乞食下庭除。
0	0	0	0	0	0	0	0	0	0	0	1	林木养高,平生林下拥皋比，笑看鹓雏集凤池。锦诰已承明主赐，云山还系故园思。鸿飞碧汉凌尘坌，鹤向青田啄玉芝。老眼静看人世事，夕阳亭外几枰棋。
0	0	0	0	0	0	1	0	0	0	0	0	武林旅中汪昆厓金支皇汪苍舒程奕先江海澜汪子四诸子过访,西泠山水窟，烟云饶恢奇。翠羽巢芳林，紫萍涨华池。轩车过兰坂，飞盖相追驰。广坐集群贤，染翰抒丽辞。既笑枚皋拙，或悲相如迟。顾念旅游子，被褐怀所知。慷慨成篇章，河梁有馀思。徒蒙和氏盼，愧之连城姿。谢去不复顾，闻问安可期。
0	0	0	0	0	1	0	0	0	0	0	0	秋晚由沛至丰车中书所见时经和庵家不得过访怅然忆之,沿堤路白映明沙，拂面风轻碾犊车。秋树夕阳鸦作叶，白墙寒雨土成花。非关北郭长耽隐，却为南村又徙家。忽忆故人鸡黍地，不禁凉思满蒹葭。
0	0	0	0	0	0	0	0	0	0	0	1	感燕,故园门巷近乌衣，但见花开燕子飞。一自天涯与相别，可怜春尽未知归。绿杨庭院传声杳，芳草池塘顾影稀。何处修梁更堪寄，日斜江上倍依依。
0	0	0	0	0	0	0	0	0	0	0	1	海棠,风卷晴霞空树头，东皇西去太真愁。可怜零落胭脂色，绿叶争如枝上稠。
0	0	0	0	0	0	0	0	0	0	0	1	其十四,战哭多新鬼，江山非故园。几人全性命，作客信乾坤。骨肉恩书重，蛟龙窟宅尊。四郊未宁静，无梦寄归魂。
0	0	0	0	0	0	0	0	0	0	0	1	鹦鹉,文采擅江东，陇山短梦通。有时寻稻粒，无计脱绦笼。侵晓梳翎惯，当窗学语工。聪明真误汝，天际看冥鸿。
0	0	0	0	0	0	0	0	0	0	0	1	喜文通西归,每记江头举别觞，别来如昨几炎凉。年华莫问当时水，鬓发皆添近日霜。伏枥已甘常蹭蹬，凌云犹滞远翱翔。羡君标韵终萧洒，恰是花开到故乡。
0	0	1	0	0	0	0	0	0	0	0	0	次韵答吴苇村见怀,年来善病已衰徵，无寸长如薙发僧。多谢良朋远相念，试吟佳句恐难胜。云閒雁迥何人弋，冰下蛟寒未可罾。触拨孤怀当永夜，为君挑尽一窗灯。
0	0	0	0	0	0	0	0	0	0	0	1	重题（一作重题别遗爱草堂）,泉石尚依依，林疏僧亦稀。何年辞水阁，今夜宿云扉。谩献长杨赋，虚抛薜荔衣。不能成一事，赢得白头归。
0	0	0	0	0	0	0	0	0	0	0	1	求何郎中山水图,故园修竹映松关，一曲溪流万叠山。五老天低红日近，三山台古白云閒。平村烟树连空阔，远浦渔舟自往还。无那别来怀梦想，凭君写入画图间。
0	0	0	0	0	0	0	0	0	0	0	1	三月三日陵阳雨行,最怜春易暮，宿雨可能收。装薄寒犹在，烟轻绿遍浮。仆夫敢告倦，孤意自难留。望望乡关近，翻成历乱愁。
0	0	0	0	0	0	0	0	0	0	0	1	舟宿桃花口,桃花口上有人家，落日孤帆系水涯。客子茶瓶浮蟹眼，渔翁茅屋傍芦花。半船凉月潮生海，两岸秋风浪拍沙。一夜故园归梦好，笑看松菊坐烟霞。
0	0	0	0	0	0	0	0	0	0	0	1	客中清明,新火依微出远村，天涯时节独开樽。故乡陌上多车马，是处坟头有子孙。柳带缄来沾别泪，石泉梦后怆吟魂。此间我亦思家苦，绕郭青山似白门。
0	0	0	0	0	0	0	0	0	0	0	1	其二,生来眠食在雕鞍，霜入弓刀不觉寒。岂畏胡儿频挑战，却嗔烽火报平安。
0	0	0	0	0	0	0	0	0	0	0	1	哭友人,逢著南州史，江边哭问君。送终时有雪，归葬处无云。官库惟留剑，邻僧共结坟。儿孙未成立，谁与集遗文。
0	1	0	0	0	0	0	0	0	0	0	0	登山吟,倚空壁立不知秋，万壑风烟翠欲流。飞鸟直登巅上望，白云黄鹤两悠悠。
0	0	0	0	0	0	0	0	1	0	0	0	览古感时偶成十古律 其一,知己世不易，知人吾亦然。方共东山隐，甚谓安石贤。物议善翻覆，时情多变迁。何如饮清泌，高咏白驹篇。
0	0	0	0	0	0	0	0	0	0	0	1	赠客忆乡,万国风尘际，迢迢别雁行。故园春草满，客署晚云凉。梦破三更月，花开两地觞。归期无定日，空感鬓边霜。
0	0	0	0	0	0	0	0	0	0	0	1	钱塘怀古题仙源云仍家谱,前朝遗老尽销磨，感慨临风发浩歌。地辟天开新日月，龙飞凤舞旧山河。西湖夜雨红莲少，南苑秋风碧草多。惟有浙江潮水好，年年此日涨鲸波。
0	0	0	0	0	0	0	0	0	0	0	1	瓶梅,爱尔菲菲艳雪姿，高斋清案最相宜。故园千树开还落，却向黄州借一枝。
0	0	0	0	0	0	0	0	0	0	1	0	其二,将军皆卫霍，不复见韩彭。驰骋沙场日，时时意不平。
0	0	0	0	0	0	1	0	0	0	0	0	代书寄北海幕赵充道太博（熙宁二年）,自从终鲜罢吟哦，聊为临风一浩歌。别易会难情不已，登高望远兴如何。百年可惜时无再，千里相思事更多。今日樽罍真北海，况君雅重几人过。
0	0	0	0	0	0	0	0	0	0	0	1	次兰阳,人烟开夕照，草木带河声。沙软便车路，堤高过县城。官程南北凑，水道古今争。到此乡心动，今宵有梦成。
0	0	0	0	0	0	0	0	0	0	0	1	马,不识天闲路，徒甘塞草肥。有时冲雪去，何处踏花归。苜蓿三秋老，风尘一顾稀。更堪悲伏枥，千里壮心违。
0	0	0	0	0	0	0	0	0	0	0	1	其五 闽岭停骖,辞家上京国，念我同气良。会难别何易，归途阻且长。行行及闽山，停骖见故乡。故乡欣已即，北望仍徬徨。伯也独远居，我怀焉能忘。
0	0	0	0	0	0	0	0	0	0	0	1	招隐六章（选三） 其二,入山一以深，遂生古薇蕨。采之无所贻，食之甘如鳜。孟春草木多，生机常泼泼。回首望乡闾，棘荆生庭闼。居者罹忧患，去者为蹙额。何为溷世人，盗泉以疗渴！
0	1	0	0	0	0	0	0	0	0	0	0	游石嵓山次壁间韵,乱峰环绕一峰巉，杖策寻幽到石岩。古寺云烟隔钟磬，高秋风雨满松杉。扫除世事经千卷，摩荡愁怀剑一函。我欲吟诗登绝顶，长空飞鸟夕阳衔。
0	0	0	0	0	0	0	0	0	0	0	1	题开元寺古佛,天堂闻说即苏杭，古佛何曾返故乡。冷笑南人为佛诳，却贪极乐住西方。
0	0	0	0	0	0	0	0	0	0	0	1	有感,越客居梁久，为歌尚越声。只缘秋夜苦，长系故乡情。三径黄花暗，孤灯白发明。忧来独凭槛，鸿雁正南征。
0	1	0	0	0	0	0	0	0	0	0	0	次王吉夫暮秋旅怀韵 其一,风吹白日下遥天，容易人间换岁年。菊老不随霜共落，云飞却与雁争先。探囊野草皆为药，入市山梨便直钱。远道故人成久别，每因景物思绵绵。
0	0	0	0	0	0	0	0	1	0	0	0	和凤山宗伯留都寄扇韵,笑谈常把肺肝倾，去就何心较重轻。花竹园林春未老，云霞楼阁眼还明。回瞻北阙恩难报，稳卧东山梦不惊。自分疏慵当弃置，却怜天上故人情。
0	0	0	0	0	0	0	0	0	0	0	1	其十三,感恩知己古来难，匏竹同声始叩弹。小海歌来羁夏统，大山仙去困刘安。不知饭颗因何瘦，谁念绨袍至此寒。却忆故园风雨里，渔樵相狎有馀欢。
0	0	0	0	0	0	0	0	0	0	0	1	小轩夕坐归思浩然,阅尽人间是与非，乡心恋恋北山薇。坐怜黄菊霜前老，笑指閒云雨后归。已学庄生齐得丧，懒从詹尹卜从违。归欤袖却屠龙手，重向江头访钓矶。
0	0	0	0	0	0	1	0	0	0	0	0	春雨寄王子,南山终日沈烟雾，卷帘忘却湖中树。野鸟争喧沙岸旁，行人醉失溪边路。渡头杨柳已增悲，遥怜楚客重相思。白云湖上衔杯日，为忆春风花落时。
0	1	0	0	0	0	0	0	0	0	0	0	其七 前村牧笛,沓霭山村静，悠扬草路遥。调高初上陇，声近渐临郊。落日凝寒岫，悲风动柳条。太平民事好，日日换新谣。
0	0	0	0	0	0	1	0	0	0	0	0	詶裴侍御留岫师弹琴见寄,君同鲍明远，邀彼休上人。鼓琴乱白雪，秋变江上春。瑶草绿未衰，攀翻寄情亲。相思两不见，流泪空盈巾。
0	0	0	0	0	0	0	0	1	0	0	0	登玉泉山赏遇楼,高楼山西麓，松竹颇潇洒。丹梯栖嵲屼，攀跻劳毋乃。亟来率未登，目存心已在。今朝到夤缘，骋望神怡倍。偶读壁间诗，忽尔隔十载。可以悟驹隙，亦足觇疏怠。复不免新作，自问聊自解。
0	0	0	0	0	0	0	0	0	0	0	1	其八,无衣客子半天涯，何处相逢拂剑花？三月故乡消息断，更呼鹦鹉报谁家？
0	0	0	0	0	0	1	0	0	0	0	0	春日寄怀二首 其一,沈沈无语意如痴，春到窗前竟不知。忽见寒梅香欲褪，一枝犹忆寄相思。
0	0	0	0	0	0	0	0	0	0	0	1	次韵宜掾徐子美见寄,忽逢便翼寄新章，不惜明珠满斛量。姑孰万家花映竹，丹湖千顷月和霜。结庐已许陪吟社，衣锦应须返故乡。底事却言归未得，梦魂犹欲泛沧浪。
0	0	0	0	0	0	0	0	0	0	0	1	其二,远天惟鸟道，近况逐云愁。燕甸风尘剧，龙沙日月流。亲朋行处少，山水故园秋。却恨当年别，临歧不我留。
0	0	0	0	0	0	0	1	0	0	0	0	平山怀古次林内翰韵,粤山深处赤龙游，国步艰难到此丘。瘴雨愁云迷旧垒，紫宸黄阁在孤舟。昏昏海色销王气，岌岌南冠学楚囚。却叹鼎湖龙去后，萍踪又逐水东流。
0	0	0	0	0	0	0	0	0	1	0	0	长门怨,天上神仙也别离，人间那得镇相随。不须贵买临邛赋，只想君王未见时。
0	0	0	0	0	0	0	0	0	0	0	1	岁暮,吏退鸟啼公事稀，南山坐对云依依。冰生幽壑群龙寐，雪洒空江独鹤飞。芳草向人巳寂寞，梅花何意犹芬菲。故园松菊为谁好，岁暮山中人未归。
0	0	0	0	0	0	0	0	0	0	0	1	影山草堂人日,濛濛细雨湿年华，冷落山城鼓不挝。传座几犹缘旧俗，馈春无复见贫家。人因乱后难言节，草趁寒疏渐吐芽。为忆故园溪水上，香镫谁照墓门斜。
0	0	0	0	0	1	0	0	0	0	0	0	游能仁寺,驱车南国破朝烟，醉扫苍苔石上眠。九月霜清猿啸苦，诸天风静磬声传。不堪摇落逢秋日，况复蹉跎入暮年。问水寻山聊尔尔，拟将穷达任皇天。
0	0	0	0	0	0	0	0	0	0	0	1	书草萍驿二首 其一,一战功成未足奇，亲征消息尚堪危。边烽西北方传警，民力东南已尽疲。万里秋风嘶甲马，千山斜日度旌旗。小臣何尔驱驰急？欲请回銮罢六师。
0	0	0	0	0	0	0	0	0	0	0	1	寄四明诸友,海上归期苦恨迟，归心日与海争驰。故人有待吾衰矣，一寸寒灰万缕丝。
0	0	0	0	0	0	0	0	0	0	0	1	严霜篇,严霜下原隰，秋草日以衰。游宕思乡井，飞禽重徘徊。庭柯畏金丸，参天怒冯夷。寒猋忽朝夕，高木先折摧。岂无劲羽翮，不离故山枝。故山不可离，寒猋无已时。巢卵讵复惜，托足良多岐。南翔盼北岫，东集念西驰。饮河惊浅浪，野田农人欺。仰见云间雁，悔蚤不追随。晚尚未易决，奋翅何忧迟。
0	0	0	0	0	0	0	0	0	0	0	1	观游山记感旧寄霍子侔,故园别后有馀念，旧记重看无限情。山倚日中支暑气，水从云外落秋声。向前世务心犹壮，忆昔溪居眼自明。携手逸民今在否，杯茶谁与话平生。
0	0	0	0	0	0	0	0	0	0	0	1	过东村,芳草沿溪一径斜，绿荫垂柳是谁家。重来不见桃源树，何处东风问落花。
0	1	0	0	0	0	0	0	0	0	0	0	芭蕉,芳心密捲细抽红，叶叶依阑扇晚风。最恨夜来疏雨过，凄清偏入梦魂中。
0	0	1	0	0	0	0	0	0	0	0	0	村居,年来小隐占溪山，未碍柴门竟日关。睡美好将残梦续，心虚频把旧诗删。草深荒径鸣蛩冷，叶落空庭坐鸟閒。几度新霜寒橘柚，垂檐秋色已斓斑。
0	0	0	0	0	0	0	0	1	0	0	0	雨,江南春盼晴，冀北春艰雨。损彼益此间，两地均得所。族云迩日浓，脉起东郊土。勾萌含润泽，韶景滋和煦。朝来霏细丝，乐趣同农父。濯枝声不喧，津茎叶初吐。园林致益佳，大似吴江浦。或云翠华旋，风气随来叙。其然岂其然，予惟勤相辅。
0	0	0	0	0	0	0	0	0	0	0	1	闺情,闲拈花片贴纱窗，绣幕斜飞燕子双。细数归期相次近，倚楼日日望春江。
0	0	0	0	0	0	1	0	0	0	0	0	寄喻赓三,春来频客素馨田，想见高吟百卉前。琼海罢官唯白发，蜀门归路在青天。埋名后代还谁赏，廉吏今时不谓贤。同是旧人君更老，相思遥寄梦熊篇。
0	0	0	0	0	0	0	0	0	0	0	1	立春前一日韩太史绪仲何进士卜熙黎山人不回过寓赏梅,东风吹暖腊梅知，索笑巡檐得几枝。春色共怜京国早，芳华犹比故园迟。含情易入仙郎梦，赠远长违驿使期。浊酒清灯聊此夜，催残寒雪又花时。
0	0	0	0	0	1	0	0	0	0	0	0	梁溪陈君石臣顾君景村示感怀唱和诗，不觉枝痒，因依原韵奉答一首,四海谁为新旧盟，光阴忽忽卌年更。苦甘宜识悲中乐，忧患当知死里生。苍鬓频摩无好意，白云间观有馀情。迁乔入谷寻常事，难淂嘤鸣和唱声。
0	1	0	0	0	0	0	0	0	0	0	0	苧萝村,越国荒村说苧萝，曾闻此地幻娇娥。浣纱遗迹知何处，满目悠悠空绿波。
0	0	0	0	0	0	0	0	0	0	0	1	初渡江书寄故园,渡尽长江万里津，岭梅溪柳几株新。故园无恙芳菲在，草色青青似怨人。
0	0	0	0	0	0	0	0	0	0	0	1	湘口驿再会华少参夜话①,棹弭湘江曲，杯传楚夜深。激昂千古意，缱绻两乡心。接坐波光逼，扬舲曙霭侵。未须论别绪，还续短长吟。
0	1	0	0	0	0	0	0	0	0	0	0	石门,落日石门近，离怀苦未安。人烟争入浦，夕鸟倦啼寒。历历吴江尽，悠悠岁序阑。不知霜月下，犹作故乡看。
0	0	0	0	0	0	0	0	0	0	0	1	马上,马上值寒食，途中非故乡。山川劳跋涉，风雨助悲凉。碧树鸟相语，幽林花自芳。不辞趋道路，多愧负春光。
0	0	0	0	0	0	0	0	0	0	0	1	古塞下,烽火甘泉月，旌旗灞上云。汉王能奋武，偏召李将军。
0	0	0	0	0	0	0	0	0	1	0	0	寒闺,小窗寒意晚来严，瘦玉腰支半臂添。睡思不堪将茗破，病怀偏觉与香嫌。间和镜影论心曲，只许炉熏着指尖。正是扑帘风信紧，为谁轻立到琼檐。
0	0	1	0	0	0	0	0	0	0	0	0	子规,游魂如可见，况复雨霏霏。隔水栖无地，经春叫不归。影随芳树没，声入野花飞。那忍东风里，凄凉上客衣。
0	0	0	0	0	0	0	0	0	0	0	1	哭唐珊（珊时应举道亡）,洗耳沿途听捷音，捷音未到讣先临。苗生南亩初成秀，云出西郊未作霖。天上遽传宣李诏，世间空有铸颜金。青年妙质归冥漠，负我平生望汝心。
0	0	0	0	0	0	0	0	0	0	0	1	楚余生千里过访乞诗四绝以赠其行 其一,握手新知话未央，狂歌深夜舞鱼肠。兰陵百斛犹堪醉，莫指宜城忆故乡。
0	0	0	0	0	0	0	1	0	0	0	0	登黄鹤山次吴荷屋中丞韵 其一,乱馀莫问古时楼，黄鹄危矶迹总留。景擅汉阳川上阁，地雄云梦泽南州。仙踪杳杳人难讯，秋水茫茫客正愁。鸿雁不来劳北望，中原何日战尘收？
0	0	0	0	0	0	0	1	0	0	0	0	寄周还梅中秘,闻作凤池客，拜官殊少年。看花帝城月，珥笔御炉烟。道谊襟期在，文心锦绣传。思君望北斗，杳杳紫微天。
0	0	0	0	0	0	0	0	0	0	0	1	驻跸端村,延釐台麓归，取便省南畿。仁祖恩今在，慈宁寿古稀。烟宫宜豫养，八政慎几微。猎舫沙汀集，聊将试水围。
0	0	0	0	0	0	0	0	0	0	0	1	陶靖节像,解印归来尚黑头，风尘吹满故园秋。一生心事无人识，刚道逢迎愧督邮。
0	0	0	0	0	0	0	0	0	0	0	1	其二,南浦春归已摘瓜，欲尝新味却咨嗟。故园滨海东风冷，想得如今未着花。
0	0	0	0	0	1	0	0	0	0	0	0	哭李文忠公,浪涌龙门砥柱倾，九州惊失李西平。一生功罪青天在，两戒山河只手擎。末路英雄真短气，中兴将帅最知名。长淮浩荡精灵萃，申甫重生佐大清。
0	0	0	0	1	0	0	0	0	0	0	0	庚子放后舟中赠信臣二首 其一,与君相对数秋晨，几度高吟涕泪新。携手正当黄落日，入门俱有白头人。岂应我辈长贫贱，莫漫相逢说隐沦。枫叶亦知游子意，寒声萧瑟古江津。
0	0	0	0	0	0	0	1	0	0	0	0	冬日忆友,寥落园林度小春，枝头橙橘摘黄金。蟹螯樽俎新礼美，剪烛连宵忆故人。
0	0	0	0	0	1	0	0	0	0	0	0	其八 古洞生烟,洞口斜阳海气蒸，茫茫宇宙想神凝。境非吾土终惆怅，不见温陵见万陵。
0	0	0	0	0	0	0	0	0	0	0	1	赋边诗,九边烽火四方闻，臣子忧劳为国分。民部岁赍供战士，敕书时下励将军。莫将和议为筹策，但以忠诚谕檄文。廊庙吁谟心一定，折鞭堪逐虎狼群。
0	0	0	0	0	0	1	0	0	0	0	0	沅陵驿舍有怀剑昙梦庐,十年风雨鬓丝凋，眼底春深路几条。为问相思何处是，乱云孤树五溪桥。
0	0	0	0	0	0	0	0	1	0	0	0	兰,韦曲名园好，习池胜事繁。午风披蕙带，秋色上苔痕。密树云成幄，疏篱水绕门。不烦除客径，吾欲藉兰荪。
1	0	0	0	0	0	0	0	0	0	0	0	柳,静是无憀动是狂，秋蝉两两抱斜阳。不知才思能多少，瘦得腰肢似沈郎。
0	0	0	0	0	1	0	0	0	0	0	0	将筑南屋借功田家,先人敝庐寄西南，不归三纪今何堪。卜营菟裘阅岁三，西成黍豆馀石甔。借功田家并钁杴，农事未起来不嫌。并遣浮客从丁男，芒鞋秃巾短后衫。杵声登登骇闾阎，期我一月久不厌。我方穷困人所谙，有求不答心自甘。一言见许不妄谈，饮汝信厚心怀惭。晨炊暮饷增醯盐，归时不碍田与蚕。
0	0	0	0	0	0	1	0	0	0	0	0	寄上徐龙湾比部,相思木叶落，迢递起重哀。瀚海云初断，卢龙秋正来。惭无国士报，独忆凤城隈。坐令生华发，临风一痛哉。
0	0	0	0	0	0	1	0	0	0	0	0	庐山瀑布,有山来便有，万丈落云端。雾喷千岩湿，雷倾九夏寒。图中僧写去，湖上客回看。却羡为猿鹤，飞鸣近碧湍。
0	0	0	0	0	1	0	0	0	0	0	0	春中忆元二,雨歇万井春，柔条已含绿。徘徊洛阳陌，惆怅杜陵曲。游丝正高下，啼鸟还断续。有酒今不同，思君莹如玉。
0	0	0	0	0	0	0	0	0	0	0	1	其三,万壑奔流下，千山积翠连。帆飞五岭驿，猿挂九秋天。客路浮云外，乡心落日前。吾生犹未定，江汉是馀年。
0	0	0	0	0	0	0	0	1	0	0	0	游烂柯山 其一,登岩已寂历，绝顶更岧峣。响像如天近，窥临与世遥。悠然畅心目，万虑一时销。
0	0	0	0	0	0	1	0	0	0	0	0	寄马民立在越上并简盂季成,半生书剑各飘零，千里相思望窅冥。春水鸥边吴树绿，夕阳马上越山青。依刘已是同王粲，适度何由似管宁。故旧见君还问我，钓船只说寄烟汀。
0	0	0	0	0	0	0	0	0	0	0	1	其二,七载幽窗与世忘，故人感激意偏长。圣明未肯杀忠直，早晚吾将归故乡。
0	0	0	0	0	0	0	0	0	0	0	1	园梅三次作花,三翻破腊到南枝，适值移家避地时。雪霁故园归便得，好教缓缓放幽姿。
0	1	0	0	0	0	0	0	0	0	0	0	燕台怀古,高城落日晚烟平，郭隗台空蔓草生。老树寒鸦同黯淡，断碑荒冢吊清明。惊沙久没昭王垒，古道犹传耶律营。我亦频沽燕市酒，悲歌那复见荆卿。
1	0	0	0	0	0	0	0	0	0	0	0	寄外,镇日多愁屡废餐，闭门独坐遣应难。庭前别我春犹在，月下怀君梦又残。万点落花谁著眼，一声飞雁独凭阑。梦回湘簟无消息，更启前书仔细看。
0	0	0	0	0	0	0	0	0	0	0	1	朗宁署中夜坐（时从苍梧移驻）,閒吟贾岛诗中句，月色蛩声坐晚秋。莫问乡心何处尽，苍梧今夕是并州。
0	0	0	1	0	0	0	0	0	0	0	0	春闺怨三首 其一,春尽辽阳无信来，花奁鸾镜满尘埃。黄莺恰恰惊人梦，欲到郎边却么回。
0	0	0	0	0	1	0	0	0	0	0	0	咏史诗 汴水,千里长河一旦开，亡隋波浪九天来。锦帆未落干戈起，惆怅龙舟更不回。
0	0	0	0	0	0	0	0	0	0	0	1	题翁粤初姻友约心轩四首并得心字（录二） 其一,承明方奉诏，忽动故园心。司马勋劳旧，神驹雨露深。阶兰时绕砌，径菊日成阴。偶有相如渴，天将渥尔襟。
0	0	0	0	0	0	0	0	0	0	0	1	二月三日放舟至木渎宿石心村居越日登灵岩山远眺循麓过披云庵看梅冒雨而归纪游 其一,薄雾恋山坳，日在征鸟背。出门一舸浮，峭碧点波碎。横空见塔尖，如佛影孤髻。逾近烟水阔，舍舟见古寺。我友汪居士，避俗隐兹地。布被可留客，门巷不嫌隘。桧雨烧团茶，饫口园官菜。卧听万壑风，足洗胸中秽。
0	0	0	0	0	0	0	1	0	0	0	0	秋闺曲,沉水香销白玉壶，薰笼斜倚月明孤。狂夫尚作潇湘客，夜夜金风落井梧。
0	0	1	0	0	0	0	0	0	0	0	0	登黄山莲花峰,五丁畏难未开凿，峰顶至今无路通。三神若螺逸海外，二目如粟堕井中。烟云卷缩似潮落，猿鸟坠匿疑劫空。惟有丹台一明月，当时曾照轩辕宫。
0	0	0	0	0	0	0	0	0	0	0	1	奉柳太常道传,乌蜀先生双鬓丝，莼鲈江上故园思。水光闪闪金壶墨，石理硁硁玉佩辞。水落鱼龙秋不雨，月明乌鹊夜无枝。名山蚤选藏书穴，趁取蒲轮未召时。
0	0	0	0	0	1	0	0	0	0	0	0	哭张修撰亨父次谢祭酒韵,清诗万首敌千钟，身世飘然一短蓬。早死贾生非不遇，后来扬子亦难逢。岂知冀北空无马，须信人中亦有龙。珍重平生谢安石，吴中不负若堂封。
0	0	0	0	0	0	0	0	0	0	0	1	端阳偶兴,蕉萃天涯旧业非，两番裘葛淡忘归。结繁夏木临窗静，未老春蚕抱叶稀。杜亮爱才知恋主，兰成去国叹无衣。故乡一别音书断，回首江关意绪违。
1	0	0	0	0	0	0	0	0	0	0	0	其十,寒声一夜传刁斗，云雪埋山苍兕吼。诗成吟咏转凄凉，不如独坐空搔首。漫漫胡天叫不闻，胡人高鼻动成群。寒尽春生洛阳殿，回首何时复来见。
0	0	1	0	0	0	0	0	0	0	0	0	过村家,细莎村路绕山斜，涧水西头一两家。桑柘叶干鸠雨歇，茅檐索索响缫车。
0	0	0	0	0	0	0	0	0	0	0	1	宿阊门,霜满乌啼夜月寒，客窗灯火对愁看。故园相去无多路，便觉今宵睡不安。
0	0	0	0	0	0	1	0	0	0	0	0	寄张淑,艳舞娇歌张淑家，相思相隔海东涯。齐王城下寻常见，笑折杨枝雪白花。
0	0	0	0	0	1	0	0	0	0	0	0	雨,点幔复侵帘，更疏漏转添。稍闻凉气入，微怯晓风尖。跳户蛙先喜，翻檐鹊试占。人间惆怅意，只是晚廉纤。
0	0	0	0	0	0	0	0	0	0	0	1	其三,倏报南天未息氛，楼船飞鹚渡江濆。帆头应挂故乡月，陇外不知何处云。
0	1	0	0	0	0	0	0	0	0	0	0	嘉善道中,纱窗临水水盈盈，吴语烟中渐次生。最是楼头残梦觉，等闲犹作故乡听。
0	0	0	1	0	0	0	0	0	0	0	0	游倚帝山二首 其一,山间非吾心，物表翼所托。振衣超烦滓，策杖追岑壑。绝地穷?岈，造天究磐礴。迩临烟霞积，逖睇宇宙廓。俯惊白云涌，仰骇飞泉落。苔浓鲜翠屏，松古丽丹崿。目冀睹乔羡，心希驭龙鹤。乃知巢由情，岂伊猿鸟乐。
1	0	0	0	0	0	0	0	0	0	0	0	春闺,芳杜伤心碧，空庭花雨飘。鸟衔幽梦去，柳绾别魂遥。青被藏金鸭，红楼冷玉箫。不关离思苦，金粉为谁销。
0	0	0	0	0	0	0	0	0	0	0	1	孝感县,萧索江干县，林端见客樯。山川错吴楚，人物混荆杨。风略寒芦阵，云迷夕鸟行。故乡同见月，谁记白头郎。
0	0	0	0	1	0	0	0	0	0	0	0	其四,百战关山马槊高，耻将阶级斗萧曹。两河子弟能谈剑，一矢君王已赐袍。此日大家亲较武，他时年少定分茅。功成老将无人识，看取征南带血刀。
0	0	0	0	0	0	0	0	0	1	0	0	艨艟行,汉作楼船三百尺，江南父老何曾识。船头击鼓转红旗，船尾踏车人不知。君王英略似汉武，要挽江心射蛟弩。天戈指日殄匈奴，先遣偏舟下江浦。三年血满秋江红，洞庭摇落悲秋风。漫山栅水作城寨，逆气不腥河伯宫。惊涛捲地喷飞雪，艨艟一出千艘空。将军自驾木城去，莫叹龙骧作阿童。
0	0	0	0	0	0	0	0	0	0	0	1	喜雨次答郑文峰正郎,使君本意为澄清，先遣仁声作雨声。百里望馀青障合，三农舞破绿蓑轻。贪看?稏行来湿，爱听芭蕉坐到明。无数乡心与时事，每吟佳句候秋成。
0	0	0	0	0	0	0	0	1	0	0	0	渔村夕照（以下潇湘八景） 其二 山寺晚钟,美人杳何处，盈盈隔和水。遥遥云外钟，日落暮山紫。
0	0	0	0	0	0	0	0	0	0	0	1	浮生一首怀裕之,汉节飞云外，秦城落照边。浮生空自老，归计定何年？泪满陈蕃榻，心摇祖逖鞭。短诗聊遣兴，羞向故人传。
0	1	0	0	0	0	0	0	0	0	0	0	登泰山二首 其一,朝登泰岳望蓬莱，晚带斜阳兴未回。一路草香都是药，千林树老尽生苔。浮云似水流将去，怪石如人立起来。几度叮咛与童仆，等閒休上舍身台。
0	0	0	0	0	0	0	0	0	1	0	0	闺怨,妾家五岭南，君戍三城北。雁来虽有书，衡阳越不得。别久情易料，岂在窥翰墨。塞上无烟花，宁思妾颜色。
0	0	0	0	0	0	0	0	0	0	0	1	其四,夜月闽杯浅，春风楚制轻。故乡空费梦，来此听溪声。
0	1	0	0	0	0	0	0	0	0	0	0	览古,房琯隐陆浑，矫矫负令誉。天下为己任，高谈颇有馀。一朝将重兵，车战竟何如？所恃楫与秩，岂知皆竖儒。哀哉四万人，流血成沟渠。名士苦无用，万古成欷歔。有愧诸葛公，不轻出茅庐。
0	1	0	0	0	0	0	0	0	0	0	0	邺中怀古,邺中城下漳河水，日夜东流莫记春。肠断宫中望陵处，不堪台上也无人。
0	0	0	0	0	0	0	0	0	0	0	1	其四,故园今日也登高，萸熟茶香望我劳。娇女指端装菊枕，稚孙头上搭花糕。含珠夜月生阴火，拥剑霜风长巨鳌。归与山妻翻海赋，秋灯一穗掩蓬蒿。
0	0	0	0	0	0	0	1	0	0	0	0	雨,比日酿云湿，筛空雨骤来。戌楼迷粉堞，官柳洗黄埃。风扫微微汉，虹收隐隐雷。从兹余暑退，客又□悲哉。
0	0	0	0	0	0	0	0	0	0	0	1	登兖州城西楼,城头过片雨，风急袖披披。山势开邹鲁，河流会泗沂。行云摩塔顶，远树没天涯。怀古思乡意，交加点入诗。
0	0	0	0	0	0	0	0	0	0	0	1	蚤春有怀同馆诸公,往事凄凉供奉秋，明光晓蹋记同游。衣冠诸子今谁在，昏宦三生可自由。迟日燕莺京陌路，东风花柳故园楼。年华几度垂垂老，揽镜潘生欲白头。
0	0	1	0	0	0	0	0	0	0	0	0	寄问政山聂威仪,先生卧碧岑，诸祖是知音。得道无一法，孤云同寸心。岚光薰鹤诏，茶味敌人参。苦向壶中去，他年许我寻。
0	0	0	0	0	0	0	0	0	0	0	1	书怀,昨寄家书道苦长，南州山迥水茫茫。细将驿堠从头数，准拟今朝到故乡。
0	0	0	0	0	1	0	0	0	0	0	0	登安国寺南楼,半生云水恣遨游，览胜重登百尺楼。叠嶂远排晴汉出，寒潮遥带夕阳流。钟声隐约闻吴越，帘影依稀拂斗牛。唤起悲秋怀古恨，断鸿嘹呖满沧洲。
0	0	0	0	0	0	0	0	0	0	0	1	雨,溟濛原树合，心远动无涯。堕鸟馀烟惑，归云滞影赊。肥添山意重，绿覆水容斜。沓杂愁难次，沉沉伫晚霞。
0	0	0	0	0	0	0	1	0	0	0	0	登报国寺佛阁,送客出都门，阗阗车马喧。言寻静者室，因得给孤园。暂与尘嚣远，閒将贝叶翻。偶从高阁望，寒色满平原。
0	0	0	0	0	0	0	0	0	0	0	1	野宿荔浦作,夜宿帐房小，天寒多野风。卧看珠斗落，吟使绿尊空。欲战愁兵少，将归望路通。故乡怜有母，辛苦忆军中。
0	0	0	0	0	0	0	1	0	0	0	0	步自杏花村遵湖堤过钟楼至上蓝寺同王尊素程鸣玉访坚忍拙生二开士不值归路得诗,古寺闲寻得，篱疏竹数竿。僧偏渡江早，客正入山难。土锉烟初断，香台影自寒。皈依何日是，愁思又无端。
0	0	0	0	0	0	0	0	0	0	0	1	哭垣侄 其一,汝约吴阊去，春来返故关。离樽成永诀，衰柳忍重攀。流水入何处，荒园鸟独还。闺中前夜月，犹是望刀环。
0	0	0	0	0	0	0	0	0	0	0	1	送永昌萧赞府,柳变曲江头，送君函谷游。弄琴宽别意，酌醴醉春愁。恋本亦何极，赠言微所求。莫令金谷水，不入故园流。
0	0	0	0	0	0	1	0	0	0	0	0	寄啸翁,毛子称方外，西溪两大家。尔诗应不忝，吾愧实无涯。踪迹溪山杳，音书岁月赊。相思一回首，寒月在梅花。
0	0	0	0	0	0	1	0	0	0	0	0	姜九干画寒凫听雨图见寄,五月南湖泛野凫，田田荷叶间青蒲。雨中多少相思处，寄作寒凫听雨图。
0	0	0	0	0	0	1	0	0	0	0	0	九月三十夜雨寄故人,独听空阶雨，方知秋事悲。寂寥旬假日，萧飒夜长时。别念纷纷起，寒更故故迟。情人如不醉，定是两相思。
0	0	0	0	0	0	1	0	0	0	0	0	燕,风暖池塘得意春，水芹烟草一回新。傍花掠羽差差影，冲雨归巢煦煦亲。眼底兴衰王谢宅，楼中思怨绮罗人。闲追往事如相话，只有侬家似旧贫。
0	1	0	0	0	0	0	0	0	0	0	0	观陕西图,乘槎汉使者，聚米马将军。关塞他年阻，河山此座分。悠悠伤战骨，处处怒妖氛。未分儒生老，深希笔砚焚。
0	0	0	0	0	0	0	0	0	0	0	1	雨中偶赋,黯淡青林白雨飞，隔花莫恨湿春衣。恩沾草木生兼遂，声到松篁听转微。谷口泉清舒药甲，岩隈风乱打柴扉。故园有屋多应漏，几日摊书晒夕晖。
0	0	0	0	0	0	0	0	0	0	0	1	西郊纵步,西郊一游步，极目是秋山。积水群峰碧，清霜枫树丹。故园心不展，投策讵能闲。且适平生意，无令双鬓斑。
0	0	0	0	0	0	0	0	0	0	0	1	程无过程虞仲招同欧博士桢伯陆山人华甫邵文学长孺潘上舍子朋登广济寺藏经阁（程桢伯门人）,鹫岭双开小梵天，香灯处处可随缘。娑罗影半侵书阁，檐卜花偏泥酒禅。远目正当春雁后，乡心多在海云边。谁操杖履供游兴，绛帐诸生有郑玄。
0	0	0	0	0	0	0	0	0	0	0	1	雨中同元白过惟敬借树轩,意惬过逢数，更阑笑语长。乱蛩灯下静，深竹雨中凉。客坐开山笥，乡心寄酒觞。子云方寂寞，谁道校书郎。
0	0	0	0	0	0	0	0	0	0	0	1	金丝桃,菲菲红紫送春去，独自黄葩夏日闲。那得文仙归故园，黄冠相向到邱山。
0	0	0	0	0	0	0	0	0	0	0	1	题华严寺木塔,六街晴色动秋光，雨霁凭高只易伤。一曲晚烟浮渭水，半桥斜日照咸阳。休将世路悲尘事，莫指云山认故乡。回首汉宫楼阁暮，数声钟鼓自微茫。
0	0	0	0	1	0	0	0	0	0	0	0	哭袁相公二首 其一,泪痕如雪荐生刍，千里风尘酒一壶。伯道遗孤安得有，中郎少女亦曾无。麒麟乍刻惟新冢，乌鸟空啼是别雏。生事萧萧何必问，坂田硗石半无租。
0	0	0	0	0	0	0	1	0	0	0	0	次亢村驿,过却黄河走退滩，人烟寥落北风寒。亢村有驿无完榻，聊托羸躯一夜安。
0	0	0	0	0	0	0	0	0	0	0	1	鹤山书院兼祀周文襄公今总宪治所,圣门千载鹤山翁，再拜庭前思不穷。老桧尚疑含古雪，残梅犹自领春风。故乡西望桑榆远，敕使南来俎豆丰。入眼何人堪侑食，计臣今数大司空。
0	0	0	0	0	0	0	1	0	0	0	0	莲花,直干檠青盖，孤根出淤泥。得名君子列，谁敢诮濂溪。
0	1	0	0	0	0	0	0	0	0	0	0	塞上中秋口占,频年惯看天山月，此夕情怀却不同。秋色平分千里外，旅愁都付一杯中。客衣夜透空庭露，戍旆高翻大漠风。直欲乘槎傍牛斗，陶然长醉广寒宫。
0	0	0	0	0	0	0	1	0	0	0	0	游新洲寺,山阜俄生百丈渊，果曾沧海变桑田。沙填鳌极中藏寺，地锁龙宫下有天。琴剑万千馀里客，帆樯七十二湾船。江灵识我题诗意，岸草汀花散满前。
0	0	0	0	0	0	0	0	0	0	0	1	送李侍郎迥秀薛长史季昶同赋得水字,汉郡接胡庭，幽并对烽垒。旌旗按部曲，文武惟卿士。薛公善筹画，李相威边鄙。中冀分两河，长城各万里。藉马黄花塞，蒐兵白狼水。胜敌在安人，为君汗青史。
0	0	0	0	0	0	0	0	0	0	0	1	寄郑助教兼似胄监诸友,斗酒东城送别时，马前杨柳绿烟丝。桥门到日闻莺早，乡信逢秋寄雁迟。璧水独寻麟凤去，故人谁与薜萝期。为言六馆诸才俊，好向春风折桂枝。
0	0	0	0	0	0	0	0	0	0	0	1	人日陪　家大人周长卿过李召林侍御,绝塞逢人日，随行过柏台。可怜围毳帐，犹自说蓬莱。生菜盘中得，冰花胜里开。故园何处是，醉里更衔杯。
0	0	0	0	0	0	0	0	0	0	0	1	丁巳初春泊胥江,客里新年思不禁，篷窗拥被自孤吟。烧镫门巷烟花滥，湿雪楼台爆竹瘖。骥伏渐消豪士气，鸿嗷难遣故园心。梅开邓尉无多路，梦里冲寒试一寻。
0	1	0	0	0	0	0	0	0	0	0	0	有忆,忽觉东风已渐迟，他年缘会更难期。红珠斗帐樱桃熟，粉壁纱窗杨柳垂。言重不能轻薄命，情来一倍苦相思。百回消息千回梦，肠断丁香画雀儿。
0	0	0	0	0	0	0	0	0	0	0	1	老马,瘦蹄生入玉门关，病放沙场战骨閒。归龁残刍应有泪，将军头白戍天山。
0	0	1	0	0	0	0	0	0	0	0	0	风,风于天地间，惟桂尤其雄。将由岩窍多，或是地形穹。不知起何处，但觉来无穷。浮埃晦白昼，奇响激半空。一怒动旬浃，小亦数日中。城堞凛欲压，况此半亩宫。尝闻古至人，御气犹轻鸿。刘季晚可怜，击筑悲沛丰。我老断恐怖，视身等枯蓬。飘掷付大块，奚必分西东。
0	0	0	0	0	0	0	1	0	0	0	0	咏史（原校：狄本作古） 党奴,江雪寒连酒思豪，歌传锦帐醉烹羔。争如取水陶承旨，茗碗清新兴味高。
0	0	0	0	0	1	0	0	0	0	0	0	登缥缈峰,绝顶江湖放眼明，飘然如欲御风行。最高尚有鱼龙气，半岭全无鸟雀声。芳草青芜迷近远，夕阳金碧变阴晴。夫差霸业销沉尽，枫叶芦花钓艇横。
0	0	0	0	0	1	0	0	0	0	0	0	村社饷予酒肉,古树小桥幽，江村赛社秋。恒饥双稚喜，多病一杯酬。底事周人栗，贫时曲逆侯。摐金人语歇，天外暮云流。
0	0	0	0	0	0	0	1	0	0	0	0	公甫感秋有吟因寄章德懋庄孔昜及伦三人用次其韵,大地秋风动，万窍无定音。山河孤鹤梦，风雨一龙吟。青眼有此客，白云何处心。思君令人老，华发一千寻。
0	0	0	0	0	0	0	0	0	0	0	1	海水时方北狩热河 其一,海水群飞舞蜃螭，甘泉烽火接令支。牟驼一旅犹言战，河上诸侯定出师。地孽竟符苍鸟怪，天心肯使白龙危。春秋王道宏无外，狭量迂儒那得知。
0	0	0	0	0	0	0	0	0	0	0	1	其三,六月王师晓出征，将军李广旧知名。燕然今去承推毂，天讨由来是应兵。万里若能褫逆胆，此生真不愧虚行。乘时勒石非难事，急为长杨一请缨。
0	1	0	0	0	0	0	0	0	0	0	0	江南曲,桃花斑斑落红雨，玉缸春酒浓如乳。吴姬白纻裁舞衣，一曲娇歌少年子。江头日晚停商舶，众中金多为上客。当垆一斗沽十千，引满红螺吸明月。杯空月落江水寒，劝君且宿茱萸湾。迟明大艑挂帆去，千里烟波伤玉颜。
0	0	0	0	0	0	0	0	0	0	0	1	杜鹃,飞伏终难见，空抟似老乌。一身随变化，故国任丘墟。簇簇花如血，声声怨不枯。春山情更好，何必夜相呼。
0	0	0	0	0	1	0	0	0	0	0	0	蒲萄,蒲萄本自凉州域，汉使移根植中国。凉州路绝无遗民，蒲萄更为中国珍。九月肃霜初熟时，宝珰碌碌珠累累。冻如玉醴甘如饴，江南萍实聊等夷。汉时曾用酒一斛，便能用得凉州牧。汉薄凉州绝可怪，今看凉州若天外。
0	0	0	0	0	0	0	0	0	0	0	1	次韵朱天昭御史自岭南见寄,强比蚊山力不堪，刑书军政喜能谙。乡心莫绕三江上，风裁争瞻五岭南。都下乘骢传故事，台端着豸忆新衔。秋园嘉话来年续，海月依然在小庵。
0	0	0	0	0	0	0	0	0	0	0	1	其二,移官拾橡哀同谷，入蜀听猿拜杜鹃。间道得归司隶帐，无家犹有孝廉船。江山吾土能终老，辞赋他年得盛传。何似海天兵甲满，不才亡命独淹然。
0	0	0	0	0	0	1	0	0	0	0	0	答王允升省中对雨见忆之作,康乐愁霖唱，平原苦雨诗。故人歌此曲，赠我慰相思。薜荔垂青阁，芙蓉汎绿池。今朝一樽酒，最恨不同持。
0	0	0	0	0	1	0	0	0	0	0	0	长安行寄人,长安客子伤春情，出门愁听朝啼莺。关山作客胡不去，梅柳向人春又生。江头萝荔怀楚佩，席上夔龙愁汉缨。胡马至今日夜急，塞鸿何事东南征。人生去住不得意，愧尔山中餐石英。
0	0	0	0	0	0	0	0	0	0	0	1	读项羽传,鸿沟时暂割山河，楚国山河一半多。欲去故乡誇富贵，不知沛有大风歌。
0	0	1	0	0	0	0	0	0	0	0	0	得张师石书却寄,杜门久与故人违，忽有音书到竹扉。过眼物华双鸟翼，惊心风雨一牛衣。春云江树黄泥坂，秋水渔灯赤鼻矶。日暮狂歌当浊酒，不禁西望思依依。
0	0	0	0	0	0	0	0	0	0	0	1	其二,昔年不肯卧茅庐，赢得飘萧两鬓疏。醉里莫知身似蝶，梦中不觉我为鱼。故园屈指八千里，老母行年六十馀。何日挂冠辞富贵，少林佳处卜新居。
0	0	0	0	0	0	1	0	0	0	0	0	闺情,无处散愁心，庭前无半亩。如何不种萱，偏偏种红豆。
0	0	0	0	0	0	1	0	0	0	0	0	寄王宗豫 其一,相别岁频改，相思心未降。故家沧海国，高卧白云窗。适趣琴三叠，随游鹤一双。东来抱锦轴，喜见笔如杠。
0	0	0	0	0	0	0	0	0	0	0	1	酒三品①,小瓮五双盏，千蚨五瓮香。无钱长买醉，有客偶携将。酝藉宜高价，淋漓想故乡。狭斜垆不少，今夜是谁当。
0	0	0	0	0	0	0	0	0	0	0	1	题马公肃墓池瑞莲,种花莫种忘忧草，马家池头花更好。去年一柄生两房，儿在颍川归故乡。儿归见花不见母，一寸心如莲菂苦。也知天与好儿孙，戢戢青头联牖户。么荷恰似小儿拳，迎门索枣当母前。劝儿食莲须食蓼，辛苦读书知味少。愿花并蒂年年开，一度看花儿一来。
0	0	0	0	0	0	0	0	0	0	0	1	首夏,孟夏百物滋，动植一时好。麋鹿乐深林，虫蛇喜丰草。翔禽爱密叶，游鳞悦新藻。天和遗漏处，而我独枯槁。一身在天末，骨肉皆远道。旧国无来人，寇戎尘浩浩。沈忧竟何益，祗自劳怀抱。不如放身心，冥然任天造。浔阳多美酒，可使杯不燥。湓鱼贱如泥，烹炙无昏早。朝饭山下寺，暮醉湖中岛。何必归故乡，兹焉可终老。
0	0	0	0	0	0	0	0	1	0	0	0	游东山（原成先生老年久教授于此）,贪看形胜不知疲，徐步东山话昔时。流水高山人已远，尚馀清韵起遐思。
0	0	0	0	0	0	0	0	0	0	0	1	初还雷峰示诸子,七贤远别成何事，三老重来信有因。若与交臂新交臂，吾犹昔人非昔人。老榕垂荫酬初地，弱柳沿溪似旧津。再礼慈云深自省，肯教狼藉故园春。
0	0	0	0	0	0	0	0	0	0	0	1	中秋同高宗吕传木虚城东步月有怀京华旧游,朗月团秋社，凉风薄岁寒。故乡谁独健，永夜此同看。邻篴伤今昔，山杯尽肺肝。长安旧朋侣，搔首五云端。
0	0	0	0	0	0	0	0	0	0	1	0	雪,世路崎岖造物偏，不平曾有憾于天。而今一色都无异，尽把人间缺陷填。
0	0	0	0	0	0	0	0	0	0	0	1	客中春怀,竹里山鸡啼未休，江南二月景如秋。半帘花雨寒欺袂，一片江云晚傍楼。乱世青春如过梦，少年华发忽盈头。故园动是经年别，满眼干戈添客愁。
1	0	0	0	0	0	0	0	0	0	0	0	药名闺情诗二首 其一,菟丝曾附女萝枝，分手车前又几时。羞折红花簪凤髻，懒将青黛扫蛾眉。丁香漫比愁肠结，豆?常含别泪垂。愿学云中双石燕，庭乌头白竟何迟。
0	0	0	0	0	0	0	0	0	0	0	1	和竹林一禅师韵,富贵无心羡五侯，随时俯仰浪西游。断无事业留千古，静看英雄横九州。白雁纵传遐域信，黄华却负故园秋。苍生未济归何益，一见吾山一度羞。
0	0	0	0	0	0	0	0	1	0	0	0	游天童山,避嚣去城市，遣闷在川岑。遂申独往意，行此无尽林。松篁俨映郁，苍翠邈深沈。九陇山已见，三生石可寻。列障围招提，杰阁俯岖嵚。池光乱塔影，涧流传声音。龙化井已竭，虎去泉徒深。周顾信灵迹，迟留多赏心。念未委尘妄，事可息烦襟。即理苟已协，何用恋华簪。
1	0	0	0	0	0	0	0	0	0	0	0	宫怨 其一,自入深宫不见人，年年花柳负青春。君恩谩说多如雨，一滴何曾到妾身。
0	0	0	0	1	0	0	0	0	0	0	0	送曾子澄之塞上,曾是征南将，今随定远侯。白云沉汉垒，春色过边州。柳拂渔阳骑，笳清紫塞楼。酬恩知有日，谈笑看吴钩。
0	1	0	0	0	0	0	0	0	0	0	0	戴村,羁旅淹岁改，江皋属春早。幽村屡独往，胜事时默讨。深竹尚残雪，阳崖已芳草。茅茨忽连接，邻里自相保。人犹安道族，景是山阴道。徘徊问耆旧，或遇栖真老。
0	0	0	0	0	0	0	0	0	0	0	1	次韵答陈文度,乱馀得返故乡居，正谓光生腐草馀。闵已欲凭谁作赋，绝交宁许我为书。行看残菊知身老，坐对寒鸦愧鬓疏。准拟求田成隐计，天于此意可教如。
0	0	0	0	0	0	0	0	0	0	0	1	登吴山绝顶望钱塘江潮,独倚危岑岸接?，晚潮初上练痕齐。乱挝鼍鼓妖蛟舞，倒捲银山海日低。弓弩千年人去后，帆樯万里望中迷。凭谁唤起眉山老，为诵钱王庙里题。
0	0	0	0	0	0	0	0	0	0	0	1	重午次韵敬常叶公,故园一望海天长，京国相看叹老苍。太学故知韩子重，高阳应笑郦生狂。四更风雨客怀壮，五月幽燕地气凉。况是天家赐衣节，不妨谈笑引壶觞。
0	0	0	0	0	0	0	0	0	0	0	1	题钱舜举山水卷 其一,海国青山旧隐居，望乡千里客心孤。西风落照频看画，彷佛楼船过太湖。
0	0	0	0	0	1	0	0	0	0	0	0	其二 贾谊井,迢迢俯碧甃，濛濛翳紫苔。犹传贾太傅，知历汉朝来。
0	0	0	0	0	0	0	0	0	0	0	1	归乐,戎衣脱却别辕门，万里归心忆故园。塞北风尘今已远，岭南烟景自长存。青山绿水鸥千点，紫蟹红螺酒一樽。日与邻翁相款洽，古榕阴下醉盘桓。
0	0	0	0	0	0	0	0	0	0	0	1	洪塘有怀云山寺诸友,久客将归日，初程望故乡。海天南下阔，江水北来长。历历秋应尽，苍苍月弄黄。别来忆三益，疏竹护僧堂。
0	1	0	0	0	0	0	0	0	0	0	0	金陵怀古,石城钟阜拟仙洲，虎踞龙蟠控上游。昔在梁陈称富丽，问谁台榭枕山丘。草青南浦有遗恨，潮打西陵空暮愁。倦客中原频送目，断鸿沧水迥悠悠。
0	0	0	0	0	0	0	0	0	0	0	1	闺情,月隐雕栊光有无，刺绣沉吟栖凤孤。空床凄凄湘簟冷，愁心断续随金壶。妾容误比春花色，朝来撷锦暮飞雪。留将铅粉待君归，金鹊台前不自识。
0	0	0	0	0	1	0	0	0	0	0	0	翠华歌奉寄白岩乔司马,翠华遥在钟山侧，五云松柏空愁色。长干街头飞落花，秦淮树上啼早鸦。雁门旌旗塞江口，蛾眉哭声彻南斗。翩翩渔猎百草长，紫鳞白额随龙骧。赤心将军射雕手，马上弯弓天子傍。京尘北风暗麟王，梨园子弟争驰逐。彭蠡中丞思赤松，留都司马哀黄竹。御苑朝天杨柳垂，锦缆牙樯那得知。寄书惆怅话王室，一夜秋风鬓欲丝。
0	1	0	0	0	0	0	0	0	0	0	0	游茅山偕洪大（礼吉）作四首 其一 宿元符宫,琳宫镇山坳，高下飞轩棂。征鞍上盘盘，日暝客始停。遵途百劳忘，寻异千念盈。径微已三折，屋暗仍重扃。独上怯曳衣，孤行危建瓴。道士然炬来，开门导前行。静觉鼠齧松，微闻鸟梳翎。林空虎气逼，草滑蛇涎腥。山头白濛濛，寒气生夜明。犹被露华凉，远听风笛横。悄然步初还，游侣见自惊。幽房感仙踪，客梦冷易醒。
0	0	0	0	0	0	0	0	1	0	0	0	登山,布帽芒鞋世外情，烟峦雪峤漫登临。江山易入文人掌，天地难酬壮士心。春醒梅魂溪吐艳，风开冰腹沼生音。游观自信胜游说，舌在堪为梁父吟。
0	0	0	0	0	0	1	0	0	0	0	0	寄吴宜之,文公徒弟无多在，学术应如寿数高。好句先教诸子和，垫巾翻被俗人嘲。湖边茶店同谁坐，井畔柴扉欠我敲。昨夜相思眠不稳，月眉斜印落花梢。
0	0	0	0	0	0	0	1	0	0	0	0	寄陈松心,神交未谋面，天远一思君。词赋无高第，江湖有白云。芰荷堪作壁，鸥鹭自为群。落落幽期处，人间闻不闻。
0	0	0	0	0	0	0	1	0	0	0	0	哭妹 其一,大节甘心死，沉河无一言。寒江流积恨，明月吊孤魂。两岸啼鹃血，千秋怨女冤。夜风吹冷骨，不复葬家园。
0	0	0	0	0	0	0	0	0	0	1	0	维扬怀古,涟漪四面绕芜城，荡尽当年杀气腥。电埽霆奔馀百战，河清海晏际千龄。天开西北方舆大，山在东南半角青。可是杜郎无感慨，只吟豆蔻赏娉婷。
0	0	0	0	0	0	0	0	0	0	0	1	次吕宗望韵,男儿跃马锦为衣，顾我生还岂见机。镜里光阴毛发古，樽前朋旧简书稀。千村积雪和天老，几片閒云与雁飞。上水河豚长一尺，故园何事不思归？
0	0	0	0	0	1	0	0	0	0	0	0	其九,冶叶倡条过女墙，依然还作故园香。雄蜂雌蝶无聊赖，尽日颠狂有底忙。
0	0	0	0	0	0	0	0	0	0	0	1	送僧归日本,四极虽云共二仪，晦明前后即难知。西方尚在星辰下，东域已过寅卯时。大海浪中分国界，扶桑树底是天涯。满帆若有归风便，到岸犹须隔岁期。
0	0	0	0	0	1	0	0	0	0	0	0	登牛山顶望巢湖,山椒列酒荫松萝，遥听渔舟款乃歌。猎猎雄风生大泽，垂垂雌霓饮长河。帆樯几道凌空渡，烟火千门向晚多。惆怅此时徒作赋，不堪岁序日蹉跎。
0	0	0	0	0	0	0	0	0	0	0	1	归风送远操,凉风起兮天陨霜。怀君子兮渺难望。感予心兮多慨慷。
0	0	0	0	0	1	0	0	0	0	0	0	登镇江报恩寺超然楼,帝城天近瓮城高，梵宇嵌岩结构牢。试向超然楼上望，大江东去涨银涛。
0	0	0	0	0	0	0	0	0	0	0	1	小庄道中,客路千厓里，春风二月中。虎啼荒径少，莺语故乡同。涧水萦回绿，山花自在红。物华空满眼，去意只悤悤。
0	0	0	0	0	0	0	0	0	0	0	1	读史戏作,相如故倦游，偃蹇临邛市。主人敬嘉宾，供具邀车骑。酒酣乐未阑，跪进丝桐戏。勉鼓一再行，四坐皆心醉。潜有知音人，独会求凰意。倾城不待媒，半夜行云至。忽驾软轮车，遂抛沽酒肆。建节还故乡，拜爵文园吏。卫霍老疆埸，严朱死谋议。摇头唤不前，日高花里睡。
0	1	0	0	0	0	0	0	0	0	0	0	游边上,佩剑游边地，悲风捲败莎。雕饥窥坏冢，马渴嗅冰河。塞阔人烟绝，春深霰雪多。蕃戎如画看，散骑立高坡。
0	1	0	0	0	0	0	0	0	0	0	0	别元九后咏所怀,零落桐叶雨，萧条槿花风。悠悠早秋意，生此幽闲中。况与故人别，中怀正无悰。勿云不相送，心到青门东。相知岂在多，但问同不同。同心一人去，坐觉长安空。
0	0	0	0	0	0	0	0	0	0	0	1	秋前夜过昆山寄仲蔚时元美兄弟俱就徵车,有客中原回白头，怀人千里命扁舟。吴门山色元非雨，娄子江声似是秋。二友雁行堪入洛，惟君龙卧不依刘。也知倾盖须臾事，一日椷书即旧游。
0	0	0	0	0	0	0	0	0	0	0	1	寄学圃黄先生兼柬览德陈先生,别来岁序几回更，南望乡关眼倍青。洛社衣冠逾昔日，襄阳耆旧半晨星。蓝溪派远连洙泗，览德名高学考亭。何日承恩归故里，重趋讲席听谈经。
0	0	0	0	0	0	1	0	0	0	0	0	寄大衍圣公,蒹葭曾倚玉，一别几经春。公爱鸥盟久，予劳雁字频。知音怀绿绮，染足愧红尘。不尽相思意，尼山远慰人。
0	0	0	0	0	0	0	0	0	0	0	1	病起 其二,病起南荣下，初寒仰日温。坐顽知力困，视慢觉神昏。避俗无长策，沉思到故园。人生乃如此，微处共谁言。
0	0	0	0	0	0	0	0	0	0	0	1	题建德县开化寺,路绕江南烟水村，梅花的皪正销魂。峰峦影里过山邑，鼙鼓声中念故园。残腊未曾看雪舞，劲风何事扫云屯。拙翁自笑平生拙，欲叩天阍更一言。
0	0	0	0	0	0	1	0	0	0	0	0	怀魏冢宰老先生,道学丧已久，民心因物迁。圣贤不复作，病俗何由痊。勋名竞夸诈，学术纷雕镌。坎蛙不知海，孰障西流川。天生魏夫子，力任斯道传。知周庶物表，心契万古前。文章周孔学，事业皋夔贤。从容出处间，名与日月悬。青山赋归来，白云当窗眠。相思徒仰止，日夕东南天。
0	0	0	0	0	0	0	0	0	0	0	1	扬州,误喜维扬是故乡，故乡南去越山长。越山三月花如海，倚门应说到维扬。
0	0	0	0	0	1	0	0	0	0	0	0	芭蕉,亭亭照出月朦胧，别样风流那可同。半捲芳心如有恨，一缄书札怨无鸿。含情苦战三更雨，入梦轻敲一夜风。爱尔美人怜寂寞，十年惆怅绿窗中。
0	0	0	0	0	0	0	0	0	0	0	1	登黄鹤楼,晚晴扶醉一登楼，吴楚衣冠叹昔游。黄鹤不来人事异，白云飞尽古今愁。石亭落日迷芳草，湓浦西风送客舟。极目故园何处是，蒹葭零落满汀洲。
0	0	0	0	0	1	0	0	0	0	0	0	寄林一和深字,雨馆张灯坐夜深，故人相对醉成吟。二毛易老惭看镜，四美难并愧盍簪。泽国晓霜催候雁，县城春树变鸣禽。贾生尚有长沙谪，此日无劳叹陆沈。
0	0	0	0	0	0	0	0	0	0	0	1	金陵旅夜,一雨皇都万象明，东风娇啭上林莺。火烟亭馆春多少，钟鼓楼台夜几更。枕上故园蝴蝶梦，枝头斜月杜鹃声。银笺欲写长相忆，滚滚江流不尽情。
0	1	0	0	0	0	0	0	0	0	0	0	游盘山寺诗,高秋游古寺，俯仰思悠悠。尘土禅灯暗，龙蛇画壁幽。草深埋石砌，天阔芘层丘。欲问无生灭，寒泉日夜流。
0	0	0	0	0	1	0	0	0	0	0	0	别辋川别业,依迟动车马，惆怅出松萝。忍别青山去，其如绿水何。
1	0	0	0	0	0	0	0	0	0	0	0	宫怨,沈沈宫漏滴长门，坐倚熏笼想旧恩。多谢月华怜寂莫，梧桐窗外照黄昏。
0	0	0	0	0	0	0	0	0	0	0	1	羊太傅故里,班书源可考，系出泰山羊。世已经千载，魂应恋故乡。功名论际会，氏族阅兴亡。岘首沈碑后，何须感叹长。
0	1	0	0	0	0	0	0	0	0	0	0	怀古,生平慕游侠，驱马遍东周。周人重千金，所遇非我俦。抚剑登泰山，历览鲁与邹。小儒事弦歌，龊龊安足由。北临邯郸道，平原旷悠悠。常闻虞卿贤，斯人不可求。悲哉穷途士，缓急将焉投。
0	1	0	0	0	0	0	0	0	0	0	0	哭王大夫（第二句缺三字）,俗人皆嫉谢临川，果中常情□□□。为政旧规方利国，降生直性已归天。岘亭惋咽知无极，渭曲馨香莫计年。从此心丧应毕世，忍看坟草读残篇。
0	0	0	0	0	1	0	0	0	0	0	0	过青邑怀金蒿亭明府（金世昌，乾隆三年任青县知县。）,故人长去我重游，驻马河桥感不休。枕上客寻前日梦，枝间鸟唤别时愁。西湖旧是吟诗地，南浦还馀载鹤舟。惆怅高风谁复共，富春烟水自千秋。
0	1	0	0	0	0	0	0	0	0	0	0	旅馆病起奉寄近山白崖诸公,新桥客舍俯横塘，柳色千门路转长。却病且须辞酒伴，习闲还欲借僧房。日高花气蒸书案，风过潮声到石床。巷陌春深芳草绿，故人车马在何方。
0	0	0	0	0	0	1	0	0	0	0	0	江上有怀谢检校叔宾,江树历历江风清，独立相思无限情。功名期子上麟阁，烟波老我寻鸥盟。杜陵长吟悲白发，谢安久处忧苍生。行看三载脱衰绖，遥望五云朝玉京。
0	0	0	0	0	0	0	0	0	0	0	1	其二,綵舟南溯路何长，过尽瞿塘是故乡。两岸柳风催去棹，一天梅雨迓归樯。好将吏部新书扁，高挂君家旧筑堂。他日归来重相见，熙熙人物共辉煌。
0	1	0	0	0	0	0	0	0	0	0	0	游慈恩寺登雁塔次顾亚蘧韵二首（辛丑） 其一,跨穹危磴出林端，回首青门夕照残。大地风悲殊未息，长安日近且相宽。哀鸣到处怜鸿泽，羁旅经年感虱官。百二山河空阅世，却看直北路漫漫。
0	1	0	0	0	0	0	0	0	0	0	0	寄旧友张汉杰二首 其一,几度思君欲白头，凄然常隐去年秋。此心恨杀中澪水，不向栖霞楼畔流。
0	0	0	0	0	0	0	0	0	0	0	1	村舍,买田依谷口，临水启柴扉。家近溪桥得，村深竹树围。听莺春自往，骑马夜能归。聊毕平生志，还来筑钓矶。
0	0	0	0	0	1	0	0	0	0	0	0	兖州道中怀古,身世竟何限，劳劳嗟此行。云为天地色，山阅古今名。慷慨齐三士，栖迟鲁两生。不归吾岂敢，即死向谁明。
0	0	0	0	0	0	0	0	1	0	0	0	秋夜月怀叔俊四姊,秋月流光薄，凄凄上阶苔。阶苔故人迹，一一存我怀。音容渺不见，情思应往来。情思长相接，无庸动息偕。伊余素修达，讵为岁寒摧。养疴忘悲悰，寡欲鲜违乖。况乃侍君子，礼仪良不亏。愿言寄赏心，战胜靡所哀。
0	0	0	0	0	0	0	0	1	0	0	0	闺辞,春闺三月养吴蚕，南陌柔桑满竹篮。为避行人回步急，不知髻上堕牙簪。一自檀郎赴玉京，残镫挑尽泪盈盈。黄昏又值芭蕉雨，不管人愁滴到明。
0	0	0	0	0	0	0	0	0	0	0	1	其七 倦游怀畎亩,岂为东方戟，沾沾旧草堂。风流传蜀郡，政绩重淮阳。海岳閒情远，云天健翮翔。故园聊寤寐，前席待龚黄。
0	0	0	0	0	0	0	0	0	1	0	0	登金峨峰顶,拨开空翠上危颠，路绕羊肠石齿尖。到顶方知天下小，攀高似取世人嫌。碧连蓬岛云千叠，冷照东溟镜一奁。归去松窗伴禅老，此山佳致话无厌。
0	0	0	0	0	0	0	0	0	0	0	1	其五,西风从何来，远递庭叶至。飘飘飒有声，来向书窗坠。景物易转迁，时序忽己异。羁客念故乡，中夜不成寐。仰睇河汉明，俯闻鸿雁唳。翩然逸兴举，恨无凌风翅。
0	0	0	0	0	0	0	0	0	0	0	1	其二,一领分符寄，昂藏便不群。指挥云鸟阵，训练水犀军。越甲千层组，虔刀七曜文。故乡衣带地，铙吹可相闻。
0	0	0	0	0	0	0	0	0	0	0	1	其二 阊门怀古,九曲堙沦茂苑荒，吴人谁复怨吴王。莫言故国千秋远，知是仙家几日长。湖上只誇浮海相，里中休笑效颦娘。旧时芳径今犹在，但属渔樵自采香。
0	0	0	0	0	0	0	0	0	0	0	1	题平川云树图,窈窕川谷静，苍茫云树深。十年岐路者，一片故园心。
0	0	0	0	1	0	0	0	0	0	0	0	哭吾惟可,前年近夫死，今日汝云亡。泉石音容外，乾坤涕泪傍。才名悲造物，星汉失文章。吾道竟谁语，寥寥孤梦长。
0	0	0	0	0	0	0	0	0	0	0	1	其二,北辙南辕席未温，故园閒煞老苔痕。家居喜近兰亭畔，山色当窗水到门。
0	1	0	0	0	0	0	0	0	0	0	0	送舒著作重授省郎赴阙,三岁相依在洛都，游花宴月饱欢娱。惜别笙歌多怨咽，愿留轩盖少踟蹰。剑磨光彩依前出，鹏举风云逐后驱。从此求闲应不得，更能重醉白家无。
0	1	0	0	0	0	0	0	0	0	0	0	闺情代作,梧桐叶落雁初归，迢递无因寄远衣。月照石泉金点冷，凤酣箫管玉声微。佳人刀杵秋风外，荡子从征梦寐希。遥望戍楼天欲晓，满城鼕鼓白云飞。
0	0	0	0	0	0	0	0	0	0	0	1	其三,山斋坐不隐，复此出衡门。溜涩冰还结，风高竹自翻。冻流看欲浊，饥鸟啄仍喧。好是今风景，令人忆故园。
0	0	0	0	0	0	0	0	0	0	0	1	其五 花村酒旆,寥寥一犬吠柴扉，花飏东风淡落晖。行客不须重借问，寻春时有醉人归。
0	1	0	0	0	0	0	0	0	0	0	0	忆璚英,璚英一别已三年，梦里常看在膝前。婉娩性情端可爱，娇痴态度亦堪怜。诵诗未解知音节，索果惟应破俸钱。白发双亲在堂上，关心为尔更凄然。
0	0	0	0	0	0	1	0	0	0	0	0	怀小山四儿,出郭曾无半日程，相思也自逼愁生。柳风澹荡绵初落，春草黄昏梦易成。开户乍看新乳燕，携柑可忍独闻莺。家贫剩有青毡在，两处寒温一例情。
0	0	0	0	0	0	1	0	0	0	0	0	寄邾仲义二首 其一,我思垂虹桥，沧波绿杨津。鄂鄂棣华宅，瞰此江之滨。荷衣佩秋兰，野饭羹紫莼。一从桥上别，花发三年春。相思复相思，为尔歌停云。
0	0	0	0	0	0	0	0	0	0	0	1	于王抚军座送客,秋日凄且厉，百卉具已腓。爰以履霜节，登高饯将归。寒气冒山泽，游云倏无依。洲渚四缅邈，风水互乖违。瞻夕欣良宴，离言聿云悲。晨鸟暮来还，悬车敛馀辉。逝止判殊路，旋驾怅迟迟。目送回舟远，情随万化遗。
1	0	0	0	0	0	0	0	0	0	0	0	闲居 其一,屋头烟树绿婆娑，最爱樵邻夜唱歌。独坐小窗山寂寂，不知门外月明多。
0	0	0	0	0	0	0	0	0	0	0	1	为王山尹子渚赋潜斋末句寄声叶新之,斯文宗绪自河南，妙处元非故纸钻。万里梦归伊阙远，一窗静对玉峰攒。林深雾豹南山隐，海阔风鹏北溟抟。刻楮自怜无一补，写心寄与故人看。
0	1	0	0	0	0	0	0	0	0	0	0	哭宋燕生,泯泯莫如归死乐，眼中人事日喧豗。深谈直到沧桑尽，阅世宁知孔墨哀。孤处论交真悱恻，千秋相望在尘埃。床头剩有呕心稿，地老天荒著此才。
0	1	0	0	0	0	0	0	0	0	0	0	风,猎蕙微风远，飘弦唳一声。林梢鸣淅沥，松径夜凄清。
0	0	0	0	0	0	1	0	0	0	0	0	浙江有怀梁非馨作,梁子旧游处，临流想当同。芳气流歌吹，翠色炫云峰。嗟子守穷躅，我来谁与从。水入鸣琴清，林和吟蝉工。丽景属颜回，锦绣萦心胸。忆昔每临咏，互发如商宫。佳思忽以驰，感子扬长风。兹游把豪素，遇物情颇浓。相思不能已，凭啸浚清空。
0	0	0	0	0	0	0	0	0	0	0	1	壬申春寓旧馆偃山房有感而作,旧馆迟留春欲暮，小山林石带平原。自怜萍迹随流水，每到花时感故园。鸟啄雨墙红落杏，蝶翻风砌绿抽萱。十年未遂东归计，白发慈亲独倚门。
0	1	0	0	0	0	0	0	0	0	0	0	苏武洲毡房夜坐,明发启帐房，冷气迸将入。饥鹰傍人飞，瘦马对人立。禦寒挟貂裘，蒙头帽毡笠。凄然绝火烟，阴云压身湿。赖有葡萄醅，借煖敌风急。
0	0	0	0	0	0	1	0	0	0	0	0	寄友,别路三千里，离情十二时。诗成凭寄与，一字一相思。
0	0	0	0	0	0	1	0	0	0	0	0	夜忆钦止斯远,木叶骚然雨到时，共眠僧榻各哦诗。推移忽已年时事，怅望相看天一涯。别后屡书浑未报，风前小立重相思。人生知复几寒暑，一别长为数载期。
0	0	0	0	0	0	0	0	0	0	0	1	腊月二十四夕偶成 其一,岁事只如此，匆匆又小年。兰灯看独照，柏酒已先传。月隐金台雪，香霏禁树烟。故园今万里，南北寸心悬。
1	0	0	0	0	0	0	0	0	0	0	0	其四 闺思,吹落西风月半窗。孤衾寒结五更霜。灯头残焰落银釭。流泪不随烧烛尽，牵愁似惹茧丝长。怕看朝镜脸儿黄。
0	0	0	0	1	0	0	0	0	0	0	0	春闺思,戴胜飞晴野，凌澌下浊河。春风楼上望，谁见泪痕多。
0	0	0	0	0	0	0	0	0	0	0	1	灵芝寺,为爱嘉名似故乡，芒鞋日日此徜徉。非关贪礼瞿昙相，自是三生有愿香。
0	0	0	0	0	0	0	0	0	0	1	0	萤,土润正溽暑，幽庭熠耀飞。陈荄未全脱，生气一何微。风急光不灭，月明景共稀。蟏蛸与蟋蟀，时节伴依依。
0	0	0	0	0	0	0	0	0	0	0	1	和人韵,四海皇皇无所归，梦魂常绕故园飞。海山不羡学居易，华表留言笑令威。毛落难寻苏子节，囊空犹有老莱衣。静思二十年间事，扰扰纷纷尽觉非。
0	0	0	0	0	0	0	1	0	0	0	0	游屏山,观风已遍上神州，路入祇园景更幽。苔径雨馀偏却暑，石亭风静不知秋。天花坠处禅心定，贝叶翻时俗气收。试问山中能事者，原来亦有好诗流。
0	0	0	0	0	0	0	0	0	0	0	1	七月十二日偶成 其一,今夕起乡心，何日归渔钓。欲归定何所，无言独长啸。君意复何如，老少不同调。此生吾自断，天道自难料。
0	0	0	0	0	0	0	1	0	0	0	0	次淮上寄乐寅,朝发朗陵途，羁心杪秋积。北风吹五两，淮流澹将夕。明霞上远水，寒树带行客。故人望何处，西南几峰碧。
0	0	1	0	0	0	0	0	0	0	0	0	游石钟山次晦山大师韵二首 其一,已尽匡庐胜，登临更此峰。湍飞穿钓石，风急误僧钟。过眼帆随雁，惊心树化龙。春波逾浩荡，极望一开胸。
0	0	0	0	0	0	0	0	0	0	0	1	挽方天贶,长者虽云殁，流风尚尔存。宗盟修里巷，家法在儿孙。马鬣迷新垄，鸠枝恋故园。年年春色好，锦障为谁翻。
0	0	0	0	0	0	0	0	0	1	0	0	角,闻说征人说，呜呜何处边。孤城沙塞地，残月雪霜天。会转胡风急，吹长碛雁连。应伤汉车骑，名未勒燕然。
0	0	1	0	0	0	0	0	0	0	0	0	征东行,祁连山前箭如雨，健儿夜渡桑乾水。天子临轩命出师，几人报国能轻死。军中不闻丧胆谣，健鹘垂翅鹀雏高。衣戎卖饼当一队，铜面将军閒宝刀。
0	0	0	0	0	0	0	0	0	0	0	1	溪村,兀兀小桥西，人家住绕溪。云山当户入，竹树出檐齐。风急花初尽，春深莺乱啼。稻畦新雨足，稚子亦锄犁。
0	0	0	0	0	0	0	0	0	0	0	1	登泰山五首 其一,晓登泰山道，行行入烟霏。阳光散岩壑，秋容淡相辉。云梯挂青壁，仰见蛛丝微。长风吹海色，飘遥送天衣。峰顶动笙乐，青童两相依。振衣将往从，凌云忽高飞。挥手若相待，丹霞闪馀晖。凡躯无健羽，怅望未能归。
0	0	0	0	0	0	0	0	0	0	0	1	道院,四壁长苔痕，经旬掩绿樽。雨声清梦境，灯影伴吟魂。摇落悲徂岁，漂流忆故园。拟骚无杰语，千古愧湘沅。
0	0	0	0	0	0	0	0	0	1	0	0	天边,天边明月迥含霜，夜夜哀笳怨望乡。一片愁心与鸿雁，秋风吹不到衡阳。
0	0	0	0	0	0	0	0	0	0	0	1	宫词,一处承恩宴舞衣，六宫甲帐冷珠玑。夜深听得笙歌响，知是君王步辇归。
0	0	0	0	0	0	0	0	0	0	0	1	登广武原,广武原西北，华夷此浩然。地盘山入海，河绕国连天。远树千门邑，高樯万里船。乡心日云暮，犹在楚城边。
1	0	0	0	0	0	0	0	0	0	0	0	长信宫词,久忘恩幸不成思，每听和銮意亦疑。翠辇自经长乐去，伤心无奈月明时。
0	0	0	0	0	0	0	0	0	0	0	1	登悯忠阁,唐家高阁古城隈，远客登临宿雾开。诸帝园陵俱寂寞，三韩魂魄尚归来。西山云气空中度，东海潮音地底回。闻说关河有戎马，故园南望思悲哉。
0	0	0	0	0	0	0	0	0	0	0	1	端午,五月江村归梦长，又从客里过端阳。石榴轻闪风前色，山艾时飘苑外香。竞水数舟那更急，穿花双蝶故多忙。儿童不省官中好，犹插朱符说故乡。
0	0	0	0	0	0	0	0	0	0	0	1	新添,朝登七盘坡，复下九折坂。长风飘落日，杳杳前山晚。佂夫行取薪，夜入涧中饭。仰视飞鸟还，载观浮云卷。还顾望乡邑，日与亲爱远。公家尚有程，安能速言返。
0	0	0	0	0	0	0	0	0	0	0	1	初夏晴明家弟子悱同从弟子长过余山庄小酌,苏家兄弟是前身，重结今生未了因。作伴追游山寺路，乞閒能乐故园春。树阴团盖堪围坐，鸟哢娇声解唤人。夕照一川舟去远，还山惟有白云亲。
0	0	0	0	0	0	0	0	0	0	0	1	谢邵地官汝学馈陶鼎次韵,感君携赠出南装，别路相看似故乡。诗客品题新定价，野人抟埴旧传方。茅柴火底春风软，骨董羹中滋味长。秋去冬来几寒暖，且将粗粝送年光。
0	0	0	0	0	0	0	0	0	0	0	1	登千峰榭,飞观危栏缥缈中，聊将醉眼送归鸿。一生未售屠龙技，万里犹思汗马功。王衍诸人宁足责，姜维竖子自应穷。他年吊古凭高处，想见清伊照碧嵩。
0	0	0	0	0	0	0	0	0	0	0	1	寄赠田砚思同学,一从吏籍挂浮名，孟浪辞家万里行。栈阁梦犹迷古道，锦江春不到边城。兼旬雅雨凌霜落，照眼峨冰逼暑清。风物迥殊青鬓改，故园回首不胜情。
0	1	0	0	0	0	0	0	0	0	0	0	宿苑里村,狼籍残骸痛未收，荒凉满目起悲愁。迷人旱魃巢墟墓，拜月妖狐顶髑髅。黝黝荒林晴亦暝，萧萧衰草夏如秋。夜深隔岸燐光闪，知是魂从旷野游。
0	0	0	0	0	0	0	0	0	0	0	1	暮秋夜登楼望西河有感,步屧河桥访旧游，野情物色自迟留。风林萧飒喧清夜，云月迷茫失素秋。元亮老看荒径菊，仲宣今倚故乡楼。吾生浪迹何时定，独对沧波愧白鸥。
0	0	0	0	0	0	0	0	0	0	0	1	游香山次王正言（来）韵,四山过雨翠光流，境胜心閒自点头。野鸟叫春多格磔，晚风吹鬓故飕飗。三年几作旧山梦，一笑喜成今日游。独叹寒泉本无意，强随机械走溪沟。
0	0	0	0	0	0	1	0	0	0	0	0	题竹寄颜肃训导,久别庆云颜博士，书来为喜报平安。同乡无限相思意，特寄清风客里看。
0	0	1	0	0	0	0	0	0	0	0	0	龙德故宫怀古八首 其一,国是当时总是非，强将商鞅作皋夔。莫言天变浑无畏，不见雷轰党籍碑。
0	0	0	0	0	0	0	0	0	0	0	1	赠刘善叙往湖南并引,爱汝今日湖南游，长风万里无清秋。江山有待亦吾土，兄弟相看是故侯。直道每增知己重，老夫端为大家忧。天台旧有延生药，转手疲癃信尔瘳。
0	1	0	0	0	0	0	0	0	0	0	0	为玄明村杨俊斋题周德玄画,玉笛吹残夜，声声太古情。美人何处觅，霜月正凄清。
0	0	0	0	0	0	0	0	0	0	0	1	忆橙,怅望天涯驿骑尘，政须玉甲破芳新。可怜虚度梅梢月，无计相陪竹叶春。三日手香频入梦，一年秋好不关身。快须准备新诗句，傥有金苞赠故人。
0	0	0	0	0	0	0	0	0	0	0	1	游仙游山,闇将心地出人间，五六年来人怪闲。自嫌恋著未全尽，犹爱云泉多在山。
0	0	0	0	0	0	0	0	0	0	0	1	送周子庚（金）都宪抚边,肃肃戒严程，萧萧班马鸣。龙庭新节制，骑省旧才名。玉律调秋气，金铙寝夜声。陇云笳外结，关月笛中明。鸾朔临秦阵，鹑瓢绕汉城。沙汀行见雁，海树坐闻莺。游雾怀前赏，归风溯别情。伫听歌凯入，一举塞垣清。
0	0	0	0	0	0	0	0	0	0	0	1	冶春绝句和王阮亭先生,杂管繁弦奏野航，听来声调是伊凉。边关子弟江南老，今日曲中逢故乡。
0	1	0	0	0	0	0	0	0	0	0	0	哭师二首 其一,生死亲营一亩宫，瓣香谁解为南丰。敢云狸首斑为美，常恐牛眠卜未工。门下易名萧颖士，帐前负笈马扶风。吹台赋罢人何往，呜咽黄流水自东。
0	1	0	0	0	0	0	0	0	0	0	0	送颜少府投郑陈州,一尉便垂白，数年唯草玄。出关策匹马，逆旅闻秋蝉。爱客多酒债，罢官无俸钱。知君羁思少，所适主人贤。
0	0	0	0	0	0	0	0	0	0	0	1	书松陵夏尚忠王明府道斋故人也明府绘望云图令其子归遗之索余题其上,毗陵客舍洮湖里，乡心祗忆吴江水。关门千树别来青，笠泽孤云望中起。孤云迢递故乡山，也似梁公马上看。肤寸任随零雨散，飞扬还带莫天寒。看君已抱连城璧，何事犹怀兔园笔。朝饭歌残苜蓿盘，春衣梦绕斑烂色。王郎此去揖清芬，明府缄书远念君。他时好在青云上，回首姑苏是白云。
0	1	0	0	0	0	0	0	0	0	0	0	游近山,羸病知难赋远游，尚寻好景送悠悠。乱山孤店雁声晚，一马二童溪路秋。扫壁有僧求醉墨，倚楼无客话清愁。残年敢望常强健，到处临归为小留。
0	0	0	0	0	0	0	0	0	1	0	0	和俞生暮春闺怨二首 其一,落花庭院草萋萋，雨鹳晴鸠各自啼。倦绣一春长闭阁，忽将清梦过辽西。
0	0	0	0	0	0	0	0	0	0	0	1	潘德久将出疆之前三日移居作诗奉邀,久住京华似故乡，迁居又复一番忙。此非子坐争悬榻，何以家为便出疆。屋下已听湖水过，楼头不奈柳梢黄。今朝元巳佳天气，试拨忙来共一觞。
0	0	0	0	0	1	0	0	0	0	0	0	澄江九日作,清秋重系剡溪船，借榻萧斋意惘然。岁序催人还九日，江山别我己三年。黄花插帽非吾土，红粉持觞总各天。笑杀白衣人不见，凭谁酬赠酒家钱。
1	0	0	0	0	0	0	0	0	0	0	0	其四,噭噭猿猱啼夜阑，男儿有泪莫轻弹。烽烟匝地薰心热，铁甲如冰透骨寒。每侍将军接短战，曾因夜月望长安。几人博得封侯印，赢取霜华两鬓看。
0	0	0	0	0	0	0	0	0	0	0	1	上元宿通州杨原诚寓宅,禁城东下一川平，杳杳烟芜淡淡晴。风滚暗尘羊角转，水披残冻鸭头生。离居有酒春堪醉，小市无灯月自明。还忆故园今夕赏，玉人花底共吹笙。
0	0	0	0	0	0	0	0	0	0	0	1	其三,故园风物长如旧，松柏参天六月凉。岑寂北窗风雨夜，独吟诗句绕胡床。
0	0	0	0	0	1	0	0	0	0	0	0	哭常理斋叠韵八绝 其八,茫茫身事百年中，长望归来白首同。三径黄花相约处，祗今衰飒不成丛。
0	0	0	0	0	0	0	0	0	0	0	1	汴堤怀古,迷仙楼观郁连空，一日都归鬼唾中。奢则兆亡天听迩，去而不返水声东。锁烟弱柳愁蛾绿，阁雨幽花泪脸红。总为锦帆归不得，至今啼鸟怨东风。
0	1	0	0	0	0	0	0	0	0	0	0	送十五舅,深林秋水近日空，归棹演漾清阴中。夕浦离觞意何已，草根寒露悲鸣虫。
1	0	0	0	0	0	0	0	0	0	0	0	春怨,堂中何事话周遮，燕子无端到妾家。夜雨谱成长恨曲，春风酿出可怜花。钟声枕畔天难晓，柳色楼头日易斜。遥望白云最深处，也知啼杀后栖鸦。
0	0	0	0	0	0	0	0	0	1	0	0	闺怨,房栊微雨过，虫思草根深。门外青苔色，无人闲到今。换衫依暮冷，开镜倚秋心。别意犹能在，应来梦里寻。
0	0	0	0	0	0	0	0	0	0	0	1	舟泊江港闻瓜步羽书甚急,巨浪横吹过海门，落帆收渚上荒村。却因烽火催行役，不为风波忆故园。小市捕鱼惊水鹳，长年倚棹狎江豚。扁舟今夜应无梦，巳有沙云送雨痕。
0	0	0	0	1	0	0	0	0	0	0	0	望天都峰,缥缈丹台上，轩辕拥二仙。玉壶甘露泻，珠盖彩霞悬。日月生黄海，笙歌满碧天。龙髯攀莫及，怅望泪潸然。
0	0	0	0	0	0	0	0	1	0	0	0	想归田园,恋他朝市求何事，想取丘园乐此身。千首恶诗吟过日，一壶好酒醉消春。归乡年亦非全老，罢郡家仍未苦贫。快活不知如我者，人间能有几多人。
0	0	0	0	0	0	0	0	0	0	0	1	和姜居仁感时韵,十年泉石痼烟霞，吟看浮荣过眼花。归去五株彭泽柳，困来七碗玉川茶。功名得失藏蕉鹿，身世糊涂篆壁蜗。我亦厌喧求静者，故园且种邵平瓜。
0	1	0	0	0	0	0	0	0	0	0	0	其五,悲风吹地日无光，道是贤王旧战场。君子不留猿鹤在，萧萧白骨总闻香。
0	0	0	0	0	0	0	0	0	0	0	1	其二,独拨寒更火，频挑旅次灯。怀人方有赋，观我澹忘形。变态能相好，乡心不用萦。情知旋旆日，定在一阳生。
0	0	0	0	0	0	0	0	0	0	0	1	子昂画,棠梨枝上白头翁，墨色如新最恼公。直似故园花石外，铜盘和露写东风。
0	0	0	0	0	0	0	0	0	0	0	1	题朱彊村侍御归鹤图,忠骞流闻出禁廷，十年湖海但冥冥。要知鸾翮有时铩，商略閒房养鹤经。
0	0	0	0	0	0	0	0	0	0	0	1	下第次姚公绶春兴杂咏韵九首 其三 春夜,半亭凉月落花香，剪剪轻风飐烛光。杜宇一声春梦醒，乡心千里客愁长。
0	0	0	0	0	0	0	0	0	0	0	1	闻鹃,何事催归鸟，钩辀唤我频。故园经战后，归去巷无人。
0	0	0	0	0	0	0	0	0	0	0	1	游岳阳圆通寺,巴陵古寺有圆通，寺下平湖接太空。禅室静涵鲛室冷，梵楼遥映蜃楼红。诸天只在虚空外，万象皆归旷荡中。铁面道人人不识，偶来登览自从容。
0	0	0	0	0	0	0	0	0	0	0	1	杜与言登衡岳回雁峰有佳什见寄,回雁峰头坐，新篇寄旧知。怜君遥念想，动我故乡思。南岳开云处，高楼待月时。此时一壶酒，谁与共传卮。
0	0	0	0	0	0	0	0	0	0	0	1	题王赤抒篱豆画卷二首 其一,豆叶翻翻豆荚肥，檐前蔌蔌草虫飞。故园秋意忽到眼，一阵野风吹客衣。
0	0	0	0	0	0	0	0	0	0	0	1	游三阳寺,载酒三阳寺，寻碑兴倍增。民穷先废学，庙破竟无僧。造像搜频得，浮图倦未登。归途书所见，哀雁过高陵。
0	1	0	0	0	0	0	0	0	0	0	0	杂诗九首 其一,季夏薄火旻，出游汗徒御。浮云迥生惨，凛然被霜露。戈甲满道周，行留泣相顾。匈奴为我雠，安能罢遣戍。往甘三时逸，今征匪秋莫。死地身独任，焉用亲与故。壮恐当军锋，弱恐弃中路。西邻贾人子，一充嫖姚部。黄金橐驼装，貤封及千户。瀚海天如赭，彼人曾何睹。
0	0	0	0	0	0	1	0	0	0	0	0	怀果上人,拥锡南游去，名香几处焚。别来无远信，多恐在深云。好月曾同步，幽香省共闻。相思不相见，林下叶纷纷。
0	1	0	0	0	0	0	0	0	0	0	0	村墅,正月二月村墅闲，馀粮未乏人心宽。南邻雨中揭屋笑，酒熟数家来相看。
0	0	0	0	0	0	0	0	1	0	0	0	寄湛上人,当时曾共北沙游，把酒哦诗赏素秋。十载故人零落尽，东山依旧说汤休。
0	0	0	0	0	0	0	0	0	0	0	1	其二,埋名都市无人识，誓死沙场各自知。一夜五原烽火急，起从召募羽林儿。
0	0	0	0	0	0	1	0	0	0	0	0	寄澹人复用前韵四首 其一,南北相思有梦通，渔庄遥寄一溪风。米家画里焚香坐，常在菰蒲烟雨中。
0	0	0	0	0	0	0	0	1	0	0	0	上官右史,螭坳立后别明光，岁晚婆娑庆幸堂。鹤怨只能随发白，菊愁竟不上腰黄。西归有地从先垄，北望长江是故乡。枌下解空情已尽，西风吹泪湿斜阳。
0	0	0	0	0	0	0	0	0	0	0	1	王孝峙迁居,小屋容君住，迁期日日赊。对门横一水，出汲有千家。曲径通桥便，低檐避树斜。著书傥有暇，移种故园花。
0	0	0	0	1	0	0	0	0	0	0	0	七月十五日夜湖上,新秋客路在馀杭，此夕偏教断客肠。钟磬数声河两岸，火珠千点水中央。果蔬竟日惟呼佛，涕泪多时一望乡。莫向断桥高处立，镫光云影总悲凉。
0	0	0	0	0	0	0	0	0	0	1	0	寄处州太守徐大夫,潜山西畔紫溪边，林下相逢岂偶然。抚掌急于云里电，回头还似火中莲。黄花翠竹年年色，明月清风夜夜天。谁谓故人相去远，好溪长与慎江连。
0	0	0	0	0	0	0	0	0	0	0	1	其二,一望重关塞草枯，主恩持节视防胡。九边烽火褰帷净，三镇军声指掌呼。上谷去天低倚剑，黄河如带稳飞刍。平收聚落风沙色，并入山阴笔阵图。
0	0	0	0	0	0	0	0	0	0	0	1	其二,万年明月照霜天，独向望乡台畔圆。共看毡裘嘶马上，应同闺被绣鸳边。
0	0	0	0	0	1	0	0	0	0	0	0	哭云淙兄,取义先申报国劳，师行将克绝号咷。一生心事苌弘碧，百粤经营伍子涛。眦裂旄头清露泣，身骑箕尾玉堂高。平生雁序曾师友，今日招魂尚读骚。
0	0	0	0	0	0	0	0	1	0	0	0	秋日同邹伯学过崔晦之村庄,携得城中友，联镳把臂来。探阄人踊跃，问姓俗疑猜。邻酒无因至，霜花有限开。一丘荒楚里，门户蔽蒿莱。
0	0	0	0	0	0	0	0	0	0	0	1	望九华山,振翮西天来，迢迢一万里。乘风下青阳，山形削成指。翠华结层霄，芙蓉列九子。江南萃佳气，灵异自兹始。玉壶隐仙踪，金丹含玄理。乾坤为我炉，日月翼两耳。真诠苟不迷，逍遥逸凡轨。愿言憩蓬壶，吾道亦时止。
0	0	0	0	1	0	0	0	0	0	0	0	登甘露寺塔,飞塔耸遥空，层梯肆攀陟。危巅一旷放，千里浩无极。滔滔黄河流，奔腾恣诡激。下窥眩欲动，飞鸟那可及。秋气郁原野，莽苍但一色。西望敖仓云，知是成皋邑。回首俯夷门，慨然终古迹。不见信陵君，凭高泪沾臆。
0	0	1	0	0	0	0	0	0	0	0	0	咏史 其一,方朔仕汉廷，事道非玩世。时时一讽谏，彼自敬其事。叩头诛董偃，凛凛直臣义。岂得以诙谐，目之曰游戏。
0	0	0	0	0	0	0	0	0	0	0	1	宫词八首次契公远正字韵 其一,广寒宫殿近瑶池，千树长杨绿影齐。报道夜来新雨过，御沟春水已平堤。
0	0	0	0	0	0	0	1	0	0	0	0	村居杂咏 其一,皂荚林边乱石垣，依然卜宅是南村。比邻儿女聚观客，赴市鱼虾先到门。新火微添蚕起候，圆沙浅印鹭眠痕。江乡风景真如画，并入田园诗细论。
0	0	0	0	0	0	0	0	0	0	0	1	应聘,三年归卧故乡云，每被春风诱出门。行到会稽探禹穴，坐看东海浴朝暾。
0	0	0	0	0	0	0	0	0	0	0	1	江村,残阳在木末，远鸟下孤屿。渔舟归未归，吹笛芙蓉渚。
0	0	0	0	0	0	0	0	0	0	0	1	出塞,跃马走胡尘，将军不顾身。黄沙一万里，赤帜五千人。天子犹称汉，匈奴岂畏秦。不知苏属国，何日画麒麟。
0	0	0	0	0	0	0	0	0	0	0	1	其二,游人重引岁寒思，记得梅花欲发时。春事故园应较早，北枝容易接南枝。
0	0	0	0	0	0	0	0	0	0	0	1	题故园龙眼树,故园龙眼实初垂，三径荒芜鸟雀欺。借问交亲情几许，风前消息荔奴知。
0	0	0	0	0	0	0	0	0	0	0	1	其二,三载行歌汝水春，故乡东望转逡巡。如何细草沾茵处，又送桃花靧面人。
0	0	0	0	0	0	0	1	0	0	0	0	诸公邀留不及赴次前韵寄谢,一失浓欢悔可追，故人应念独醒时。回思翠幕围香雾，定复长虹起砚池。照应鼎来联璧客，风流羞死聚蚊儿。当时枉重千金诺，不见芳辰卜夜嬉。
0	0	0	0	0	0	1	0	0	0	0	0	寄杜宣卿长官,长忆逢君历水隅，坐中谈笑见醇儒。当年许我入诗社，别后有谁为酒徒。头想白如潘骑省，家应贫似范莱芜。相思不可能相得，蝉老西风海树枯。
0	0	0	0	0	0	0	0	0	0	0	1	闻塞笛有怀赵詹泽廉使,客行思故乡，闻笛转凄凉。不见梅花落，空愁塞草黄。雁声沉远汉，牛背送斜阳。出塞翻新曲，谁知恨更长。
0	1	0	0	0	0	0	0	0	0	0	0	咸阳怀古,连鸡势尽霸图新，兀兀宫墙压渭滨。指鹿只能欺二世，沐猴那解定三秦！倚天楼观馀焦土，落日河山几战尘。今古悠悠同一辙，不须作赋吊前人。
0	0	0	0	0	0	0	0	0	0	0	1	雨,晚荷收始毕，宿麦布将齐。勤动怜终岁，廉纤喜一犁。溜声寒淰淰，云气渰萋萋。高阁遥传漏，吟怀触处题。
0	0	0	0	0	0	0	0	0	0	0	1	和阳道中即事,菡萏初开夏日长，垂杨修竹俨成行。绿阴处处如飞盖，却爱征途似故乡。
0	1	0	0	0	0	0	0	0	0	0	0	次韵杨乐道述怀之作,素心非不慕前修，自怪因循欲白头。猎较趣时终琐琐，画墁营职信悠悠。濠梁最忆知鱼乐，牢策翻惭为彘谋。尚有故人能慰我，诗成珠玉每相投。
1	0	0	0	0	0	0	0	0	0	0	0	雾,寒峭不成雪，漫漫晓雾生。凝眸迷咫尺，扑鼻觉纵横。山色彭郎隐，江声石妇平。羁愁久无赖，挝鼓劝晨征。
0	0	0	0	0	0	0	0	1	0	0	0	村居险韵 其一,地僻心俱远，风光处处佳。居常卧草榻，出或着芒鞋。酒向邻家贳，欢能野老偕。陶然取一醉，真可号无怀。
0	0	0	0	0	0	0	0	0	0	0	1	游剑潭寺①,晚凉同散步，小径入花坪。野草缘阶绿，岩松破壁生。钟飘云外响，泉咽涧中声。日暮归禅院，翛然俗虑清。
0	0	0	0	0	0	0	0	0	0	0	1	闻雁,故园眇何处，归思方悠哉。淮南秋雨夜，高斋闻雁来。
0	0	0	0	0	0	0	0	0	0	0	1	寄城南友人,三入承明愿已酬，蓬瀛又复接清流。碧笺时写飞花恨，宝瑟曾传细雨愁。梦绕故园追过雁，眼穿乡树认归舟。荼蘼落尽啼鹃急，惭愧群公得纵游。
0	0	0	0	0	0	0	1	0	0	0	0	游大慈山书昼上人壁,谷里侵云寺，寻幽到深处。春过寒花开，人来啼鸟去。岂期草庵客，日暮此相遇。
0	0	0	0	0	0	0	0	0	0	0	1	次汤退庵隐君见寄韵,丈人文雅旧知名，乡里衣冠重老成。海上青囊传已久，山中白璧种还生。临池洗药春泉暖，入洞看花晓雾晴。羽客将来诗满纸，思君转似隔蓬瀛。
0	0	0	0	0	0	0	0	0	0	0	1	寒食,粥冷春饧冻，泥开腊酒斟。故乡空泪满，华发正愁侵。山暝雨还住，烟孤村更深。谁知江海客，浩荡济时心。
0	0	0	0	0	0	0	0	0	0	0	1	赋得田家喜载阳应教,侵晨荷锄去，门巷柳风和。青帻三推后，黄绵万里多。人间重迟景，天意惜灵禾。处处祠田祖，欢传士女歌。
0	0	0	0	0	0	0	0	0	0	0	1	登狼山,群驱宝马出江关，缓控银鞍独看山。万里晴光春草遍，一天海色暮潮还。云来莽荡扶桑外，地坼东南楚粤间。头白怀乡空自泪，问谁同此驻红颜。
0	0	0	0	0	0	1	0	0	0	0	0	詶古晋见怀 其一,相思鱼鸟隔飞沉，极目烽烟乱客心。大海波涛吞日月，先朝遗逸满云林。田横岛外蛟龙老，羊角山中雨雪深。何日桃花问渔父，九峰与尔共垂纶。
0	0	0	0	0	0	0	1	0	0	0	0	哭江景孚二首 其二,子已先朝露，文章失凤毛。人皆惜年少，天亦厌才高。学草馀池墨，流芳托楚骚。因之念朋侣，寥落半蓬蒿。
0	0	0	0	0	0	0	0	0	0	0	1	游横云山庄 其一,一径穿林入，双扉面水开。有山都抱屋，无砌不封苔。云气萦衫袖，岚光落酒杯。到来尘境隔，何必问蓬莱。
0	0	0	0	0	0	0	0	0	0	0	1	客中言怀,白发照乌纱，逢人只自嗟。官闲如致仕，客久似无家。夜雨孤灯梦，春风几度花。故园归有日，诗酒老生涯。
0	0	0	0	0	1	0	0	0	0	0	0	春日村居四首 其一,春兴浑无赖，诗篇亦漫吟。老来安散逸，年少忆登临。碧草萋萋发，浮云忽忽阴。洪崖好山水，怅望隔幽寻。
0	0	0	0	0	0	0	0	0	0	0	1	宫词二首 其一,故国三千里，深宫二十年。一声河满子，双泪落君前。
0	0	0	0	0	0	0	0	0	1	0	0	鹭鸶,宛尔江乡意，飘然杨柳风。雍陶吟独绝，吕纪画难工。心忆寥天阔，嗉嫌陈粟红。不缘贪口腹，安得入樊笼。
0	0	0	0	0	0	0	0	0	0	0	1	送漳渠杨公分守云中,怅望云中城，犹隔桑乾水。远道令人愁，况近单于垒。单于何猖狂，侵掠日未已。苍茫应与朔，满眼生荆杞。天子廑宵旰，吾徒宁不耻。杨公慷慨人，愤时恒拊髀。谈兵樽俎间，往往得神理。兹行讵徒然，王庭应远徙。分手勿踌躇，丈夫志万里。
1	0	0	0	0	0	0	0	0	0	0	0	白蚬江阻风夜宿江口兼怀徐贲,颠风江渡难，停稆依茭葑。涛烟翳暝光，滩月侵寒梦。渔归候火明，凫眠忌芦动。遇险更思君，陡觉离愁重。
0	0	0	0	0	0	0	0	0	0	0	1	月夜宿梓潼 其一,月上潼川郭，窗明夜色闲。水云通故国，杯酒送残山。人怅连年别，天教万里还。喜心翻倒剧，抚枕望乡关。
0	0	0	0	0	0	0	0	0	0	0	1	其四十二 弹,顾子为名训，苏仙返故乡。炙鸮原可譬，黄雀那容忘。徒见众星迸，惟悬一月光。流莺海棠下，丽句独称王。
0	0	0	0	0	0	0	0	0	0	1	0	皂角林,皂角林边杀气新，凄凉偏感北征人。我来认作将军树，汲静当年打女真。
0	0	0	0	0	0	0	0	0	0	0	1	馆娃宫怀古五绝 其一,绮閤飘香下太湖，乱兵侵晓上姑苏。越王大有堪羞处，秖把西施赚得吴。
0	0	0	0	0	0	0	0	0	0	0	1	和通判朝奉宋丈 其一,尘事如毛日日生，故园久拟问归程。飞鹏怒薄扶摇上，病骥饥寻巀嵲行。绿野尽头迷汉水，白云深处是樊城。私怀借问何其似，祇看摇摇车上旌。
0	0	0	0	0	0	0	0	0	0	0	1	游金山寺,楚缆吴樯万里还，梦魂长在水云间。境当绝胜多逢寺，江到中流合有山。鹘岭高秋增突兀，龙宫深夜锁潺湲。谢公无限登临兴，不为苍生暂解颜。
0	0	0	0	0	0	0	0	0	0	0	1	奉寄山阴县丞陈大用,才名本自重南金，未许相逢叹陆沉。异路共为千里客，故乡谁念五更心。海门日上天光近，江浦云归树色深。莫道过门风致尽，扁舟正拟过山阴。
0	0	0	0	0	0	0	0	0	0	0	1	其八,江天尽作荔支围，黑叶千村映翠微。烽火亦教榕树似，珊瑚不道木棉非。门临古渡多渔户，坐倚阴厓有钓矶。西浦邅回难即到，乡心休逐片帆飞。
0	0	0	0	0	1	0	0	0	0	0	0	登香山港市楼晚归①,楼外苍茫日欲倾，眼光惝恍耳交鸣。沧溟云暗垂鹏翼，林樾风狂起虎声。动地波涛攻断岸，漫天沙土障遥城。匆匆仆马归来晚，垒块时消酒一罂。
0	0	0	0	0	0	0	0	0	0	0	1	春日游钟山以溪回松风长分韵得长字,访古来钟阜，寻僧问草堂。千年猿鹤静，一径石林荒。泉落春水细，梅留腊雪香。乡心怜薄暮，矫首碧云长。
0	0	0	0	0	0	0	0	0	0	0	1	代村叟,安居近幽谷，井赋籍良田。圣代无深隐，家山不直钱。候耕看土脉，祈谷赛豚肩。城市知何处，疏钟隔暮烟。
1	0	0	0	0	0	0	0	0	0	0	0	春怨 其一,春来只烟雨，何必更留春。啼乌声声恨，情多太管人。
0	0	0	0	0	1	0	0	0	0	0	0	过铁佛寺怀古,为探幽意过西郭，古寺曾闻此地偏。黄叶路深埋断碣，黑云兵尽散荒烟。当年淮右雄藩镇，今日吴宫拱墓田。凭眺不堪惆怅处，半林疏影石坛边。
0	0	1	0	0	0	0	0	0	0	0	0	五月闻蛩有感,南风先自作秋声，蛩尔何知亦早吟。慵妇机边重到耳，征人塞上顿惊心。索裘应解寒将晚，彻土须乘天未阴。闻此休将儿戏看，盍图远略备当今。
0	0	0	0	0	0	0	0	0	0	0	1	其三,雨昏云暗暮钟沈，绛蜡频烧夜渐深。敧枕几回思稳睡，数声新雁引乡心。
0	0	0	0	0	0	0	0	0	0	0	1	苦雨,何期一雨成三日，约客行山竟未能。春到分时阴不解，夜当深处气犹凝。檐低捲箔看飘洒，础润添香散郁蒸。想见故园梅落尽，和羹消息又堪凭。
0	0	1	0	0	0	0	0	0	0	0	0	登粤秀山,近海松涛引百川，不堪流水似流年。人登画阁忘南武，谁立空山忆九贤。乱草有花皆宿蝶，夕阳无地不侵烟。三城鸡犬非前物，鼠杂狐狸踞稻田。
0	0	0	0	0	0	0	0	0	0	0	1	新年,故园弟妹拜新年，应望咸阳一黯然。西县东城南北第，阿娘今日在谁边。
0	0	0	0	0	0	0	1	0	0	0	0	拟储光羲田家杂兴次韵,烟村八九家，结屋十馀亩。同井勤春耕，出入恒相友。客至当具餐，朋来辄命酒。日夕牛羊来，閒散鸡豚走。园种青陵瓜，门垂陶潜柳。远岫列窗棂，白云生户牖。仓庾粟常充，那复虑升斗。借问宦游人，曾知此乐否。
0	0	0	0	0	0	0	0	0	0	0	1	思归,五载怀归不得归，故园想像每依依。蚕生村落桑黄长，麦熟田家稚子肥。谷鸟缓歌金缕曲，箨龙浑著老莱衣。一篇未就张衡赋，漫向成均咏式微。
0	0	0	0	0	0	0	0	0	0	0	1	其二,忽遂登临志，还思创始功。循阶攀峻绝，环级转空濛。秋色收残照，乡心御远风。因高谁不赋，我意仲宣同。
0	0	0	0	0	0	0	0	0	1	0	0	游灵隐寺,灵鹫下层霄，翼覆东西峰。仙山此堂奥，镇以飞阁雄。我来丧乱馀，三年一孤筇。松柏见威仪，双涧回天风。森然千佛场，驰道青濛濛。高蝉无停响，静壑窥玲珑。诸天在咫尺，喧寂皆灵踪。冷泉出亭根，照我再来容。汲深性不灭，清极圣可逢。生平尤悔心，不为寺楼钟。一鸟驮禅去，下方云正封。
0	0	0	0	0	0	1	0	0	0	0	0	寄徐季益四首 其一,不见徐夫子，于今已二年。转头疑夙昔，屈指悟推迁。书欠洪乔寄，诗烦阿买传。相思到极地，把诵一悠然。
0	0	0	0	0	0	0	0	0	0	0	1	登成都西城楼望雪山,秋老锦官城，西风捲旆旌。霜高犀浦落，日出雪山明。黎雅初增戍，松潘未罢兵。谁能凌绝顶，万里一峥嵘。
0	0	0	0	0	0	0	0	0	0	0	1	晚行竹山道中,山瘦溪如练，丹青见亦稀。乱鸦将影过，孤鹜带霞飞。秋色此时老，故园何日归。西风吹独立，搔首怯征衣。
0	0	0	0	0	0	0	0	0	0	0	1	夜从父老饮酒村店作,旗亭浊酒典衣沽，蟹舍老翁折简呼。夜中醉归骑草驴，嵬昂不须宗武扶。丹徒布衣有筹略，渔阳突骑莫枝梧。床头金尽何足道，肝胆轮囷横九区。
0	0	0	0	0	0	0	0	0	0	0	1	奉赠孙北海先生,灵光岿峙几人存，古道长安独闭门。三代鼎彝蝌蚪篆，四朝史册鉴衡尊。身形似鹤无丹灶，书法如鸾自翥鶱。此去故园春草长，好依明月梦前轩。
0	0	0	0	0	0	1	0	0	0	0	0	暮春怀李孟和,春雨霏霏映茅屋，空庭无人芳草绿。相思何故不成眠，一夜南风笋成竹。
0	0	0	0	0	0	0	0	1	0	0	0	长门怨,金屋春如海，长门日似年。君恩原不薄，妾貌岂长妍。别殿闻清乐，中街长绿钱。君情倘不绝，万一旧人怜。
1	0	0	0	0	0	0	0	0	0	0	0	寄厚轩,醉别玄都观里春，竹风扶梦每怀君。两乡吟思共秋月，一段离愁隔暮云。载酒登山成负约，裁诗寄驿当遗文。何时共剪西窗烛，抵掌清谈到夜分。
0	0	0	0	0	0	0	0	0	0	0	1	游圭峰,风急残钟断，山遥古寺微。正堪松树下，卧看晚云飞。击石试新茗，弹棋掩竹扉。斜阳烟火绝，鸟道一僧归。
0	0	0	0	0	1	0	0	0	0	0	0	扬州怀旧,三度维扬十八年，旧游零落不如前。车旁掷果人何在，桥上吹箫事莫传。潮落远江瓜步雨，鸟啼荒垒竹西烟。风流杜牧元多感，到日登临一惘然。
0	0	0	0	0	0	1	0	0	0	0	0	和秦伯未岁暮寄怀二首 其一,衣带吴淞隔，相思水一方。浪花浮梦远，丝柳引愁长。有酒牟中圣，平居薄太康。灌夫惭骂座，甘让次公狂。
0	0	0	0	0	0	0	0	0	0	0	1	富阳道中,几年只向长安去，今日囊书被旨回。马首独行秋叶路，鲈鱼时共菊花杯。黄昏钟动雁初下，夜半月明潮正来。我自不归归便得，故园早晚早梅开。
0	0	0	0	0	0	1	0	0	0	0	0	分赋吴中古迹二首送叶编修子吉还吴 其一 放鹤亭,南峰寺前鹤已去，犹有虬松卧烟雨。几时华表复归来，飞向空亭作人语。爱君心期如鹤闲，知君不恋上林间。此行蚤谢乘轩宠，长与孤云共往还。
0	0	0	0	0	0	1	0	0	0	0	0	寄怀梅耦长,菊花枫叶一凭栏，欲寄相思托羽翰。笑我衔杯如左相，闻君落笔似都官。敬亭山色秋心满，茂苑江声晚梦寒。为问求羊更何在，几人折屐好盘桓。
0	0	0	0	0	0	0	0	0	0	0	1	珠江寄寿邝无傲,早岁同依达者游，万般看彻雪盈头。已非甲子谁能管，自向人间不解愁。化佛毫端常示现，乞花书外更何求。怀君倘遇玄都鹤，为问余生有底否。
0	0	0	0	0	0	1	0	0	0	0	0	游匡庐不能从南康道入取瀑布石梁之胜志叹,我蹑匡君背，未叩庐山阳。峰外漏银汉，云端封石梁。阿兰地寂寂，篮笋天茫茫。安得骑白鹿，携家住柴桑。
0	0	0	0	0	0	0	0	1	0	0	0	游东山寺,东山枕大江，迂曲抱城郭。晓钟山半催，村烟袅寥廓。
0	0	0	0	0	0	0	0	0	0	0	1	立夏,春光留不住，属目又朱明。雨长悬岩树，风喧接叶莺。市邻朝伐鼓，童释夜吹笙。转觉乡心碎，归帆几日程。
0	0	0	0	0	0	0	0	0	0	0	1	水竹居为王学士题,君子尚贞白，尘累皆弃捐。寸心何所似，璧月澄深渊。一从辞故乡，高步青云边。鸣环侍銮坡，俨若瀛洲仙。岁月忽如流，华发今垂肩。兴言思旧林，彷佛潇湘川。万竹密如箦，下有石涧泉。图之当座隅，抚玩心所怜。亭亭立苍玉，湛湛涵清涟。对此足自适，高歌淇澳篇。永言保贞操，勿渝金石坚。
0	0	0	0	0	0	0	0	1	0	0	0	游天竺上寺呈东山仲灵冲晦,入林已忻猿鸟乐，共傲浮生胜大还。身外是非云不系，社中留恋雨相关。篮舆寂寞愧彭泽，拄杖风流肖德山。寄语葛洪岩下水，莫流清梦落人间。
0	0	0	0	0	0	1	0	0	0	0	0	寄怀何克谏何景雪,君家隐处海云东，水绕青螺一百峰。初日芙蓉三谢句，西山薇蕨二贤踪。投竿拟傍羊裘老，负土新成马鬣封。犹感故人嘉惠在，相思和梦夜千重。
0	0	0	0	0	0	0	0	0	0	0	1	过梅岭,归途忽何乡，绝巘弭飞盖。梅关兹复登，浩荡豁眼界。峰峦出奇姿，竹木露新态。景物非有增，自与人意会。山僧设茗供，顾我喜健在。瘴地已脱迹，颇觉肝胆快。乡心逐归云，逸兴轶尘壒。矫首望故庐，目极飞鸟外。
0	1	0	0	0	0	0	0	0	0	0	0	至后暴日,火煖毡床拥病翁，遣怀篇翰底求工。悲歌学士徒能壮，学坐禅僧要自空。鹖旦犹鸣天有雪，爰居已去海无风。只留一段思乡意，不见诗中见梦中。
0	0	0	0	0	1	0	0	0	0	0	0	寄怀畏知二首 其一,湘山峻刻湘流深，中有骚人愤世音。吊古自为吾辈事，宦游端识故人心。别来未有音书至，岁晚勿令霜露侵。闻道元戎今仲举，定除尘榻伴登临。
0	0	0	0	0	0	1	0	0	0	0	0	寄卢先辈,一从分首剑江滨，南国相思寄梦频。书去又逢商岭雪，信回应过洞庭春。关河日日悲长路，霄汉年年望后尘。愿指丹梯曾到处，莫教犹作独迷人。
0	0	1	0	0	0	0	0	0	0	0	0	游石公山东连云障入剑楼,地是排云上，天从破涧通。乍看双剑豁，不数五丁雄。一转成开辟，千寻接混融。竦身争鸟道，侧足瞰龙宫。鼍拥高低石，鲸嘘断续虹。张空帝子乐，叠浪大王风。响答歌增壮，尊扶力未穷。欲寻前相迹，明灭古苔中。
0	0	0	0	0	0	0	0	1	0	0	0	莲花,日气沉山紫，荷花照水明。香含风细细，影浸月盈盈。妃子华清浴，神君洛浦行。向人娇欲语，解语恐倾城。
0	0	0	0	0	0	1	0	0	0	0	0	三水归舟有怀 其一,浮云漠漠罥烟丝，分手苍茫自一时。最是萍踪浑不定，相思人在水之湄。
0	0	0	0	0	0	0	0	0	0	0	1	哭故将军康之弟,相期林壑结柴扉，咫尺溪山见面稀。赍志未酬当日泪，失时空作百年归。敢言见鹿心生猎，谁共闻鸡恨已违。三问英灵浑不答，苍苍冥寞复何依。
0	0	0	0	0	0	0	0	0	0	0	1	怀严侯在庐州 其一,九十春光强半阴，蛮风日日振平林。海天花柳愁无际，江郭旌旗驻转深。驿骑通宵催调发，故人终岁绝声音。吾生赖有园庐在，吟尽黄昏思不禁。
0	0	0	0	0	0	0	0	0	0	0	1	鹦鹉,身系雕笼翠羽摧，故山千里梦中回。如何性识誇灵慧，不悟能言是祸媒。
0	1	0	0	0	0	0	0	0	0	0	0	牧牛图,三摩不受一尘侵，本分功夫日念深。杖屦得回游子脚，葛藤灰尽老婆心。颠狂不作风头絮，出入谁伤井底金。回首人牛在何许，一江明月夜沈沈。
0	0	0	0	0	1	0	0	0	0	0	0	洛阳怀古,百战龙蛇定，中原旧帝居。邙山谁酹酒，落日自停车。汉室浮云过，周京乱草馀。即今苏季子，秪合老田庐。
0	0	0	0	0	0	0	0	0	0	0	1	赠蔡景明参知,托迹江湖二十霜，名山游遍不赍粮。斗间能辨龙文气，粉署曾含鸡舌香。夜月久虚玄草宅，客星还照紫薇郎。山川信美皆吾土，何用登楼忆故乡。
0	0	0	0	0	0	1	0	0	0	0	0	寄赠寇体朝进士尹广平,羡尔独随飞舄去，邑人遥望双鸣驺。郎星天近辉昴野，蓟阙云生接冀州。潞水署香曾对酒，朔尘官况复经秋。少年作宰定嘉绩，千里相思罢倚楼。
0	0	0	0	0	0	0	1	0	0	0	0	夏日田园杂兴（韩江雅集）,绿阴门外乱鸣蜩，畏景偏于此地消。秧动风畦初足雨，荷翻露港慢通潮。声高与客听芸鼓，味苦呼童种酒瓢。无事牵牛著凉处，软红十丈自然遥。
0	0	0	0	0	0	0	0	1	0	0	0	菊花,萧疏几本是天留，洁白纯黄托地幽。种者自知甘苦味，赏心不作绮罗秋。一枝敢在霜前折，九日应从篱下收。我有孀慈今鹤发，年年益寿向伊谋。
0	0	0	0	0	0	0	0	0	0	0	1	过峡江,乡路犹三驿，逢人问水程。昼愁江上住，凉爱月中行。白发思乡里，青灯忆弟兄。那能即相见，把酒慰深情。
0	0	0	0	0	0	0	0	0	0	0	1	其五,一着尘鞭不自由，天涯目断故园愁。鹿门有业翻蓬累，鱼水何时只浪游。长折驿梅悲筚簬，每从祠柏念松楸。关山路失终难定，屺岵图成泪未收。
0	0	0	0	0	0	0	0	0	0	0	1	西台狱中简杨椒山,北风沉漏夜如年，辗转愁人独不眠。颓壁浓霜寒冽冽，破窗残月冷娟娟。故乡有梦人千里，病骨谁怜雪满颠。垂老自嗟还自笑，飞鸿谁复慕江天。
0	1	0	0	0	0	0	0	0	0	0	0	哭钟伯纪先生,杖策来从浙水东，飘飘意气欲凌空。曾经扪虱谈天下，几向闻鸡起夜中。鲁酒也须佳客共，商歌直与古人同。所知已逝音谁赏，弦绝秋鸿膝上桐。
0	0	0	0	0	0	0	0	0	0	0	1	自咏,自叹儒官拜将官，谈兵容易用兵难。世间惟有征夫苦，天下无如边地寒。发为胡笳吹作雪，心经烽火炼成丹。朝廷公道明如日，俯仰无惭处处安。
0	0	0	0	0	0	0	0	0	0	0	1	南塘寒食书事,埂外新陂绿，冈头宿烧红。裹鱼蒸菜把，馈鸭锁筠笼。酒侣晨相命，歌场夜不空。土风并节物，不与故乡同。
0	0	0	0	1	0	0	0	0	0	0	0	重和阮亭迷楼怀古 其一,当年清夜记宸游，劫火惟存莽一丘。作赋词人空雪涕，吹箫天子自风流。旃檀有法长开院，杨柳无情不上楼。却笑兴亡等飞絮，一番东涧又西沟。
0	0	0	0	0	0	0	0	0	0	0	1	侯叔庸同行过其故居见迎春一株,野花一株何人栽，欲开未开迎春来。主人归来花欲语，欲语不语令人哀。往年看花年正少，花前把酒花长笑。妻能歌舞妾能弹，门外催租无吏到。二十年来院落空，兔葵燕麦竞为容。墙角一丛憔悴煞，年年无主泣东风。今日归来君不住，君今又向何州去。上林骑马听莺时，慎勿长忘故园树。
0	0	0	0	0	0	0	0	0	0	0	1	其三,八月霜飞柳半黄，蓬根吹断雁南翔。陇头流水关山月，泣上龙堆望故乡。
0	0	0	0	0	0	0	0	0	0	0	1	村居 其一,好鸟唤前溪，春晴雨一犁。岸裁新水曲，云割乱峰齐。叶碧禾盈亩，花黄菜满畦。去年送人处，依旧草萋萋。
0	0	0	0	0	0	0	0	0	0	0	1	杂兴三首 其一,皎皎秋夜月，流光鉴薄帷。忧思不能寐，况此蛩声悲。揽衣起徘徊，四顾安所之？故乡渺何许，身在天一涯。
0	0	0	0	0	0	1	0	0	0	0	0	次韵曹教谕见寄 其一,凉风发秋夕，落木振疏阴。相思在咫尺，两契同一心。徽弦不下指，宁我有遗音。梧桐生下泽，几时成凤林。
0	0	0	0	0	0	0	0	0	0	0	1	宫词,暖风吹雨点宫衣，又见桃花满树飞。忆昨未央春睡里，桑园蚕屋梦家归。
0	0	0	0	0	0	0	0	0	0	0	1	进贤道中,诗思乡心共落霞，连村红树胜春花。少年髣髴曾游处，独立苍茫两鬓华。
0	1	0	0	0	0	0	0	0	0	0	0	过睢宁怀叶知县夷仲,扁舟夜泊睢宁岸，对月临风忆故人。嘉树百年留惠爱，华文几度见清新。高秋旅馆凋青柳，何处柴门敞翠筠。芳岁五湖归棹早，可能同戴紫纶巾。
0	0	0	0	0	0	0	0	0	0	0	1	登南山兰若,开基凌绝顶，居与鹿为群。一径落红叶，万山生白云。石梁秋藓合，茶灶午泉分。此地多苓术，长应侣隐君。
0	0	0	0	0	0	0	0	0	0	0	1	一镫楼与方尔止夜坐怀施愚山临江,牛头高处宿，初夏似凉秋。萧飒青林外，西风月满楼。故人皖山隐，高咏继前修。共忆萧江客，清猿起夜愁。
0	0	0	0	1	0	0	0	0	0	0	0	鹧鸪,冥冥花朵隔遥山，脉脉风烟暗百蛮。曾向黄陵嘲竹里，羽毛犹带泪痕斑。
0	0	0	0	0	0	0	0	0	0	0	1	其二,故园梅讯计全非，东郭人家燕子飞。岁岁花开无好咏，春随诗老一并归。
0	0	0	0	0	0	0	0	0	0	0	1	病起夜坐因忆徐公肃昆弟,柴门深掩柳阴中，小剪蓬蒿一径通。病起正看梅涨绿，春归又见楝花红。海潮晚急声疑雨，城柝宵严响趁风。欲访故人烟水隔，茫茫两地思无穷。
0	0	0	0	0	0	0	0	1	0	0	0	其四,可怜白发人，朝朝望游子。今日忽归来，饮水亦欢喜。
0	0	0	0	0	0	0	0	0	0	0	1	闽中山间每早白雾四塞咫尺不辨,闽岭冬候晚，岁穷殊未寒。谁为五里雾，皓皓怀群山。剥琢斧斤响，啁啾禽鸟閒。逖听知何处，四顾但漫漫。恍如湖水秋，眇与天相连。乔林膏沐已，远岫渐披颜。高阁延朝景，清辉泛林端。谅非侵晨兴，讵识景物閒。忽思乡社岁，日晏未开关。
0	0	0	0	0	0	1	0	0	0	0	0	怀陈寅山人时居西山昭明寺,闻看西涧月，秋阁与僧开。正是相思夜，钟声君处来。
0	0	0	0	0	0	0	0	0	0	0	1	怀聂三尹,堂堂岁月去骎骎，才见红芳又绿阴。春草天涯孤客恨，暮云江上故人心。蝇蜗名利年来淡，湖海交情老愈深。欲整焦桐歌古调，半帘疏雨漏声沈。
0	0	0	0	0	0	0	0	0	0	0	1	代人作,玉箫抛曲锦停梭，却倚妆楼怨梦多。心在故园身在客，一声秋雁过滹沱。
0	0	0	0	0	0	0	0	0	0	0	1	忆故乡,栝岭东头是故乡，碧天云树思茫茫。瓯江直与沧溟接，不及羁人别恨长。
0	0	1	0	0	0	0	0	0	0	0	0	西山怀古,月照残崖鸟乱鸣，乡州井里尚榛荆。寒流犹绕吴王垒，暮雨空催白帝城。古木有阴堪避暑，荒山无地可谋耕。逢人若道英雄事，惟有江流不断声。
0	0	0	0	0	0	0	0	0	0	0	1	曹梦良寄柑闻诗闻礼辈取以祭母哭泣不已,嘉果遥来自故乡，去冬初熟记同尝。尔衔怀橘无穷恨，我亦传柑念不忘。
0	0	0	0	0	0	0	0	0	0	0	1	其二,贫病忧居士，雕虫累壮夫。不能羞齿颊，幸免葬江湖。疲马甘垂首，游鹰不应呼。为谁归未得，山水故乡居。
0	0	0	0	0	0	0	0	0	0	0	1	试院九日次王茂材丞公韵兼呈翁沂伯广文,秋杪仍新霁，天涯忆故乡。少陵三坐客，太白两重阳。深院日复日，寒花黄未黄。昔年吹帽饮，今日读书床。
0	0	0	0	0	1	0	0	0	0	0	0	其三 石国学东村,靡靡平乐习，华侈相崇高。幽兰芳意别，神剑精芒韬。风烟扫遗迹，筑馆邻近郊。微吟弄篇翰，绠汲古兴遥。方沼延素月，虚亭会凉飙。佳期肯云旷，胜引时招邀。授餐联日夕，絷驹竭场苗。顾予悲触藩，趑趄良告劳。废瑟奏深堂，节应宫角调。将无叶公好，坐使尘清标。
0	0	1	0	0	0	0	0	0	0	0	0	桃源庵小楼坐雨看天都峰瀑布作,崇朝澎濞雨不止，小楼蘙荟云雾里。千流竞写白龙潭，四窗横挂天都水。水飞石击相砯砰，龙蛇攫拿山谷鸣。轩楹圾垃天欲漏，隐几屏息心怦怦。薄莫解駮日车露，次第呼童戒杖屦。始知急雨非无故，天欲老夫看瀑布。
0	0	0	0	0	0	0	0	0	0	0	1	赠武科胡七,三尺青蛇丈二矛，崛然来应武科求。东南近出人才美，西北当宽帝顾忧。战马夜嘶榆塞月，征衣寒犯玉关秋。古今将相皆无种，好取班超万里侯。
0	0	0	0	0	0	1	0	0	0	0	0	洞庭入澧江寄巴丘故人,四月桑半枝，吴蚕初弄丝。江行好风日，燕舞轻波时。去事旋成梦，来欢难预期。唯凭东流水，日夜寄相思。
0	0	0	0	0	0	1	0	0	0	0	0	有怀世卿 其一,仙鹤去不归，黄鹂向人语。空馆忽相思，云山杳何许。出门东望海，默默空延伫。月出潮复来，鸣桡下沧渚。
0	1	0	0	0	0	0	0	0	0	0	0	新霁自安乐山至秦亭山道中作,肩舆虽劳人，幽寻息吾趾。还如履白云，横度青嶂里。一里一裴回，林鸟哢迟晷。稍稍数家村，劙桑课春事。尘网幸见疏，吾土兼信美。野风香落梅，深竹照流水。昨来忽晴阴，浮生正如此。犹持入山心，逦迤向城市。
0	0	0	0	0	0	1	0	0	0	0	0	舟过韩江有寄,此水东来我西上，扁舟北过江上城。南风正利不得泊，良夜相思空月明。
0	0	0	0	0	0	0	0	0	0	0	1	元日，宴集中庆堂。客散后，留鹏飞再酌，用前韵,宴罢惊看晓日晴，共传街市有欢声。故乡休问今奚似？薄酒何妨更尽情。遣兴赋诗那用好？感时抚事苦难平。尘清共作江南计，旋买荒田趁早耕。
0	0	0	0	0	0	0	1	0	0	0	0	寄怀古,见说雕阴僻，人烟半杂羌。秋深边日短，风劲晓笳长。树势分孤垒，河流出远荒。遥知林下客，吟苦夜禅忘。
0	1	0	0	0	0	0	0	0	0	0	0	瓜洲谢李德载寄蜂儿木瓜笔,瓜洲萧索秋江渚，西风江岸残红舞。津亭永夜守青灯，客睡朦胧听江雨。青樽晓酌遣怀抱，但恨郁郁将谁语。敲门忽得故人书，洗手开缄见眉宇。蜂儿肥腻愈风痹，木瓜甘酸轻病股。铦锋皓管见还愧，老去笔砚生尘土。北归飘泊亦何事，篙工已束横江橹。天寒应客太昊墟，当遣何人具鸡黍。
1	0	0	0	0	0	0	0	0	0	0	0	寄曲林,湖上春光也太颠，灯前愁杀汎湖船。故人何处听春雨，应在江楼未得眠。
0	0	0	0	0	0	1	0	0	0	0	0	寄潭州刘郎中师道,宦途声称旧便蕃，朝列皆推比并难。受任已过唐刺史，结衔犹是汉郎官。遥知万井嗟何暮，酷爱诸峰病亦看。老大情怀更多感，相思重叠倚危栏。
0	0	0	0	0	0	0	0	1	0	0	0	游南明山,路上崔嵬断复连，危亭却立虎溪边。石梁架厂疑无地，岩窦梯云欲近天。客子诗情专物色，老僧禅悦解行缠。亦知太与尘凡隔，时遣钟声落市廛。
0	0	0	0	0	0	0	0	0	0	0	1	其三,如云骠骑列辕门，烽火那堪动至尊。果使和戎为上策，琵琶一曲战功论。
0	0	0	0	0	0	0	0	0	0	0	1	杜鹃,生作春鹃只苦啼，山山红染落花泥。天教怨鸟催人老，一夕星星白发齐。
0	0	0	0	0	0	0	0	0	0	0	1	其五,早起何所见，上下千山色。石溜与松风，鸟啼更虫唧。见之不可听，故乡心嘹呖。一夜春雷声，开门添古迹。
0	0	0	0	0	0	0	0	0	0	0	1	登杭州秦望山,太乙初分何处寻，空留历数变人心。九天日月移朝暮，万里山川换古今。风动水光吞远峤，雨添岚气没高林。秦皇谩作驱山计，沧海茫茫转更深。
1	0	0	0	0	0	0	0	0	0	0	0	宫词 其一,玉辇推青草，金房敞碧渠。龙盘仗下舞，凤转殿头书。执戟分环卫，裁纨献倢伃。长门无用赋，愁杀汉相如。
0	0	0	0	0	0	0	0	0	0	0	1	出郭,水竹亭池十亩间，当时谁似故园閒。无端久客章江上，却羡孤云得往还。
0	0	0	0	0	1	0	0	0	0	0	0	怀古·关中,四海嗷嗷万姓荒，只供一炬爇阿房。贾生从此传三论，秦帝空矜毕六王。西去天连蜀栈迥，东来地接雒川长。但教莽莽看形胜，据此金汤那得亡。
0	0	0	0	0	0	0	0	0	0	0	1	柳,南陌香尘逐马蹄，东园桃李共成蹊。春来树树花先发，独有垂杨叶早齐。
0	0	0	0	0	0	0	0	0	0	0	1	雪,三更星月寒炯炯，四更霜风吹断梗。晓来宇宙忽成空，万里天河堕无影。人间世界积滓秽，化作太清无色境。天上何人巧戏剧，笑我痴眠方怯冷。溪头梅花老于我，卧树生鳞欲谁省。饮羔金帐非我事，煎水何妨试双井。眼前清致不可辜，诸公白战续清颍。
0	0	0	0	0	0	0	0	1	0	0	0	雨,徐零密洒满沟渠，屈指无过十日馀。敕已岂缘天贶弛，愁心差为岁功纾。润添宫树敷金戺，寒逼生衣入绮疏。遥想新苗应勃尔，老农色喜待晴锄。
0	0	0	0	0	0	0	0	0	0	0	1	游鼓山灵源洞因宿鼓山寺六首 其一,石鼓山前兴，经旬念未酬。片云来倏忽，空翠任迟留。万象归杯酒，千峰豁醉眸。不知天壤内，何处是瀛洲。
0	0	0	0	0	0	0	0	1	0	0	0	甲午斋居答明仲用韵见忆之作,暖风一夜入新年，聚散频惊岁月迁。无分可陪三日话，有怀空乱五更眠。西坛寂寞春盘共，东阁稀疏晓佩联。忽接邮筒知寄我，故人高兴正连篇。
0	0	0	0	1	0	0	0	0	0	0	0	题望夫石,自君之出西玉门，寒砧夜夜驱离魂。楼兰未灭君不归，泪眼一注穷昆崙。自纺自绩孰与存，眼青直到天地昏。城中少年生情性，一曲离鸾岂堪听。妾身自是蓝田璧，宁向峰头化为石。海水屡见成丘山，犹望夫君生入关。呱呱小儿尚在手，白衣苍狗无不有。谁家去夫剩出丑，世上妇人多姓柳。
0	0	0	0	0	0	0	0	1	0	0	0	南园怀古 其一,南园开胜事，洪武国初年。古调声方振，鸿濛气独先。当时孙典籍，赋奏圣人前。往昔行吟地，苍茫起暮烟。
0	0	1	0	0	0	0	0	0	0	0	0	秋闺,桂华香雾锁回廊，水阁沈沈秋夜长。月转梧桐翻瘦影，风摇菱行蔽清光。子卿自得归乡国，定远何当老朔方。望断衡阳飞骑杳，侧身怀古一沾裳。
0	0	0	0	1	0	0	0	0	0	0	0	登沃州山,沃州初望海，携手尽时髦。小暑开鹏翼，新蓂长鹭涛。月如芳草远，身比夕阳高。羊祜伤风景，谁云异我曹。
0	0	0	0	0	0	0	0	0	0	0	1	将之江宁与南村联舟暮发（暮冬十二日）,三年潜菰芦，每出昧所往。扬舲无远近，都未惬梦想。今朝偕旧侣，忽欲成北上。归计尚迷漫，客心且浩荡。波寒山启途，日落风送响。篷底对微醺，笑言听荡桨。
1	0	0	0	0	0	0	0	0	0	0	0	秋日禅智寺见裴郎中题名寄韦瞻,野寺疏钟万木秋，偶寻题处认名侯。官离南郡应闲暇，地胜东山想驻留。百盏浓醪成别梦，两行垂露浣羁愁。心知只有韦公在，更对真踪话旧游。
0	1	0	0	0	0	0	0	0	0	0	0	吉水县酬夏侯秀才见寄,启鉴悠悠两鬓苍，病来心绪易凄凉。知音不到吟还懒，锁印开帘又夕阳。
0	0	0	0	0	0	0	0	1	0	0	0	游南林祖印禅寺,万山深处涌香流，随喜登临祗树幽。扫却虎巢矜钵水，辟将龙谷显昙丘。锦屏峰耸溪空界，玉几峦横石点头。自是劈开天上镜，人工岂羡五丁俦。
0	0	0	0	0	0	1	0	0	0	0	0	寄颜惟乔,竟日无欢绪，临风怀所知。泥涂今老大，羽翼各差池。芳草未堪折，浮云空自驰。山中逢岁晏，何以慰相思。
0	0	1	0	0	0	0	0	0	0	0	0	闲居,柳色惊心事，春风厌索居。方知一杯酒，犹胜百家书。
0	0	1	0	0	0	0	0	0	0	0	0	哭坦侄二首 其一,两地惊心最可怜，别来长梦抱儿眠。岂知一段青云器，只向人间住八年。
0	0	0	0	0	0	0	0	0	0	0	1	临高台送黎拾遗,相送临高台，川原杳何极。日暮飞鸟还，行人去不息。
0	0	0	0	0	0	1	0	0	0	0	0	寄从弟宣州长史昭,尔佐宣州郡，守官清且闲。常誇云月好，邀我敬亭山。五落洞庭叶，三江游未还。相思不可见，叹息损朱颜。
0	0	0	0	0	0	0	0	0	0	0	1	晚春书怀简陈巽叔二首 其一,畏病不多酌，遣情时自吟。絮飞春漠漠，树密午阴阴。壮县今岑寂，微官有陆沉。青山啼杜宇，未断故园心。
0	0	0	0	0	0	0	0	0	0	0	1	冬日与客登凭虚阁,杰阁登临志暮烟，城头落木正萧然。六朝风物斜阳外，千里乡心过雁前。雪净湖光纷入槛，星涵璧水欲连天。金陵作吏真同隐，烂醉更阑未儗旋。
0	0	0	0	0	0	0	0	0	0	0	1	梅花,似畏群芳妒，先春发故林。曾无莺蝶恋，空被雪霜侵。不道东风远，应悲上苑深。南枝已零落，羌笛寄馀音。
0	0	0	0	0	0	0	0	0	0	0	1	西园对月,万里西园月，还应照故乡。残乌啼落木，新鬼吊空堂。荆树知犹在，松亭宜就荒。家书前日到，亲友几人亡。
0	0	0	0	0	0	0	0	0	1	0	0	闺怨一百首次孙西庵原韵 其一,月里啼鹃花里莺，为悲为喜总同声。踏青心事今年懒，三寸弓鞋绣未成。
0	0	0	0	0	0	0	0	0	0	0	1	金谷园,金谷园中春荡荡，四十里围红步障。万斛明珠换绿珠，纤歌半落青云上。刀击珊瑚碎玉飞，当时豪侠世所稀。撞钟考鼓夜复昼，二十四友相追随。一朝喋血河阳市，繁华总逐东流去。鹦?明朝错唤人，梨花满地愁如雨。
0	0	0	0	0	0	0	0	0	0	0	1	陈村,皇皇避地此重过，乔木乡园在伐柯。水绕村墟宜短棹，松阴石路好长歌。名流莫负前脩在，氏族其如故国何。閒步赤花洲畔望，绿筠清沼隔烟萝。
1	0	0	0	0	0	0	0	0	0	0	0	登甘露寺多景楼二首 其一,阑千百尺倚层霄，风景无端入望遥。岛屿势从沧海断，楼台影落碧波摇。青山绕寺自千载，芳草缘城锁六朝。吊古伤心吟未就，疏钟残照送归潮。
0	0	0	0	0	0	0	0	0	0	0	1	郴州晚眺,山色暮苍苍，孤城赴夕阳。春从三户尽，岭接百蛮长。远树浮空翠，闲云碍故乡。江间水清驶，早晚下潇湘。
0	0	0	0	0	1	0	0	0	0	0	0	望九华山,九华深翠落轩楹，迥眺澄江气象明。不遇阴霾孤岫隐，正当寒日众峰呈。坐观风雪销烦思，惜别烟岚驻晓行。得路归山期早诀，夜来潜已告精诚。
0	0	0	0	0	0	0	0	0	0	0	1	蔡舍人挽诗（时丁母忧卒于家）,公昔骑骥登周行，握瑜怀瑾锵鸣珰。凝神月朗髯戟张，温如绿野熙春阳。劲如桧柏凌秋霜，后来藩府前经商。在卑不屈高不亢，德厚禄微胡可量。朔风一旦悽高堂，脱缨垂衰趋故乡。幡然升云游帝傍，迢遥东海徒相望，望公忆公何时忘。
0	0	0	0	0	0	0	0	0	0	0	1	燕,楚楚红襟燕，双双画阁飞。泥巢栖最稳，乳哺子相依。鸿鹄志云大，江潭计总非。不如帘幕里，一日一来归。
0	0	0	0	0	1	0	0	0	0	0	0	寒食书感,一百五日逢寒食，节序催人有底忙。燕子东风人病酒，杜鹃斜月客思乡。城南麦饭谁浇墓，山下梨花自吐香。惆怅介推无复见，朝来新火正生光。
0	0	0	0	0	0	0	0	0	0	0	1	寓谷亭二首 其一,幽兰出佳谷，托根岐路傍。路傍多风雨，侵凌良独当。榛荆杂菅茅，纷纷遥相望。白日万里远，腐草流萤光。感此忽求怀，冰炭入我肠。千古旷达人，去住贵能忘。松菊有良侣，谅兹非故乡。安得垂天翼，附之东南翔。
0	0	0	0	0	0	0	0	0	1	0	0	登福先寺上方然公禅室,名都标佛刹，梵构临河干。举目上方峻，森森青翠攒。步登诸劫尽，忽造浮云端。当暑敞扃闼，却嫌絺绤寒。禅房最高顶，静者殊闲安。疏雨向空城，数峰帘外盘。午钟振衣坐，招我同一餐。真味杂饴露，众香唯茝兰。晚来恣偃俛，茶果仍留欢。
0	0	0	0	0	0	0	0	0	0	0	1	夏夜与龚定庵王子若豫园话月子若为作图,一榻卧花阴，瀼瀼露满襟。小园今夕话，明月故乡心。海内论交晚，生平感遇深。隔邻弦管急，怆我独清吟。
0	0	0	0	0	0	1	0	0	0	0	0	怀马教授二首 其二,水生白石渡头湾，念子携书共往还。今日相思不相见，越南残照海门山。
0	0	0	0	0	0	0	0	0	0	0	1	秋望,蝶戏犹馀蕊，蝉吟已怯枝。乾坤入汉日，霜露望乡时。屈子偏生楚，王通不负隋。晚风江更苦，莫上岘山祠。
1	0	0	0	0	0	0	0	0	0	0	0	宫怨二首 其一,罗幌寂无人，玉阶秋草绿。永夜不成眠，飞萤照华屋。
0	0	0	0	0	1	0	0	0	0	0	0	村行 其一,几日轻阴暑渐销，孤村稍喜避尘嚣。秋粱巳穗宜删叶，晚豆将花亟护苗。细细菱丝浮水面，累累瓜蔓挂墙腰。雨馀准备前途滑，伐柳填薪当小桥。
0	0	0	0	0	0	0	0	0	0	0	1	和曹先生体民韵 其一,邂逅忽相遇，从容不忍离。剧谈当日事，还动故乡思。江左卜邻近，辽西识面迟。从今永为好，如发复如丝。
0	0	0	0	0	0	1	0	0	0	0	0	寄彬上人,高僧话别忆匆匆，欲写相思意万重。乳水澄弘涵夜月，石门幽胜隐仙踪。寺深广福应难到，路入杨溪莫易逢。何日乘閒一相访，共听清论说降龙。
0	1	0	0	0	0	0	0	0	0	0	0	村居,背城数十里，来雁两三行。落日芙蓉醉，疏林橘柚香。授衣不可得，穫稻更何望。儒术谋身拙，空悲秋夜长。
0	0	0	0	0	0	0	0	1	0	0	0	游海珠寺 其一,金界拥鳌波，中流屹幽胜。楼台驾烟虚，云石相隐映。夜寂莲灯幽，日出禅扉静。波光入榱题，涛声混钟磬。境寂机事忘，虑澹厌心屏。仰见三岛近，俯瞰十州迥。殷勤对惠休，陶然发觞咏。
0	0	0	0	0	0	0	0	0	0	0	1	对菊,秋老凋群卉，天寒有菊花。月稀阶影白，风定槛枝斜。独立真怜汝，逢开每忆家。故园经别处，篱外是天涯。
0	0	1	0	0	0	0	0	0	0	0	0	游永庆寺,惨澹芜城暮，萧疏野树寒。登山不惮远，反恐下山难。
0	1	0	0	0	0	0	0	0	0	0	0	哭左吏部大来八首 其一,寻诗问道几绸缪，八载交情一夕休。拚取须眉埋大壑，肯将肝膈付东流。生前不异黄泉路，死去安同白玉楼。欲拟大招何处好，归来依旧是穷愁。
0	0	0	0	0	0	0	0	0	0	0	1	宫词百首（第九十首第一句缺一字） 其九十七,金马门开侍从归，御香犹惹赐来衣。晓光满院金鱼冷，红药花擎宿露飞。
0	0	0	1	0	0	0	0	0	0	0	0	集自郡城归溪山翁寄诗并和申字韵垂教依韵再呈殊愧迟拙 其一,暮春长日雨兼风，买得江船未及东。出郭故人邀杜老，辍耕田父讶庞公。谩从修禊忘溪曲，何用安车遍洛中。旦起紫芝行复长，咏归先与谢崆峒。
0	0	0	0	0	0	0	0	0	0	0	1	望云翠山绝顶,乾坤灵迹自何年，缥缈孤标斗际骞。矗立千寻疑挂日，削成一柱欲承天。荪房近傍瑶坛路，鸟道晴飞玉洞烟。岱岳西来如万马，千峰云气总相连。
0	1	0	0	0	0	0	0	0	0	0	0	秋夕王潜父李参寰见过,露薄高梧秋气清，悲歌相对夜云惊。嵚崎可笑者王子，天下有心人李生。长策互从囊里探，宝刀时向膝前横。角声吹落城头月，北望关山无限情。
0	0	0	0	0	1	0	0	0	0	0	0	夏夜大醉醒后有感,少时酒隐东海滨，结交尽是英豪人。龙泉三尺动牛斗，阴符一编役鬼神。客游山南夜望气，颇谓王师当入秦。欲倾天上河汉水，尽洗关中胡虏尘。那知一旦事大缪，骑驴剑阁霜毛新。却将覆毡草檄手，小诗点缀西州春。素心虽愿老岩壑，大义未敢忘君臣。鸡鸣酒解不成寐，起坐肝胆空轮囷。
0	0	0	0	0	0	0	0	0	0	0	1	送庐郎中除杭州赴任,罢起郎官草，初分刺史符。海云迎过楚，江月引归吴。城底涛声震，楼端蜃气孤。千家窥驿舫，五马饮春湖。柳色供诗用，莺声送酒须。知君望乡处，枉道上姑苏。
0	1	0	0	0	0	0	0	0	0	0	0	蝉,繁音催过夏，远韵又迎秋。木叶未全落，鬓丝先已愁。身轻高柳外，声断晓风头。欹枕不成梦，凄清百尺楼。
0	0	0	0	0	0	0	0	0	0	0	1	雪,几度冲寒候早朝，锦衣光彩照璚瑶。于今客里愁如积，不共冰花向日消。
0	0	0	0	0	0	0	0	0	0	0	1	渡淮,长淮一道入沧溟，滚滚黄流若建瓴。回首故乡何处是，春风多少短长亭。
1	0	0	0	0	0	0	0	0	0	0	0	登北高峰极顶,南北两高峰，北胜南姑舍。适际天气佳，峰头一驻马。琅霄拂仙籁，吴山皆在下。江海一杯水，向我眼前泻。涤尽万虑尘，何有閒愁惹。巡檐古作无，曲高和者寡。
0	0	0	0	0	0	0	0	0	0	0	1	游惠山,春风吹我步烟霞，路入苍苔一径斜。新绿漫添平岸水，湿红轻送过墙花。劳劳尘世寻常事，隐隐烟村四五家。物理细推行乐好，莫从愁里过年华。
0	0	0	0	0	0	1	0	0	0	0	0	得柳员外书封寄近诗书中兼报新主行营兵马因代书戏答,郎官作掾心非好，儒服临戎政已闻。说剑尝宗漆园吏，戒严应笑棘门军。遥知抵掌论皇道，时复吟诗向白云。百越待君言即叙，相思不敢怆离群。
0	0	0	0	0	0	0	0	0	0	0	1	久不得孙中叔信,秋风起天末，之子在穷途。久客住应闷，故乡归得无。清淮不到渭，晚树自沈吴。愿寄一樽酒，与君消壮图。
0	0	0	0	0	0	0	0	0	1	0	0	咏雪,才聚还消似可疑，天公深意许谁知。但令海宇均滋润，不使闾阎起怨咨。裁剪六花如有意，斡旋一气本无私。登高望远空吟赏，谁和阳春白雪词。
0	0	0	0	0	0	0	0	0	0	0	1	初入挂林憩观音阁,梵王楼阁俯江隈，门外诸峰罨画开。满径烟霞僧独往，隔溪风雨我初来。香消石鼎寒光逗，茶熟山房午梦回。暂弭旌麾聊问俗，可堪摇落望乡台。
0	0	0	0	0	1	0	0	0	0	0	0	春日有怀空同李子,南中数枉故人书，北上蹉跎信转疏。四海酒杯形影外，十年诗草梦魂馀。藏身笑我同方朔，作赋怜君过子虚。春入吹台芳草遍，塔云楼月近何如。
0	1	0	0	0	0	0	0	0	0	0	0	游白兆山寺,白兆城西近，驱车此暂留。芙蓉平地矗，花萼倚云稠。风细钟声杳，烟和树色幽。遥看谷鸟没，坐见晚虹收。莲宇尘长净，桃花水自流。昔贤遗胜迹，我辈续名游。磐石堪逃暑，凉飙俨是秋。一觞情未极，归兴更悠悠。
0	0	0	0	0	0	0	0	0	0	0	1	客夜,一身镫共影，相对亦何为。世故天涯见，乡心岁暮知。虚窗落残月，宿鸟动寒枝。容易明朝看，萧萧生鬓丝。
0	0	0	0	0	1	0	0	0	0	0	0	望九华山,九华如剑插云霓，青霭连空望欲迷。北截吴门疑地尽，南连楚界觉天低。龙池水蘸中秋月，石路人攀上汉梯。惆怅旧游无复到，会须登此出尘泥。
0	0	0	0	0	0	0	0	0	0	0	1	贻溪怀古十篇 其一 濯缨亭,皎皎居士缨，岂有尘可濯。爱兹沧浪清，偶以斯名记。转谷群鸽归，衢岸游鱼跃。檐头碧梧枝，秋来垂影薄。
1	0	0	0	0	0	0	0	0	0	0	0	登寺中萧疏极甚不见一僧独坐云堂数刻口占,萧条古寺僧何处，痴坐方床午漏长。怪我溪山惯来往，不惟鱼鸟解相忘。
0	0	1	0	0	0	0	0	0	0	0	0	游摄山,策杖上崇冈，荒草没游屐。一鸟度寒色，远引入空碧。莓苔护寺门，古树卧石脊。幽僻阴森多，俯仰咽清魄。飘飘衣带间，但觉云气白。
0	0	0	0	0	0	0	0	1	0	0	0	游南山晚归二首 其一,乐事惬幽讨，闲情便旧游。梳风修竹晚，挂日老枫秋。一饱桑门饭，百忘尘世忧。萧条茅屋下，可以纵冥搜。
0	1	0	0	0	0	0	0	0	0	0	0	夏日田家四首 其一,风过林花落，雨余溪水浑。飞云停不去，低回恋幽轩。夕阳下平楚，远树见渔村。奄忽夏已徂，忧怀纡且烦。四体弗能勤，兴言愧鹿门。吁嗟刘景升，车骑枉山樊。
0	0	0	0	0	0	0	0	0	0	0	1	游西峰别月峰上人,几载怀山今昼游，老僧相见意绸缪。独迎翠竹云边路，共听寒松石上流。柏子飘风来客坐，桂花分露入茶瓯。宦情未入道情减，袛使东林猿鹤愁。
0	0	0	0	0	0	0	0	0	0	0	1	哭顾五子朋 其一,自意死穷边，不复能见子。归来谁与归，得我子所喜。南行暂展墓，海上聊徙倚。一欢谓可必，何用书累纸。岂知有兹事，舍我遽为鬼。投袂欲相追，失望对逝水。眼前尽成梦，万世不我俟。
0	0	0	0	0	0	0	0	0	0	0	1	人日遣闷,掠面清风酒在亡，春云晓梦两茫茫。天涯岂料逢人日，海外谁传获鬼章。地僻鱼蔬登肆晚，岁新笳鼓赛神忙。空林独立翻成笑，北雁何曾识故乡。
0	0	0	0	1	0	0	0	0	0	0	0	送彭偃房由赴朝因寄钱大郎中李十七舍人,衰病已经年，西峰望楚天。风光欺鬓发，秋色换山川。寂寞浮云外，支离汉水边。平生故人远，君去话潸然。
0	0	0	0	0	0	0	0	0	1	0	0	闺怨,白袷行人又远游，日斜空上映花楼。愁丝堕絮相逢著，绊惹春风卒未休。
0	0	0	0	0	0	0	0	0	0	0	1	客有谈故园花事者，感而有赋（乙未）,故园春意满，花枝解照人。驮笙还出郭，烧笋或呼邻。此事真无价，吾行未有津。繁华岂不爱，天步属艰辛！
0	0	0	0	0	0	1	0	0	0	0	0	寄乌龙长老,雪带烟云冷不开，相思无复上高台。江山况是数千里，只听嘉声动地来。
0	1	0	0	0	0	0	0	0	0	0	0	年来钱牧斋吴梅村周栎园诸先生邹吁士陈伯玑方尔止董文友诸同人相继徂谢栈道感怀怆然有赋,载酒题襟处处同，平生师友廿年中。九原可作思随会，四海论交忆孔融。春草茫茫人代速，落花寂寂墓门空。白头骑马嘉陵路，惟有羊昙恨未穷。
0	0	0	0	0	0	0	0	0	0	0	1	閒题,翠柏参差荫满庭，雪晴青草傍阶生。门无车马昼方永，座有图书心自清。绛县老人方并岁，青州从事未忘情。故园尚有渔竿在，惟叹归舟计未成。
0	0	0	0	0	0	0	0	0	0	0	1	过洞庭,日落君山暮，秋风过洞庭。一官身外物，千里客中情。北望乡关远，南来旅雁鸣。孤帆无限恨，斜指岳阳城。
0	0	0	0	0	0	0	0	0	0	0	1	七夕二首 其二,少年从此夕，渐老何所为。与子思故乡，置酒同赋诗。坐来霜露淡，夜久星斗稀。王宫直北里，天外横歌期。
0	0	0	0	0	1	0	0	0	0	0	0	酬陆司业见寄秋怀之作 其一,书囊药裹镇吾随，岐路东西岂预期。多病祗怜癯骨在，素心惟荷故人知。游鱼远水书难寄，碧树高云意每迟。鳌禁掖垣追逐地，独惭虚薄□恩私。
0	0	0	0	0	0	0	0	0	0	0	1	崇宁寺晚归,远意难随燕燕归，故园春冷杏花稀。虚名自古双蜗角，别业从来一钓矶。已后无人能立雪，他年知子可传衣。结庐薄有西山地，更遣何人赋式微。
0	0	0	0	0	0	0	0	0	0	0	1	杂兴十首 其二 南园,黑山潢水解弓刀，茅屋朝来听伯劳。万里马辞边雪苦，一声雁拂朔云高。关山落日家何在，诗酒春风气尚豪。试上荒城望乡国，重来清镜镊霜毛。
0	0	0	0	0	0	1	0	0	0	0	0	寄吴宪之侍御 其一,玉节留诗老树滩，可能还忆钓鱼竿。相看云水无三舍，不寄梅花又两寒。醉枕柳根容我睡，谏书天下为公看。相思欲采芙蓉寄，只恐江深水冷难。
0	0	0	0	0	0	0	1	0	0	0	0	次何都宪村居秋兴八首 其一,风堕争枝鹊，霜乾抱叶蜩。江村秋欲暮，茆屋雨初消。病酒心常怯，耽诗思欲飘。孤怀寄牢落，大雅日寥寥。
0	0	0	0	0	0	0	0	0	0	0	1	杂咏三首 其一,相逢邂逅典文场，人世机心一笑忘。丽藻满籯堆锦绣，清谈终坐击琳琅。衣裘不羡公西胜，才术当知贾傅长。今日故园聊踯躅，他年要路看腾骧。
0	0	0	0	0	0	0	0	0	0	0	1	秋夜有怀醉书十韵,秋风从何来，飒飒入窗牖。残镫耿不寐，照我客颜厚。故园岂不佳，亦颇兴怀否。黄金桂百树，碧玉池十亩。猿鹤响空山，亭台映疏柳。觥筹杂野蔌，笔砚得佳友。愁无弹鹊句，隽有持螯手。人生行乐耳，功名有时有。点检屐几两，土苴米五斗。浩然归去来，万事不如酒。
0	0	0	0	0	0	0	0	0	0	0	1	淇县道中,平沙极目草凄凄，东望乡关路欲迷。来日曾经沧海北，去程应指暮云西。山连函谷形多险，地近黄河势渐低。明日驱车又何处，题诗聊自记鸿泥。
0	0	0	0	0	0	0	1	0	0	0	0	哭箕儿,举目伶仃欲断魂，汝生惟此藐孤存。翻教衰祖为严父，休道无儿幸有孙。白首未抛苦海累，黄昏孰问寝门温。床头零落残书卷，几度青灯屋漏痕。
0	0	0	0	0	0	0	0	0	0	0	1	塞下曲三首 其一,阴山缚尽犬羊群，万里胡天散阵云。塞外降王三十郡，来朝尽隶霍将军。
0	0	0	0	0	0	0	0	0	0	0	1	游宁山寺入小敷谷,层层窣堵波，建标梵王家。宝殿倚绝壁，柏径通门斜。入山石巃嵷，峡路衔犬牙。长溪转白龙，架溜行青蛇。迅激巨轮翻，溅湿生石花。出山望平野，天钻蒺藜沙。暝色自远至，青林欲栖鸦。蝉声促归思，乱响如缲车。
0	0	0	0	0	0	0	0	0	0	0	1	僧院访蔡可泉荅庄石山来韵,我欲重来此，君能几日留。居然人外境，已似故乡秋。别院幽芳杂，诸天色界浮。都无簪组意，犹自问归不。
0	0	0	0	0	0	0	0	1	0	0	0	游东山示客,虞寄庵馀藓径通，满山台殿出青红。难逢堆案文书少，偶见凭栏笑语同。梅粉巧含溪上雪，柳黄微破日边风。从今准拟频行乐，日伴樽前白发翁。
0	1	0	0	0	0	0	0	0	0	0	0	钱塘怀古题仙源云仍家谱,旧家流派出天潢，往事秋来可断肠。宫树春深迷汴水，海潮风起暗钱塘。星垂五彩天文焕，道启诸贤国运康。犹有云仍已为庶，细书家谱泪浪浪。
0	0	0	0	0	0	0	0	0	0	1	0	登最高峰作 其一,登峰登合最高峰，风拂须眉云荡胸。下视钟山诸培塿，绿琼盆里种芙蓉。
0	0	0	0	0	0	0	0	0	0	0	1	其二,银河泛泛动云凉，荒荻苍茫道阻长。已有星芒横上郡，犹无清角儆渔阳。遥分静色愁难制，向晚凋菰气独伤。自是清晖堪倚恨，故园鸊鹈旧能妨。
0	0	0	0	0	0	0	0	0	0	0	1	偕何叔琳孝廉陈生边城晚眺,新州古岩邑，萧索亦堪伤。山气压城黑，朔风吹客凉。重关严锁钥，小市散牛羊。各有登临兴，征人祇望乡。
0	0	0	0	0	0	0	0	0	0	0	1	答温中丞见寄（如璋时余寓平定候代）,留滞春将晚，思君旷所期。荒城书到处，白日梦回时。老病医难得，兵符谢已迟。归途定相见，应叹鬓如丝。
0	1	0	0	0	0	0	0	0	0	0	0	赋得空闺怨诗,荡妻怨独守，卢姬伤独居。瑟上调弦落，机中织素馀。自羞泪无燥，翻觉梦成虚。复嗟长信阁，寂寂往来疏。
0	0	0	0	1	0	0	0	0	0	0	0	江州望庐山,东南苍翠何崔嵬，横流一望幽抱开。影寒已令水底去，脚阔欲过湖心来。深处不唯容鬼怪，暗中兼恐有风雷。仙人往往今谁在，红杏花香重首回。
0	0	0	0	0	1	0	0	0	0	0	0	题真定村寺,宽猛三年无枉理，公私兼济不欺心。如今受代朝天去，遮路人人泪满襟。
0	0	0	0	0	1	0	0	0	0	0	0	寄故人罗宪彰,胄馆交游已有年，新诗同和业同传。别来辽水东西地，望断山关咫尺天。塞雁阻云空问信，窗鸡叫月几忘眠。沈阳长史如相问，为道思君意惘然。
0	0	0	0	0	0	0	0	0	0	0	1	其二,并入无新好，相逢况故园。看山频紫翠，在野易黄昏。柳折风前笛，兰开月下樽。起来望北斗，历历见天门。
0	0	0	0	0	0	0	0	0	0	0	1	其二,旧葛未全破，江船暑更登。滩清堪数石，鱼瘦忍张罾。老眼空眉睫，苍头讵股肱。故园虽咫尺，山月望中升。
0	0	0	0	0	0	0	0	0	0	0	1	嘉鱼县,帆疾江城缥缈间，夕阳不见蘖公还。兰成词赋乡心切，灵鞠才华仕路艰。生活酒难消雨雪，寂寥诗可画关山。七星岩下重回首，曾买嘉鱼一破悭。
0	0	0	0	0	0	0	0	1	0	0	0	雨,粉红狼藉晓妆残，泪雨盈盈倦倚阑。自是绛罗衫袖薄，不胜憔悴为春寒。
0	0	0	0	0	0	0	0	0	0	0	1	次韵夏均父寄曾元素三首 其一,溪上江山似故乡，朅来卜筑近鱼梁。会须一叶浮秋浪，卧看惊飞白鸟行。
0	0	0	0	0	0	0	0	0	0	0	1	滁阳晚行,禾黍斜阳道，秋风匹马行。古原荒雾白，野水暮云平。酒逐年偏减，情因老更生。不知今夜月，何似故乡明。
0	0	0	0	0	0	0	0	0	0	0	1	游杜曲李氏桃溪村庄,高下悬崖寺，萦纡乱水滩。疏钟云共远，积雪暮增寒。二寸鱼偏美，三蕉酒自宽。川原饶野色，带月倚门看。
1	0	0	0	0	0	0	0	0	0	0	0	夏日村居二首 其一,巴川日夜苦离愁，乞得归来宿愿酬。遍插园蔬防旧客，豫栽篱菊待清秋。池亭坐爱青田鹤，郊牧行牵宁戚牛。一着荷衣心似水，卧听凉雨竹边楼。
0	0	0	0	0	1	0	0	0	0	0	0	寄湖州舍弟,半年江上怆离襟，把得新诗喜又吟。多病似逢秦氏药，久贫如得顾家金。云烟但有穿杨志，尘土多无作吏心。何况别来词转丽，不愁明代少知音。
0	0	1	0	0	0	0	0	0	0	0	0	浣溪沙 秋闺（见《玉琼集》）,索索西风射碧纱。疏疏短雨趁风斜。染来秋色满庭阶。惊懒蜻蜓谁主使，催勤络纬孰教他。征人那得不思家。
0	0	0	0	0	0	0	0	0	0	0	1	其二,断崖垂绠几凭虚，却笑山猿技不如。古戍春残初见雁，故园愁绝冷看鱼。百年俯仰谁巾帼，五尺涓埃自简书。沙碛传餐君莫叹，边臣应得戒衣袽。
0	0	0	0	0	0	0	0	0	0	0	1	戏效吴语,风絮鹅毛乱，春畴鲜血肥。恼侬故乡梦，鸟劝不如归。
0	0	0	0	0	0	1	0	0	0	0	0	寄怀苏霍云谷逸士,吾乡隐君子，质素古人风。性岂琴书癖，身将猿鹤同。捲帘山阁暮，策杖海云空。一别麻源谷，相思桂树丛。
0	0	0	0	0	0	0	0	0	0	0	1	归青田,故乡夜夜梦魂飞，今听乡音果是归。顺水轻桡行尚缓，当门小树看成围。田园芜废惭元亮，亲旧都来访令威。指点趋庭读书处，不堪剪烛对麻衣。
0	0	0	0	0	0	0	0	0	0	0	1	过昌平拟上经略许中丞,豹隐终南夺，龙韬蓟北专。建牙三辅色，吹角七陵烟。星斗青萍外，关河紫气前。双雕下鸣镝，万马听挥鞭。辟易胭支岭，峥嵘苜蓿天。高楼明月啸，横槊大风篇。白发筹边早，黄金募士偏。还应报烽火，不复近甘泉。
0	0	0	0	0	0	0	0	0	0	0	1	龙观坪诗,周流历名服，言归眷故乡。故乡山水区，埼礒正相望。洞林始映蔚，岭岫忽腾骧。龙游带雾隐，鸾峙凌云翔。鄙州昔草昧，殷商弃遐荒。建国自句吴，雄图冒殊疆。兹壤岂不显，大风尚泱泱。秦政并郡县，五等沦烟霜。霸业一消歇，千纪不复张。英尘翳榛莽，遗基委耕桑。废兴宁有时，抚叹焉可忘。
0	0	0	0	0	1	0	0	0	0	0	0	重寄别微之,凭仗江波寄一辞，不须惆怅报微之。犹胜往岁峡中别，滟滪堆边招手时。
0	0	0	0	0	1	0	0	0	0	0	0	初入村居 其一,割爱聊芟竹，薙荒暂作桥。云岚披旧址，花鸟历前朝。涧伏多年雪，山深太古条。南华志怪者，不达小逍遥。
0	0	0	0	0	0	0	0	0	0	0	1	秋花,湖山深处曲江头，红蓼白蘋烂漫秋。溪月汀花方对酒，凄风冷雨漫登楼。霜鸿一一思乡信，烟水茫茫动客愁。丛菊雕残枫树老，秋深寥寂古扬州。
0	0	0	0	0	0	0	0	0	0	0	1	其二,直上楼台赏海天，天光海色浩相连。青山一发悬秋镜，白雪千寻破晓烟。触目胜观留去马，满怀佳兴重归船。故乡亲友遥相见，疑是蓬莱出洞仙。
0	0	1	0	0	0	0	0	0	0	0	0	赠管将军守备杨舍,将军自称三百斤，跃马跳荡风前云。曾探虎穴得其子，未许麟阁像素勋。千金买名呼国士，百战捐身报知己。腰间若若未银黄，麾下纷纷半朱紫。玺书迭下明光宫，别部戈船始属公。古人不怕鸡林险，翻谓天将贵此翁。
0	0	0	0	0	0	1	0	0	0	0	0	弹子矶寄离公,尔缘白鹤峰留住，不及云门逐本师。轮掌未收迎供地，幞头空报独行时。船冲晚潦多逢雨，鸟置春巢不露枝。壁立已令诸念削，向东犹是一相思。
0	0	0	0	0	0	0	0	0	0	0	1	处暑,平时遇处暑，庭户有馀凉。乙纪走南国，炎天非故乡。寥寥秋尚远，杳杳夜光长。尚可留连否，年丰粳稻香。
0	0	0	0	0	0	0	0	1	0	0	0	舟中同侄珣轰饮,大阮欢呼小阮狂，一尊啸入楚云长。共翻玉液擎鹦鹉，欲就胡姬典鹔鹴。天地光阴同过客，风尘歧路总亡羊。高歌取醉元吾事，曲垒糟邱是故乡。
0	0	0	0	0	0	1	0	0	0	0	0	夜月怀明卿二首 其一,逐客音书久不闻，天风吹断楚江云。相思惟有长安月，拾得婵娟难寄君。
0	0	0	0	0	0	0	1	0	0	0	0	怀汪信民村居,金风吐商管，秀色浮山椒。苔乾石骨瘦，水落溪毛凋。埃尘暗箯舆，风霜缁客貂。藜羹浥野饭，松醪酌村瓢。会当对榻语，竹坞风萧萧。浣肠去旧学，词源涌春潮。
0	1	0	0	0	0	0	0	0	0	0	0	易水怀古,一笑秦庭事已空，萧萧寒气动悲风。飞霜枉购千金匕，贯日犹悬百丈虹。公子歌残衣变白，田光死去血流红。蓟门零落咸阳火，易水年年只向东。
0	0	0	0	0	0	1	0	0	0	0	0	梅,月落参横近晓时，人间何处寄相思。道人自入罗浮梦，除却梅花总不知。
0	0	0	0	0	0	0	0	1	0	0	0	题申季山所藏李伯时画村田乐图,春秧夏苗秋遂穫，官赋私逋都了却。鸡豚社酒赛丰年，醉唱村歌舞村乐。鼓笛有声无曲谱，布衫颠倒傞傞舞。欲识太平真气象，试看此画有佳趣。管弦声按宫商发，细转柳腰花十八。罗帏绣幕拂香风，九酝葡萄金盏滑。王孙公子巧欢娱，勿将富贵笑田夫。非渠耕稼饱君腹，问有黄金可乐无。
0	0	0	0	0	0	0	0	0	0	0	1	次铜陵何景华赋归韵,何逊重来经几载，新诗缱绻惜临分。厌听叠嶂楼前雨，催拂五松山畔云。归兴故园培菊本，閒情春浦入鸥群。为言拟葺昌黎藁，早寄东风慰望勤。
0	0	0	0	0	0	1	0	0	0	0	0	次韵寄绿野朱廷聘,朝天常听晓钟馀，退直归来晚漏初。愧我无才称近侍，怜君有道只閒居。山环绿野飞空翠，月满瀛洲照碧虚。两地相思不相见，几回翻烂寄来书。
0	0	0	0	0	0	1	0	0	0	0	0	怀友,昨日杏花开，今朝燕子来。相思三百里，明月在高台。
0	0	0	0	0	0	0	0	0	0	0	1	寄惯穷老人还乡,塞门迢递雁门开，疋马萧萧入楚来。从此云萝成隐逸，不妨水竹久徘徊。归田剩有閒居赋，观国惭无济世才。自是因君怀旧隐，望乡频上凤凰台。
0	0	0	0	0	0	1	0	0	0	0	0	宿西林寺早赴东林满上人之会因寄崔二十二员外,谪辞魏阙鹓鸾隔，老入庐山麋鹿随。薄暮萧条投寺宿，凌晨清净与僧期。双林我起闻钟后，只日君趋入阁时。鹏鴳高低分皆定，莫劳心力远相思。
0	0	0	0	0	0	0	0	0	0	0	1	村居 其一,朝来片雨过，几树带清晖。偶与山翁出，閒看水鹤飞。苔生采药路，水没钓鱼矶。隔岸闻人语，前溪罢网归。
0	0	0	0	0	1	0	0	0	0	0	0	哭智棻上人,石翁山边初见子，僧宝遗珠无乃是。当年不负澄观诗，晚岁还供玉川米。河润九里人所传，我穷累渠今溘然。秋风宿草荒墓田，再来阿练吾无缘。
0	0	0	0	0	0	0	0	0	0	0	1	登函关城楼,楼上春云雉堞齐，秦川芳草共萋萋。黄看雨后河流急，青入窗中华岳低。客久独凭三尺剑，时清何用一丸泥。登高眺极乡心起，关树重遮万岭西。
0	0	0	0	0	0	0	0	0	0	0	1	其二,陶令閒居爱重九，故园今日是重三。一觞一咏风犹在，江外江头路总谙。地僻仙家无岁历，花开国色带朝酣。黄鹂紫燕浑相识，旧垒新枝事事堪。
0	0	0	0	0	0	0	0	1	0	0	0	宫词,长乐宫连上苑春，玉楼金殿艳歌新。君门一入无由出，唯有宫莺得见人。
0	0	0	0	0	0	0	0	0	0	1	0	微雨,微雨井泉发，闺人汲未劳。水寒方有气，山暖欲生膏。猎火乾逾起，炊烟湿不高。野夫尊草服，相见只江皋。
0	0	0	1	0	0	0	0	0	0	0	0	其二 上涌烟村,烟树横一抹，微茫混天色。林疏见夜灯，点点讶奎壁。
0	1	0	0	0	0	0	0	0	0	0	0	秋兴 其一,月下清砧响夜阑，征人不寐忆长安。雾迷南国游魂泣，草没中原战骨寒。直望明河临象阙，谁沾零露捧金盘。十年关塞无家别，仗策犹悲行路难。
0	0	0	0	0	0	0	0	0	0	0	1	其二,海涛近枕夜淙淙，旅梦乡心未易降。乘月一归云里洞，挂帆犹记寺临江。三身衣覆枯僧榻，四壁灯明古佛幢。香印半销人定后，飞虫何事触明窗。
0	1	0	0	0	0	0	0	0	0	0	0	广陵孔融宅怀古,高台木末起悲风，故宅萧条汉孔融。碧草有情迟落照，青山何处吊孤忠。前村鸟掠半溪雨，隔岸潮生远寺钟。往事怜君那得醉，一尊寒色楚江东。
0	1	0	0	0	0	0	0	0	0	0	0	望君山和二山中丞韵,棹歌动云表，波光荡斜阳。一碧馀万顷，心目共徜徉。浮萍露水面，远睇萦寸肠。丛林集重翳，兰芷扬馀芳。路疑蓬岛隔，地引银河长。古祠委丘莽，瓣香无由将。翠华去不返，涕痕留疏篁。此念贯今古，麟囿兼凤冈。亨嘉本难再，人事多?张。眷言忧乐怀，哲士空自伤。春深树影合，绿叶繁桄榔。临风更兴叹，浮世非真忘。
0	0	0	0	0	0	0	0	0	0	0	1	宿白云庵,寒镫寂照梦难成，但觉逢僧尚有情。关外客船喧野岸，枕边官马踏残更。两淮烽火人初静，千里星霜雁独征。为吊汉家辛苦月，夜深犹傍钓台明。
0	0	0	0	0	0	0	0	1	0	0	0	郡东山对月有怀周四（吉亥）陈大（枕）吴二（周瑾）,白露侵亭幔，凉烟满桂丛。如何秋色里，不与故人同。萧飒闻风叶，飞扬见羽虫。南楼灭明烛，伫望海云东。
0	0	0	0	0	0	0	0	0	0	0	1	因延卿寄秦尧臣① 其一,肝膈烦忧不可名，晓来河上泥人行。数诗聊付江关去，万里如闻草木声。海内思君存畏友，田间齿我愧书生。秦淮一醉无相问，抚景难言别后情。
0	0	0	0	0	0	1	0	0	0	0	0	舟次浔阳寄兴国李使君舜卿,江南太守画船飞，湘水羁鸿病翼迟。岁晏风霜时易失，人生离合事难期。相思坐叹琼枝隔，寓意徒令玉轸悲。遥想翠屏山下望，楼中还有谢公诗。
0	0	0	0	0	0	0	0	0	0	0	1	辋川闲居,一从归白社，不复到青门。时倚檐前树，远看原上村。青菰临水拔，白鸟向山翻。寂寞于陵子，桔槔方灌园。
0	0	0	0	0	0	0	0	1	0	0	0	暮春书怀二首 其一,流光既云迈，春事日已深。野情嗜疏散，奈此违登临。今晨鼓我琴，何以写素心。浮鳞跃清沼，好鸟鸣高林。微飏左右至，啸傲以开襟。欣欣与物会，默默还自任。古人亦已矣，后来孰知音。
0	0	0	0	0	0	0	0	1	0	0	0	游华封岩二首（岩在万州之东山） 其一,自笑颓龄六十三，揽衣登眺力犹堪。旁穿石磴迂还利，高引藤萝步且谈。千仞鸟飞横碧落，九霄人语隔尘凡。兴酣斜日不知倦，更上岩端看极南。
0	0	0	0	0	0	0	0	0	0	0	1	温陵中秋陈大宅后亭观月,紫英亭前露欲香，习家池上夜偏长。醉来见月知何处，还道清光是故乡。
0	0	0	0	0	0	0	0	0	0	0	1	送李明府赴睦州便拜觐太夫人,手把铜章望海云，夫人江上泣罗裙。严滩一点舟中月，万里烟波也梦君。
0	0	0	0	1	0	0	0	0	0	0	0	题先少司马公东冈集后,早志澄清许范滂，云中遗业恨茫茫。时逢板荡纡筹策，老去勋名属战场。边士争誇小太尉，威声已慑右贤王。孤臣涕泣轮台诏，肯把开边劝武皇。
0	0	1	0	0	0	0	0	0	0	0	0	咏史（上） 其一 蔡邕,不际明时论石渠，空将薄命仕鸿都。天公似把词人戏，父死然脐子坠胡。
0	0	0	0	0	0	0	0	0	0	0	1	登江山风月亭,高亭百尺水之湄，尽日千帆过槛迟。树色远遮司马渡，潮声直下佛狸祠。江拦海国波涛壮，云入吴天变化奇。閒看蛟龙争战罢，风来万里纳凉时。
1	0	0	0	0	0	0	0	0	0	0	0	哭潘德久,不得身为郡，归来两鬓青。方言营隐地，岂拟落文星。字有佳人学，琴无野鹤听。伤心共吟处，残墨在窗棂。
0	0	1	0	0	0	0	0	0	0	0	0	鸿雁行,鸿雁何联翩，联翩西北翔。西北旷何许，逝将之塞疆。我有一书扎，缄之金玉箱。将以遗所思，道路阻且长。因风托羽翼，为尔立傍徨。去时春草青，归当秋草黄。草黄岁将晚，毛羽恐摧伤。愿言爱毛羽，边塞多风霜。
0	0	0	0	0	0	0	0	0	0	0	1	喜廖子过访席上奉赠八首 其七,别我寒移棹，怀君暮倚枫。来经黄子国，去傍楚王宫。谷口桃千树，山中桂几丛。故园春定好，留醉向东风。
0	1	0	0	0	0	0	0	0	0	0	0	奉思斯远兄成诗以寄,丛丛庭前萱，叶叶檐外蕉。何曾百忧释，但觉中心焦。故人在何许，山川极吴楚。大江涌奔腾，重湖互吞吐。别来书不至，更望诗能寄。相从志若何，相去有如此。普天仰何大，一己俯何隘。胡为自罗网，无事忽投械。凭高政悠悠，思远忽不收。归来重有感，立壁成幽幽。萱丛暗已敛，蕉叶抽未展。百忧攻余心，舐笔空喁噞。
0	1	0	0	0	0	0	0	0	0	0	0	自褫亭冒雪至余吾,小寒今日初交节，同云一色浓阴结。谁剪银河不露痕，满天飞下琼瑶屑。双旌疋马停且行，仆夫推挽肩舆轻。四围莹白无尘滓，似我灵台一点明。平生踏雪行应惯，王事勤劳又何怨。蹇驴破帽自多情，金帐羊羔奚足羡。逢人不说行路难，却念小民饥与寒。更有关头戍边卒，铁甲绕身寒透骨。
0	0	0	0	0	0	0	0	0	0	0	1	其六,异域春郊草又青，故园东望远千程。临池嫩柳千丝碧，倚槛妖桃几点明。丹杏笑风真有意，白云送雨太无情。归来不识河中道，春水潺潺满路平。
0	0	0	0	0	0	0	0	0	0	0	1	和午窗坐睡,家有癯仙椅，坐卧便首肘。海舶致之来，今复为吾有。久失还故乡，坐忘不知久。偃息妥营魂，安閒舒足手。侍僮疑入定，客到讶中酒。我生同草木，不材以为寿。华巅难返童，神理当不朽。此中别有缘，睡觉两不受。无想亦无因，非净亦非垢。纵然化蝶去，不梦漆园叟。
0	0	0	0	0	0	0	0	0	0	0	1	其二,地北天南印雪泥，只今回首总相思。人生聚散原难定，世事炎凉本易知。寄兴还凭一壶酒，感怀幸有百篇诗。故园松菊年年忆，偕隐归来好及时。
0	1	0	0	0	0	0	0	0	0	0	0	湖南怀古四首 其一,堂堂贾太傅，痛哭浮湘来。投书吊屈子，异世同悲怀。前知七国变，岂曰非奇才。方期遇合远，所嗟年命乖。名高造物忌，气盛群愚猜。爱才若孝文，命薄良可哀。我来拜祠宇，寂寞楚江隈。
0	0	0	0	0	0	0	0	0	0	0	1	雨,晓雨仍鸣瓦，春阴未浴蚕。乍看抽菜甲，翻觉敛花莟。穷鸟窥檐入，枯鱼得米泔。仳离愁雁户，泥滑市西南。
0	0	0	0	0	0	0	0	0	0	1	0	登泰山,与客登乔岳，肩舆烟霭中。乾坤生气盛，今古仰心同。势判徐青远，川流汶泗通。北瞻复南望，云树两濛濛。
0	0	0	0	0	0	0	0	1	0	0	0	送孟校书往南海（并序。一作别孟校书。）,吾闻近南海，乃是魑魅乡。忽见孟夫子，欢然游此方。忽喜海风来，海帆又欲张。漂漂随所去，不念归路长。君有失母儿，爱之似阿阳。始解随人行，不欲离君傍。相劝早旋归，此言慎勿忘。
0	0	0	0	0	0	0	1	0	0	0	0	村居即事,流水平桥雨乍晴，家家妇女饷秋耕。斜阳小立看秧马，便欲烟蓑老此生。
0	0	0	0	0	0	0	0	1	0	0	0	咏史 谢安,安石在东山，岂是无心者。投迹高隐中，妓乐妙陶写。功成间管蔡，洒泣悲用舍。乃知富贵人，此心未脱洒。
0	0	0	0	0	0	1	0	0	0	0	0	次韵寄酬桧亭,故人门巷骑曹西，嘉树芳兰忆旧蹊。诗语忽惊年事换，荐章重喜姓名题。相思入梦还迷路，文字交欢岂病畦。欲试平生看晚节，柏台高处已分栖。
0	0	0	0	0	0	0	0	0	0	0	1	送友人,有客棹扁舟，相逢不暂留。衣冠重文物，诗酒足风流。官路生归兴，家林想旧游。临岐分手后，乘月过苏州。
0	0	0	0	0	0	0	0	0	0	0	1	登白云山,白云山上树层层，万里秋空入眼明。我著芒鞋看画壁，山僧相见不知名。
0	0	0	0	0	0	0	0	1	0	0	0	寄见首座,借得茆斋傍涧泉，新年乐事胜常年。诗逢得意犹藏稿，琴畏知音自断弦。鲸浪粘天思渡海，狼烽照夜忆游边。崄途试尽身犹在，来共看云听雨眠。
0	0	0	0	0	0	0	0	0	0	0	1	乡村赏荔,绿树阴阴摘绛囊，游蜂还爱恋琼浆。宫中曾博千金笑，天下终推百果王。永日园林堪共赏，清时驿骑未须忙。可怜香美如甜雪，万里无媒荐尚方。
0	0	0	0	0	0	0	0	0	0	0	1	钱塘怀古,黄沙漠漠起边烽，万里山河落照中。奸佞遽成南渡计，英雄空誓北征功。冬青树老无遗种，瑞石山荒有废宫。此日经行吊陈迹，野花和露泣残红。
0	0	0	0	0	0	0	0	0	0	0	1	采莲曲 其二,妾飞两桨入清溪，杏子春衫一色齐。欲采芙蓉诒女伴，何人寄到苎萝西。
1	0	0	0	0	0	0	0	0	0	0	0	秋怀二首 其一,秋风吹庭户，客子怀故乡。矧此卧愁疾，徘徊守空房。伫想涧谷居，林深惨悲凉。鹍鸡感萧辰，拊翼号风霜。氛杂无留气，悄茜有馀芳。幸闻卫生要，招隐夙所臧。终期谢世虑，矫翮兹山冈。
1	0	0	0	0	0	0	0	0	0	0	0	寄定海故将军邵公辅,往事浮云杳莫攀，壮怀未展鬓先斑。不闻奉使通银汉，空见将军老玉关。故垒荒凉千骑尽，沧溟浩荡一鸥閒。风尘随处严诃止，愁杀田间野猎还。
0	0	0	0	0	0	0	0	0	0	0	1	玉溪村家,碧筱参天密，清流抱屋斜。衣冠忘岁月，门巷遍桑麻。晚日东亭酒，春风西曲花。终年愁避地，思煞此村家。
0	0	0	0	0	0	0	0	0	0	0	1	其二,子之为术我为官，以易占之火在山。同在双湖湖上住，大家携手故乡还。
0	0	0	0	0	0	0	0	0	0	0	1	壬寅重九，不预会，独游普门寺僧阁，有怀子由,花开酒美盍言归，来看南山冷翠微。忆弟泪如云不散，望乡心与雁南飞。明年纵健人应老，昨日追欢意正违。不问秋风强吹帽，秦人不笑楚人讥。
0	0	0	0	0	0	0	0	0	0	0	1	登香山,四顾苍茫望眼开，江南庾信正多哀。吴山楚水看仍在，鹤唳风声警易来。万里版图原有主，百年事业奈无才。闲云只绕峰头住，袖带氤氲傍晚回。
0	0	0	0	0	0	0	0	0	0	0	1	叶舍人,舍人家世称儒素，供奉班联起居注。仙郎尽识凤凰毛，父老相传骢马步。当日兰台抗疏还，读书高卧柳亭山。至今犹忆张文纪，年少官微犯帝颜。闻君夜入蓬莱直，归梦时时动秋色。翰染金茎彩露寒，庐开玉树青天逼。回首南云春事繁，浮丘峰下小桃源。他时摇艇新安水，坐把江花醉故园。
0	1	0	0	0	0	0	0	0	0	0	0	杨花,点点过楼台，因风何处来。庭空雪历乱，帘静日徘徊。汉苑春仍老，吴宫寂可哀。飘飖度江水，肠断几时回。
0	0	0	0	0	0	1	0	0	0	0	0	郏城秋夜怀李仁卿,日入群动息，暝色阴濛濛。故人隔颍水，袅袅生秋风。轻风捲纤云，碧汉磨青铜。坐久襟袖凉，皎月升天东。伊人如此月，霁色罗心胸。可望不可亲，倏巳驾飞鸿。念此太虚间，心交神自通。而况千里月，相望宁不同。孤光透薄帷，俨如接音容。翻翻绕枝鹊，唧唧侵阶蛩。上床转不寐，高楼待晨钟。相思夜何永，月落秋床空。
0	0	0	0	1	0	0	0	0	0	0	0	哭刘邦彦二首 其一,五十年来托故知，秖酬两会便长辞。湖山好在无人物，风雨空令有涕洟。松下骨埋宗长锸，梅边魂和老逋诗。瓣香在手身违病，月落斜窗起坐时。
0	0	0	0	0	0	0	0	0	0	0	1	陇山歌送许天玉之官新安,陇山高高陇水流，陇西六月如清秋。萧关朝那近北地，酒泉张掖连凉州。诸葛战争馀故垒，隗嚣宫殿成荒丘。绣衣按部求名马，都护行营擢锦裘。数声羌笛落梅怨，一曲秦筝边月愁。许侯分符万里去，晓发青门拥驺御。虞羽成名在此时，王尊叱驭看前路。京华故人折杨柳，欲行不行日渐暮。我歌为作陇山词，目极轮台鸟飞处。
0	0	0	0	0	0	0	0	0	0	0	1	送策上人,昨来非有意，今去亦无心。阙下抛新院，江南指旧林。瓶添新涧绿，笠卸晚峰阴。八字如相许，终辞尺组寻。
0	0	0	0	0	0	0	0	0	0	0	1	其二十五,晚出金闺望故乡，芙蓉峰影月苍苍。归途跨得银鞍马，原是天闲小乘黄。
0	0	1	0	0	0	0	0	0	0	0	0	苏武墓① 其一,古柏阴森绕夜台，枝枝只解向南开。麒麟阁上应图此，黛色参天雪窖来。
0	0	0	0	0	0	1	0	0	0	0	0	寄尧章并简铦老,山绕楼台水接天，袈裟同上闇门船。相思一夜梅花落，傥有人来寄短篇。
0	0	0	0	0	0	0	0	0	0	0	1	次韵子永夜雨,办作长愁客，工哦苦雨吟。挑灯今夕意，欹枕故园心。漏屋疏疏滴，空檐细细斟。相过巷南北，屐齿怕泥深。
0	0	0	0	0	0	0	0	0	0	0	1	赵北口喜晴,涣涣冰初释，葱葱树向荣。水浮雄县动，沙过鄚州轻。客饭鱼虾气，村场鼓笛声。乡心兼节物，屈指急归程。
0	0	0	0	0	0	0	0	0	0	0	1	行军九日思长安故园（时未收长安）,强欲登高去，无人送酒来。遥怜故园菊，应傍战场开。
0	0	0	0	0	0	0	0	0	0	0	1	其四,青梅煮酒蕨芽肥，倦客怀家入梦思。想得故园风景好，一庭香雪落荼蘼。
0	0	0	0	0	0	0	0	0	0	0	1	谒选日久有怀旧游,十年谈剑意徐徐，此日相思叹索居。生计每从愁处拙，故人多自病中疏。看花共逐缁尘里，把酒翻怜绿鬓初。欲售长门还有价，恐将词赋薄相如。
0	0	1	0	0	0	0	0	0	0	0	0	望武山佑仙观,天上神仙府，人间道德门。水分千涧远，山拱一州尊。松鹤心寒暑，雷龙警旦昏。何时登绝顶，潇洒望乾坤。
0	0	0	0	0	0	1	0	0	0	0	0	同红豆村人南归舟中即事,作客谁怜我，同船尚有君。树深村落隐，月上棹歌闻。古塔横烟迥，秋镫隔岸分。布帆风送稳，吟过越江云。
0	0	0	0	0	0	0	0	0	0	0	1	雨中过清流关,雨气微茫积翠分，旋妆行路景氤氲。僧携箬笠穿红树，人坐篮舆度白云。古礀堕樵冲水下，空林落叶隔溪闻。乡心不耐关山笛，又听钟声报夕曛。
0	0	0	0	0	0	1	0	0	0	0	0	寄并州故人 其一,年来羁客减欢游，少对清樽浣别愁。社里故人相忆否，夜来归梦到并州。
0	0	0	0	0	0	0	0	0	0	0	1	游天平寺 其一,六峰高插天，一径入林樾。扫石待鸣琴，开樽对残雪。
0	0	0	0	0	0	0	0	0	0	0	1	登金山,云亭中峙最高头，俯出晴江万里流。夕日半窗孤嶂迥，人家两岸暮烟秋。禅宫晋代丹青旧，诗碣唐人苔藓留。无限登临怀古意，海门风落使人愁。
0	0	0	0	0	0	0	0	0	0	0	1	送后集往庐山东林寺兼寄云皋上人,后集寄将何处去，故山迢递在匡庐。旧僧独有云皋在，三二年来不得书。别后道情添几许，老来筋力又何如。来生缘会应非远，彼此年过七十馀。
1	0	0	0	0	0	0	0	0	0	0	0	山中寄张子言,独坐空山思五陵，丁香花发又逢春。灯前欲共平生话，月落松窗梦故人。
0	0	0	0	0	0	0	0	0	0	0	1	宿楗头村茅屋,烟汀一曲淡涵秋，独咏馀晖坐粟州。东客倦时西路近，度坳历坂不须愁。
0	1	0	0	0	0	0	0	0	0	0	0	雁,四郊皆积水，鸣雁一何多。随处沙头宿，常时月下过。弟兄求口食，羁旅困风波。寄语支更者，芦深有网罗。
0	0	0	0	0	0	0	0	0	0	0	1	荅叶周道见寄,故人远戍萧关外，逸士乔栖越水干。天入金罍丹气暖，地连青海铁衣寒。应邀汉月倾边酒，欲御泠风振羽翰。紫极翱翔终迟汝，暂时行路勿云艰。
0	0	0	0	0	0	0	0	0	0	0	1	游招宝山和刘给事,海上孤峰喜共梯，相将一路水云迷。紫霄红日波间涌，碧树青烟天际齐。石壁千年雄宝障，桃源何处问仙溪。清时自有柔夷策，烽火无劳事鼓鼙。
0	0	0	0	0	0	0	0	0	0	0	1	客中书怀,上东门外千山雨，马上毡衣病不胜。每岁奔驰成底事，半生辛苦负残经。江村水退鱼生釜，野店厨空鼠食灯。多少客愁那遣得，故园东畔菊层层。
0	0	0	0	0	0	0	0	0	0	0	1	长安秋夜听砧,秋闺夜静捣衣裳，袅袅砧声出洞房。带月影疏燕塞柳，随风飘落蓟门霜。愁看烽火音书绝，欲寄关山道路长。不信去时闱已缓，试凭宵梦到辽阳。
0	1	0	0	0	0	0	0	0	0	0	0	哭沈笛亭 其一,南阮交情两世深，修文地下去相寻。阿咸哭罢重思籍，落日悲风满竹林。
0	0	0	0	0	1	0	0	0	0	0	0	次韵东村舟中夜雨,醉梦初回四鼓前，打篷急雨乱如拳。半床云锦沾俱湿，一点风灯照不眠。陶令意轻彭泽县，庞公志在鹿门田。明朝行乐谁能必，未定阴晴亦偶然。
0	1	0	0	0	0	0	0	0	0	0	0	哭女樊,秋天净绿月分明，何事巴猿不剩鸣。应是一声肠断去，不容啼到第三声。
0	0	0	0	0	0	0	0	0	0	0	1	次韵平阳方懋学秋夜客怀（二首渠时主王司成之家） 其一,坐阅芝兰长谢庭，几番时雨又秋晴。流萤影度乡心切，老鹤声回客梦清。屋里琴书浑冷落，眼中星斗却分明。还山自是寻常事，问取鹏抟九万程。
0	0	0	0	0	0	0	0	0	0	0	1	述梦,梦中归见西陵雪，渺渺茫茫行路绝。觉来还在剡东峰，乡心缭绕愁夜钟。寺北禅冈犹记得，梦归长见山重重。
0	0	0	0	0	0	0	0	0	0	0	1	元夕宿泉州洛阳桥,春风又渡洛阳桥，柳色青青伴寂寥。回首故园今夜月，满江灯火上寒潮。
0	0	0	0	0	0	0	0	0	0	0	1	其三,量移来梅川，乃与浔阳邻。浔阳故乡郡，嘉会难重陈。白亭问烟月，萧萧愁煞人。人亦无所忤，地亦无所恋。乡书拜使者，拜罢泪如霰。寄声谢高堂，莫问胡威绢。
0	0	0	0	0	0	0	0	1	0	0	0	村晚,桐荫下芦帘，凉亭生清樾。徙倚傍前村，乱蝉鸣不歇。丛树低远天，山影青一发。原草醉夕阳，归鸟旋林没。行歌独去来，坐上东山月。
0	0	0	0	0	0	0	0	0	0	0	1	寄杨维新学士,闻君红颊映乌髭，老我清江照鬓丝。独守庚申君得法，同生乙巳我为雌。一灯旧借东邻照，万里今悬南国思。紫阁彤庭严密地，便风休寄故人诗。
0	0	0	0	0	0	0	0	0	0	0	1	寒食口占,春风澹荡送行舟，嫩绿轻红野岸稠。寄语故园旧知己，行人寒食到扬州。
0	1	0	0	0	0	0	0	0	0	0	0	哭先兄三首 其一,雁断家无信，兄亡弟不知。怪来频入梦，添得苦相思。眼暗观云处，心伤见月时。孤灯坐深夜，无语泪交颐。
0	0	0	0	0	0	0	1	0	0	0	0	送陜西运使陆郎中,二十年来关内客，眼明太华高太白。今日前驱使者旌，鸡舌香馀新日月。春初胡骑逼王城，公在城头佐天策。将兹胆略抚西戎，萧关远尔无坚敌。便使秦人不告饥，轺车与尔同休戚。惟应拂拭旧题名，几人身在空相忆。为我寄谢钱都统，鬓间不许霜雪积。
0	0	0	0	0	0	0	0	0	0	0	1	寄伯贞戴公,东望湘云客思多，故人归计近如何。江都夜月琼花梦，海国蛮烟荔子歌。落日麒麟犹草野，沧江鸥鸟亦风波。碧桃窗下听春雨，谁肯金貂换绿蓑。
0	0	0	0	0	0	0	0	1	0	0	0	游西山碧云寺作得悦字（此下系翰林时作）,端居滞文翰，久与赏心阕。出沐乘休豫，寻幽展欢悦。涉涧俯潺湲，攀峦面巀嵲。邈哉神皋奥，居然灵境别。夷峻疏深池，塞坎构崇棁。浴室荡阳泉，冰井荫阴穴。跻险惕暝昡，逃迥欣超轶。密林嬉猿狝，远峰在虹霓。宵看朝旭升，昼见昏星列。蔀丰光乍熹，崖悬曜先晢。景会万象昭，迹暌百虑绝。岩栖庶可希，从兹谢尘辙。
0	0	0	0	0	0	0	0	0	0	0	1	其十,浮生富贵等微尘，欲觅山林寄此身。但是故乡归便好，不妨衣白作山人。
0	0	0	0	0	0	1	0	0	0	0	0	斛兰三开有怀蒋师文,白露滋兰斛，寒花晚更留。香临日午静，孤耐客心幽。夜月连千里，天风薄九秋。故人江海去，相忆负同游。
0	0	0	0	0	0	0	0	0	0	0	1	连景贤脩撰南归书此识别,万里闽关边岭海，送归晓发道傍车。暂辞金马玉堂直，久忆丹山碧水居。雁影将秋先驿骑，桂香含露袭衣裾。到家想及寒梅节，觞酒花前会里闾。
0	0	0	0	0	0	0	0	0	0	0	1	自鹭洲归，北风大作，夜泊梅林渡，示子鸿并寄寿泉学博、芷生孝廉,鼓棹冲波未半里，鹭洲回首犹尺咫。江神知我恋故山，逆风苦为留顺水。故人惜别话临岐，云情客意俱迟迟。悬知今夜孤吟罢，烟雨应回两地思。狂风自南已十日，上水有船行不得。忽见云帆幅幅开，乾坤旋转只顷刻。人生通塞亦偶然，快意何必定争先。掩篷笑语同舟客，前路茫茫总信天。
0	0	0	0	0	0	0	0	0	0	0	1	其二,逆旅逢佳节，征帆未可前。帝郊回淑气，客鬓入新年。野色千林幸，乡心万里悬。东风如可借，为上泛湖船。
0	0	0	0	0	0	0	0	0	0	0	1	登恒山,睡首昆崙放足齐，攒沙聚米万山低。三千世界此时眼，十二玉楼何处梯。风吼岩松山欲动，云堆石磴路成迷。空嗟缑岭登仙子，自笑形骸浊水泥。
0	1	0	0	0	0	0	0	0	0	0	0	闻琵琶,琵琶弦急对秋清，弹作关山久别情。借问黄河东去水，几时流尽断肠声。
0	0	0	0	0	1	0	0	0	0	0	0	喜王性之见过千金村,春来书劄已西东，喜复相逢乱世中。万事变更唯舌在，三年流落转涂穷。云收野寺侵廊水，月挂孤帆送客风。剩欲留君明日住，夜阑难得一樽同。
0	0	0	0	0	0	1	0	0	0	0	0	寄卢俨员外秋衣词,寄远空以心，心诚亦难知。箧中有秋帛，裁作远客衣。缝制虽女功，尺度手自持。容貌常目中，长短不复疑。斜缝密且坚，游客多尘缁。意欲都无言，浣濯耐岁时。殷勤托行人，传语慎勿遗。别来年已老，亦闻鬓成丝。纵然更相逢，握手唯是悲。所寄莫复弃，愿见长相思。
0	0	0	0	0	0	0	0	0	0	0	1	秋夜言怀次高克明韵 其二,吏隐从容际盛时，东华车马任奔驰。天生性分穷何损，雪作襟怀涅不缁。客邸秋光闲里度，故园山色望中疑。黄花旧有柴桑约，岁晚相寻莫遣迟。
0	0	0	0	0	0	1	0	0	0	0	0	寄王子心葵（袁宏道评曰：殊古）,葵花似君心，向日解违阴。葵叶我所愧，有足不能卫。与君夙相知，把葵吴山时。今日相思处，南冠絷楚傫。
0	0	0	0	0	0	1	0	0	0	0	0	怀都下友人,梅蒸悬榻昼慵开，徙倚阶除破碧苔。短梦空随蝴蝶化，尺书频问鲤鱼来。迷人芳草偏留雨，极目浮云忽送雷。千里相思多少恨，驱除无计且衔杯。
0	0	0	0	0	0	0	1	0	0	0	0	望君山,长鲸吞不得，爱此一拳青。巨浸还终古，孤根卫百灵。江深风雨冷，秋老杜蘅馨。欲驾鼋鼍往，题诗卅六亭。
0	1	0	0	0	0	0	0	0	0	0	0	邂逅孙子仪于临安喜而赋诗并怀子进子肃,车尘高没人，欲障无能施。忽逢故人面，如濯清涟漪。客居纵荒凉，聊复具酒卮。劳苦数语外，论事仍索诗。长年口欲棘，一笑为解颐。怀哉二难兄，何由会埙篪。
0	0	0	0	0	0	0	0	0	0	0	1	秋晚访述庵司寇三泖渔庄因同访圆津禅院慧照上人即放舟游佘山适云閒汪西村张坤厚金冶昆仲亦至偕入王氏园登皆山阁久之复至天马山登周氏山舟堂还抵万寿道院道人雪帆留饮归途得诗四首 其一,石湖乍报范公归，容得溪翁昼款扉。菊为秋深香更厚，蟹当霜后味偏肥。文章真到欧曾垒，经术还传郑服衣。一榻高斋留小住，剪镫话雨重依依。
0	0	0	0	0	0	0	0	0	0	0	1	其四,贺公雅吴语，老大故乡回。儿童不相识，问客何处来。可以喻宦况，浮云何系哉。山阴泉石佳，浊醪常满杯。
0	0	0	0	0	0	1	0	0	0	0	0	李张皇甫阎权等数公并有送别之作见寄因答,洞庭正波蘋叶衰，岂是秦吴远别时。谢君箧中绮端赠，何以报之长相思。
0	0	0	0	0	0	0	0	0	0	0	1	其二,一代真汤武，功高古圣王。大风开日月，长剑破鸿荒。赤帝天宗子，黄龙汉故乡。千秋谁得似，烈烈我高皇。
0	0	0	0	1	0	0	0	0	0	0	0	题顾茂伦村居,持竿傲楚使，长啸将何之。人生各有志，与世无心期。卓哉顾夫子，隐耕东皋菑。卷书挂牛角，冲烟出茅茨。幽禽啭高松，望空宏遐思。时呼渔人饮，问月来何迟。回眸瞻北斗，阴云凝天池。放歌忽挥涕，今古事如斯。且复倒金樽，生涯何足知。
0	0	0	0	0	0	0	0	0	0	0	1	重九前一日领客登城即席次张以道韵,未倒花前凿落金，登携那怕嫩寒侵。归牛下陇争浮水，宿鸟随山不过林。衰鬓预吹明日帽，放歌时带故园音。菊烟桂露虽情物，须索高蟾管夜深。
0	0	0	0	0	0	0	0	0	0	0	1	志道相见和前韵,每忆湖山动老怀，今朝始作故乡回。正惭行李匆匆去，忽报轺车得得来。幸对清谈挥玉麈，肯辞痛饮倒金杯。我归已遂终焉计，何日重逢笑口开。
0	0	0	0	0	0	0	0	0	0	0	1	甲子除夕前二日立春,腊残二日迎春日，除夕先晨已报春。蓬岛沧桑三过睫，昂藏天地几朝身。望乡心逐年华转，怀土情随柳眼新。翘首彤云瞻拜迥，彩毫裁颂祝枫宸。
0	0	0	0	0	0	0	1	0	0	0	0	南村移居师子林是故人张吁三宅 其一,遥从松吹认幽居，恨赋偏成感旧馀。逝水年华凤毛短，飘风计画鹊巢虚。山楼只有仙来往，苔径都无人扫除。衰病飞扬前度客，重寻石磴曳衣裾。
1	0	0	0	0	0	0	0	0	0	0	0	宫怨,银瓶寂莫不焚香，帘捲梧桐又夕阳。别院笙歌嫌夜短，长门无奈漏偏长。
0	0	0	0	0	0	1	0	0	0	0	0	寄太和旧游,李暗桃春未是晚，可怜孤负海棠天。故应陶写皆诗内，安得淋漓到酒边。已办经营求散吏，便思潇洒泛江船。相思异日题诗句，绕屋扶疏陶令篇。
0	0	0	0	0	0	0	1	0	0	0	0	定兴晓发,晨星初落落，平野郁苍苍。日色泠东海，霜威森太行。农閒村户静，马缓驿程长。载咏皇华句，休教怀故乡。
0	0	0	0	0	0	0	0	0	0	0	1	答黄宗载见寄,又是三年别，新来百感增。薰莸安可问，枘凿苦难胜。白发落垂尽，青山归未能。故人赠佳句，拟报玉壶冰。
0	0	0	0	0	0	1	0	0	0	0	0	登石伞峰,夙志慕遐峤，偶时叨抚封。幸兹秋成候，得与心期从。宛在洲渚外，稍跻林岭重。紫垣感嘉惠，丹壑畅幽踪。之子绰有裕，结庐枕前峰。亭台互亏蔽，物象分轻浓。玉伞践危石，苔枝栖古松。登攀逐群彦，息偃惭衰容。阊阖如可接，灵仙疑暂逢。海帆去的的，霜雁来噰噰。赫奕护军重，导迎裨将恭。回舟迟新月，鼙鼓迎疏钟。
0	0	0	0	0	0	0	0	0	0	0	1	游荷溪西禅寺,髣髴招提寄远村，缁郎草草佛灯昏。水将绿绕萦如带，山送青来列在门。句里风骚耆旧远，胸中丘壑典刑存。满怀孤愤几株石，欲起当年两达尊。
0	0	0	0	0	0	1	0	0	0	0	0	题自写山水箑寄怀胡古泉,有客迢迢隔剑关，相思无计慰离颜。却从鸟道干盘外，写寄江南平远山。
0	1	0	0	0	0	0	0	0	0	0	0	哭彦规（七首并序） 其一,已矣哀哉死有终，青衫就木未为穷。义如有枉荣斯辱，事苟无邪蹇胜通。力致全丧关右帅，泣寻孤榇郭西翁。精神入梦非生及，使我低颜愧古风。
0	0	0	0	0	0	1	0	0	0	0	0	山中得黄与东书却寄 其一,春入千峰紫翠平，王阳何事恋江城。飞觞曲涧谁同醉，夜雨相思白发生。
0	0	0	0	0	0	0	0	0	0	0	1	半村江西一诗人手卷,林下茅堂傍水堤，半村佳境足堪题。一帘山色当门断，几树莺声隔岸啼。囲犊暮归分远近，樵苏晓出自东西。幽人乐此多清趣，几度行吟不过溪。
0	0	0	0	0	0	0	0	0	0	0	1	石溪寺遇雨,古寺倚青林，禅关一榻深。江雷奔夜壑，山雨破春阴。楼迥连官阁，灯明见客心。故乡千里月，梦去几追寻。
0	0	0	0	0	0	0	0	0	0	0	1	咏云,霭霭纷纷不可穷，戛笙歌处尽随龙。来依银汉一千里，归傍巫山十二峰。呈瑞每闻开丽色，避风仍见挂乔松。怜君翠染双蝉鬓，镜里朝朝近玉容。
0	0	0	0	0	0	0	0	0	0	0	1	馀干旅舍,摇落暮天迥，青枫霜叶稀。孤城向水闭，独鸟背人飞。渡口月初上，邻家渔未归。乡心正欲绝，何处捣寒衣。
0	0	0	0	0	0	0	0	0	0	0	1	避乱 其一,我生江湖边，行役四方早。所历皆关河，故园迹偏少。归去已乱离，始忧天地小。从人访幽栖，居然逢浩渺。百顷矾清湖，烟清入飞鸟。沙石晴可数，凫鹥乱青草。主人柴门开，鸡声绿杨晓。花路若梦中，渔歌出杳杳。白云护仙源，劫灰应不扰。定计浮扁舟，于焉得终老。
0	0	0	0	0	0	0	0	0	0	0	1	田家,高树荫柴扉，青苔照落晖。荷锄山月上，寻径野烟微。老叟扶童望，羸牛带犊归。灯前饭何有，白薤露中肥。
0	0	0	0	1	0	0	0	0	0	0	0	白莲,水精宫阙昼霏微，玉洞瑶池出水妃。秀质天然非傅粉，香风无汗莫沾衣。坐来白日烦襟涤，断尽红尘素履稀。泥污冰心原不染，愿从净社得归依。
0	0	0	0	0	0	0	0	0	0	0	1	其二,故园在眼日渐近，北山之北南山南。从来不饮声闻酒，况学诗翁老更眈。
0	0	0	0	0	0	1	0	0	0	0	0	怀洮州李公子瓛,公子风流玉雪姿，别来怜我倍相思。云连远树关山隔，月映虚堂梦寐驰。学武已闻閒骑射，修文犹喜业诗书。他年继述安边峤，会有芳名圣主知。
0	0	0	0	0	0	0	1	0	0	0	0	辋川集二十首 南垞,孤舟信一泊，南垞湖水岸。落日下崦嵫，清波殊淼漫。
0	0	0	0	0	0	1	0	0	0	0	0	题江村片雨图,斜日江村外，苍茫片雨秋。披图忽相忆，曾上岳阳楼。
0	0	0	0	0	0	0	0	0	0	0	1	其二,出山仍不乐，未返故园时。林岫应相笑，苍天吾岂欺。简囊羞短剑，藏穴护新诗。有约归潮日，图存笔墨痴。
0	0	0	0	0	0	0	1	0	0	0	0	题雪窗殿下寄槎亭,幽亭无日不登临，泛泛轻槎系绿阴。诗酒每来尘外客，笙歌时杂竹间禽。山头雨歇月当户，槛外花飞风满林。莫讶凭栏发长啸，百年能得几知音。
0	0	0	0	0	0	1	0	0	0	0	0	闺思,秋来庭院夜生凉，络纬声多思更长。莫向交河啼汉垒，寒衣捣尽未成装。
0	0	1	0	0	0	0	0	0	0	0	0	德久寄南游诗卷内和丁字韵凡九因次韵寄酬,三径虽荒可更营，归来因得课樵青。岩栖宁著高低屐，世路怕过长短亭。厚禄故人新枉句，高山流水旧知听。案头展卷勤收拾，却恐天官敕六丁。
0	0	0	0	0	0	0	0	0	0	0	1	漓江,云气晚霏霏，高林送落晖。悠然江上水，遥望戍烟归。岸树如人立，江鱼作鸟飞。角声飘客梦，遥绕故园扉。
0	0	0	0	1	0	0	0	0	0	0	0	萤,爽籁生遥圃，斜晖落半岑。微芒浮草际，零乱起墙阴。武子窗尘积，隋家苑树深。灯光透疏隙，珠彩射清浔。野燐宵争出，星榆晓共沈。长门秋漏永，偏照泪涔涔。
0	1	0	0	0	0	0	0	0	0	0	0	江南曲（一作相和歌辞 江南曲）,为爱江南春，涉江聊采蘋。水深烟浩浩，空对双车轮。车轮明月团，车盖浮云盘。云月徒自好，水中行路难。遥遥洛阳道，夹道生春草。寄语棹船郎，莫誇风浪好。
0	0	0	0	0	0	0	0	0	0	0	1	九日,九日乌程县，天寒菊自花。远山初过雁，浅渚旧平沙。叹逝黄垆隔，登高白帢斜。重怜故乡侣，载酒问谁家。
0	0	0	0	0	0	1	0	0	0	0	0	寄苏四郎,多君碧海卧烟霞，竞爽才名拟谢家。一枕香风飞梦远，廿年蓬鬓傲霜华。歌翻棣鄂酬清圣，乐奏埙篪舞镆铘。暂写相思舒别恨，垄头空自折梅花。
0	0	0	0	0	0	0	0	0	0	0	1	夜泊嘉禾,此邦名槜李，异代产嘉禾。煮海严刁斗，栽桑富绮罗。鱼舟归市尽，雁塔出城多。百里分吴越，乡心奈客何。
0	0	0	0	0	0	0	0	0	0	0	1	深湾夜宿（主人依山带江）,津涂临巨壑，村宇架危岑。堰绝滩声隐，风交树影深。江童暮理楫，山女夜调砧。此时故乡远，宁知游子心。
0	0	1	0	0	0	0	0	0	0	0	0	登群玉峰,群玉有佳处，登临谐宿心。千岩互隐见，万木含阴森。极目小天地，旷怀无古今。临风一长啸，孤鹤下遥岑。
0	0	0	0	0	0	0	0	0	0	0	1	始生日对雪有怀故园梅花,故园为别两经春，瘦影寒香入梦频。晏岁壶觞空对雪，一时红紫漫随尘。赓酬有约当何日，供奉无闻愧此身。山下短檐脩竹里，花神应笑未归人。
0	0	0	0	0	0	0	0	0	0	0	1	其二,三载南州别，翻如忆故乡。风前送知已，事后惜流光。山雨铃斋冷，柽花驿馆香。秪应题墨处，云木日苍苍。
0	0	0	0	0	0	0	0	0	0	0	1	送林邦阳佥宪赴汴备兵陈州,中原谈笑拥青油，吹角河山万里秋。猎骑风云生广武，蒐兵旌旆过鸿沟。尊前书记知能赋，戏下材官待运筹。不是玉关留客久，明年应得拜宸旒。
0	0	0	0	0	0	1	0	0	0	0	0	和许司训见寄作,曾共联诗坐小斋，别来音问隔重涯。碧天明月将清梦，黄叶西风恼壮怀。脩职肯随流俗混，立心期与古人偕。相思无限寅恭意，何日还都一笑谐。
0	0	0	0	0	0	0	0	0	0	0	1	送人之燕中 其一,万里燕山势，长蛇带塞雄。边王来大辈，朔马满离宫。万户哀笳里，三关大帐中。园陵君莫问，衰草自无穷。
0	0	0	0	0	0	0	0	0	0	0	1	万安官舍,思乡心似回头马，游宦心如挂角羊。何日南台公事毕，钓舟春雨卧沧浪。
0	0	0	0	0	1	0	0	0	0	0	0	春游怀古,登临一度一伤神，功业蹉跎万物新。飞鸟远归云外岭，赏花频对眼前人。茸茸雨脚南郊暮，种种茅针太极春。鼓掌祇供渔父笑，朅来生水拍江漘。
0	0	0	0	0	0	0	0	0	0	0	1	喜王东村归,疏星三五未成行，鱼子花开客到乡。小妇罢啼牛女夜，大家争解駏驉囊。阶苔摊席闲眠破，邻果攀枝遍索尝。走觅城西苦吟伴，旧须添出几茎霜。
0	0	0	0	0	0	1	0	0	0	0	0	寄询健庵编修三首 其一,昔与故人别，秋风满帝京。今朝相忆处，春草绕阶荣。息影江湖兴，忧时魏阙情。劝君休捉鼻，蚤起念苍生。
0	1	0	0	0	0	0	0	0	0	0	0	怀石湖,不到石湖三十日，猿惊鹤怨草堂阴。竹林酒伴虚佳会，野寺莺花废短吟。自是穷途多恸哭，非关在坐少知音。平生性癖耽山水，未脱樊笼违素心。
0	0	0	0	0	0	0	0	0	0	0	1	新淦舟中晨起,篷窗初睡起，旭日照金川。缥缈云依树，微茫水接天。乡心莼菜外，秋色蓼花边。点检登临兴，凄凉异昔年。
0	0	1	0	0	0	0	0	0	0	0	0	送王卿使君赴任苏州因思花迎新使感旧游寄题郡中木兰西院一别（一无此二字）,一别苏州十八载，时光人事随年改。不论竹马尽成人，亦恐桑田半为海。莺入故宫含意思，花迎新使生光彩。为报江山风月知，至今白使君犹在。
0	0	0	1	0	0	0	0	0	0	0	0	村馆杂兴 其一,宿雨初晴暑气收，茅斋六月爽于秋。举头忽讶青天转，无数白云如水流。
0	0	0	0	0	0	0	0	0	0	0	1	哭任北海,故里此人在，还应深念予。旧欢殊未毕，远丧只凭书。云灭独吟径，风吹曾宿庐。遗文虽不广，有妇似相如。
0	0	0	0	0	0	0	0	0	0	0	1	奉荅王载卿方伯,菊蕊南山屐，荷华北渚船。胜逢无节序，佳句有云烟。列郡讴歌里，沧溟览眺前。故乡谁地主，回首忆当年。
0	0	0	0	1	0	0	0	0	0	0	0	初夏村居,枯港新添碧一湾，蜻蛉忙乱鹭鸶间。黄梅果下连绵雨，绿树看成平远山。塍口涓涓秧水足，篱根策策草鞋还。瓦盆注后浑无事，半扇柴门尽日关。
0	0	0	0	0	0	0	0	0	0	0	1	发京邑迷路投宿黑庄,东省多年病，南冠百念灰。关山一怅望，天汉独归来。行野蒲稗晚，过村笳鼓哀。迷途更几许，愁绝望乡台。
0	0	0	0	0	0	0	0	0	0	0	1	次李宗伯韵,火云方峍屼，清赏到林塘。兴洽原同调，花明亦故乡。轻阴移野席，远曲度霓裳。莫厌归来夕，银蟾已吐光。
0	0	0	0	0	0	0	0	0	0	0	1	社西村 其六,卜筑真何意，施为但自由。乡音还社阮，家业且陂头。野老眠看客，山童坐饮牛。无生知乐否，更为问骷髅。
1	0	0	0	0	0	0	0	0	0	0	0	春怨,流尘寂寂网窗纱，懒画娥眉贴鬓鸦。春色不知人去远，也分红蕊到庭花。
0	0	0	0	1	0	0	0	0	0	0	0	题吴生雨吟图还寄清江皮野,江雨四时昏，故人家远村。如何一见面，还又两忘言。老树经鲛泪，空花断雁魂。由来前日画，妙手出吴门。
0	0	0	0	0	0	0	0	0	0	0	1	其五,偶居锦城馆，还似浣花堂。雨过青苔润，风来翠簟凉。竹鸣潇洒韵，花送自然香。清兴虽无尽，乡心未可忘。
0	0	0	0	0	0	0	0	0	0	0	1	其三,春睡元无著，乡心比酒醲。飞花空有意，小雨不成容。独树疑新堠，群鸦似乱峰。艰难怜浩荡，散发遂初慵。
0	1	0	0	0	0	0	0	0	0	0	0	芦花,曲岸閒移步，芦花见几枝。摇风犹未白，垂露似含悲。潇洒致如旧，光阴迅若斯。独舂相掩映，吕纪画成时。
0	1	0	0	0	0	0	0	0	0	0	0	登泰山,崎岖登岱岳，长啸思悠悠。带与河流细，杯同海色浮。炉烟秦树袅，石检汉台秋。那得尘缘尽，常随白鹿游。
0	0	0	0	0	0	0	0	0	0	0	1	河间道中,历乱鸣鸡夜未阑，客程何处不加餐。担头书卷风时堕，马首桃花云并残。望国望乡春思杂，中寒中暑客衣难。河间正是班班地，衰鬓朱帘懒向看。
0	0	0	0	0	0	0	0	0	0	0	1	其二,古柳枝头啼暮鸦，清明时候又天涯。故园桃李凭君问，老却春风几度花。
0	0	0	0	0	0	0	0	0	0	0	1	零陵早春,问春从此去，几日到秦原。凭寄还乡梦，殷勤入故园。
0	0	1	0	0	0	0	0	0	0	0	0	寒草,大漠萧萧天雨霜，不应仍是怨春阳。青丝垂尽明妃冢，白日初昏古战场。猎火烧时见鹰隼，野风低处散牛羊。可怜脩竹经来惯，依旧含烟傍女墙。
0	0	0	0	0	0	0	0	0	0	0	1	金山寺塔顶留题,风急乘舟破浪来，寺僧邀上最高台。云拖香阁浮空立，月照琼花入镜开。山势古今长作柱，潮声日夜似闻雷。登临正喜思乡望，况值新秋一雁哀。
0	0	0	0	0	0	0	0	0	0	0	1	变禅者归蒋山见佛果乞偈,霸陵将军万人敌，射虎饮羽马躄易。下马视之辄一笑，宁知虎为草中石。控弦复射又中的，砉然有声箭不入。将军但知为石耳，坐令疑虎心相失。诸方今谁达此机，蒋山老勤默而识。变公心挂蒋山云，浩然欲归约不得。洞庭青草水粘天，高帆摩空一千尺。仰看浪摧碧玉山，此时法界毛端集。
0	0	0	0	0	0	0	1	0	0	0	0	兰,由来竟体芳如是，谁与同心髯绝伦。牙板金尊污不得，蛾眉曼睩孰堪纫。月明极浦思公子，日落空山有吉人。守著孤根冰雪去，初风转处迸芽新。
0	0	0	0	0	0	0	0	0	0	0	1	言怀和黍维,不与黄金不与闲，我曹无计破天悭。半生骨相惭分芋，五载乡心祇放鹇。好景渐消头上月，片云常护梦中山。可知来日愁无益，且读离骚画掩关。
0	0	0	0	0	0	1	0	0	0	0	0	江上寄书,湘南估客发西津，东入姑苏花正春。独有相思数行字，欲从江海问情人。
0	1	0	0	0	0	0	0	0	0	0	0	江南曲二首 其二,夹岸多杨柳，妾家近塘口。中有断肠花，郎君不回首。
1	0	0	0	0	0	0	0	0	0	0	0	登后峡寨北山,薄落山前菊未开，郁孤水畔独登台。明朝匹马冲霜去，直到鸣沙北始回。
0	0	0	0	0	0	0	0	0	0	0	1	长城关秋望,长城关上值新秋，草白沙明一望收。万叠云山争出塞，十年心事独登楼。时平未便忘飞将，俸薄犹堪作醉侯。极目苍茫归去晚，何人不起故乡愁。
0	0	0	0	0	0	0	0	0	0	0	1	游虞山,揽胜来当禊祓时，篮舆穿树影参差。关心风日今朝好，过眼湖山此处奇。碧海天低龙过晚，苍崖云挂鸟归迟。十年记得苕溪事，学士曾传绝妙词。
0	0	0	0	0	0	1	0	0	0	0	0	张子常甫自翰林出督学旋以病告寄赠,登朝与子最情亲，院宿郊游事巳陈。暂失凤池官自好，重归山径业犹贫。遍栽松菊疑真隐，且废讴吟惜病身。燕乳蝶飞烟草绿，相思难寄秣陵春。
0	0	0	0	0	0	0	1	0	0	0	0	题梅,山人自昔多佳兴，手种梅花满幽径。风韵寻常尽绝奇，况有明月相辉映。夜深索笑檐之隅，仰视天宇如冰壶。独嗅寒香不成寐，起酹尊酒招林逋。何当借榻梅边屋，长与梅花伴幽独。饱收清气归肝肠，一洗胸中旧尘俗。
0	0	0	0	0	0	0	1	0	0	0	0	寄汪德弘陆华甫吴虎臣黄定甫吴子化吴孝甫卞长卿吴叔承程良学邵长孺倪惟思十一子,十二城边南北分，飘零剑舄易离群。笳吹夜雨那堪醉，木落秋风不可闻。淮女孤舟频送客，楚人芳草最思君。书来好寄枚乘作，无数征鸿傍海云。
0	1	0	0	0	0	0	0	0	0	0	0	秋闺,垂帘空见月昏黄，络纬啼来也断肠。几度系书君不答，雁飞应不到辽阳。
0	0	0	0	0	0	0	0	0	0	0	1	乍雨,细雨留高树，轻寒过小池。剧怜初夏节，却似晚秋时。披荇鱼知乐，凭轩鸟暗窥。萧疏故园思，徐步欲何之。
0	0	0	0	0	0	1	0	0	0	0	0	和尧夫见寄 其一,志趣苦难合，伥伥何所依。逢君始相照，知我信为稀。忽报除书下，徒瞻征盖飞。相思千里远，洛浦又春归。
0	0	0	0	0	0	0	0	0	0	0	1	挽鄢晋叔主簿（名晋，同榜）,此君何坦坦，回首杏园游。魂魄湘潭去，声名彭泽休。百年中道短，千里故乡愁。六子三方幼，遗言可泪流。
0	0	0	0	0	0	0	0	0	0	0	1	闻角,谯角咿呜到枕边，边情似向曲中传。梅花三弄月将晚，榆塞一声霜满天。织锦佳人应有恨，枕戈老将想无眠。争如二月春风市，卖酒楼头听管弦。
0	0	0	0	1	0	0	0	0	0	0	0	桃花,万山回合似天台，二月桃花已遍开。映水却疑乘浪煖，缘崖故是倚云栽。乱红飞雨沾衣袂，碎锦分霞入酒杯。漫道武陵仙路远，探奇有客问津来。
0	0	0	0	0	0	0	0	0	0	1	0	咏史 其九 苏轼,怒骂能将嬉笑侔，子瞻千古擅风流。奇才但得君王叹，饱饭何妨到惠州。
0	0	0	0	0	0	0	1	0	0	0	0	登九华山化城峰（丁亥九月二十九日）,攀萝度险捷猱猿，石角钩衣屦尽穿。莫讶远寻金地藏，也曾徐步玉阶前。
0	0	0	0	0	1	0	0	0	0	0	0	梅,断堑疏篱一水滨，压枝冰雪眼中春。悬知东阁一端兴，不减扬州千载人。晚岁风霜从惨淡，寒梢气象自清真。此来定做西湖梦，疏影横斜访旧邻。
0	0	0	0	0	0	0	0	0	0	0	1	癸丑九日重登翠屏山,去年此日屏山饮，醉插黄花一两枝。岁月已同驹过隙，江山重待客题诗。玄崖耸处云霄近，白鸟飞边径路危。南望故园烟树隔，慈亲应念到家迟。
0	0	0	0	0	1	0	0	0	0	0	0	哭李远,昨日舟还浙水湄，今朝丹旐欲何为。才收北浦一竿钓，未了西斋半局棋。洛下已传平子赋，临川争写谢公诗。不堪旧里经行处，风木萧萧邻笛悲。
0	0	0	0	0	0	0	0	0	0	0	1	次韵子瞻系御史狱赋狱中榆槐竹柏 竹,故园今何有，犹有百竿竹。春雷起新萌，不放牛羊触。虽无朱栏拥，不见红尘辱。清风时一过，交戛响鸣玉。渊明避纷乱，归嗅东篱菊。嗟我独何为，弃此北窗绿。
0	1	0	0	0	0	0	0	0	0	0	0	哭景伯时中允,中允璠玙器，临年失庙廊。江山空尔秀，科第竟谁光。志屈经纶略，名蜚翰墨场。石渠刘向陨，徒使汉庭伤。
0	0	0	0	0	0	0	0	0	0	0	1	赠文公八世孙上舍桢特授婺源训导,博士承恩领故乡，自应徽国庆源长。黉宫百世诗书富，阙里三时俎豆香。社下廪人来继粟，门前童子候升堂。知君不负维桑托，霄汉巍巍见紫阳。
0	0	0	0	0	0	0	0	0	0	0	1	寄弟,故园二仲近何如，半载平安未得书。堂下紫荆长几许，墙阴翠竹胜当初。时常官府供徭役，旦日庭帏问起居。愧我飘蓬归已缓，不知归计尚全疏。
0	0	1	0	0	0	0	0	0	0	0	0	登铜官山无畏庵作,铜官鞠为草，孰识此岭下。松似天目移，山如巨然画。猛虎户外睡，古月泉上挂。遐想无畏师，此中住持罢。外人不曾闻，前僧后僧话。应是古道场，同门不同舍。
0	0	0	0	0	0	0	1	0	0	0	0	月夜溪上寄讯刘良倩良倩诗喜仿王右丞因有末句,溪光如练雁行斜，独夜怀君坐月华。避世自怜中散地，挥毫谁到子云家。风生暗渚催霜叶，秋晚闲窗落桂花。读罢王维清梦后，知他何处醉烟霞。
0	0	0	0	0	0	0	1	0	0	0	0	牡丹,借问庭芳早晚栽，座中疑展画屏开。花分浅浅胭脂脸，叶堕殷殷腻粉腮。红砌不须誇芍药，白蘋何用逞重台。慇勤为报看花客，莫学游蜂日日来。
1	0	0	0	0	0	0	0	0	0	0	0	关山月二首 其一,关山片月迥含秋，万古长悬青海头。愁杀清光照沙碛，秦时白骨未曾收。
0	0	0	0	0	0	0	0	0	0	0	1	咏史诗,骅骝驰康庄，燕雀守一枝。大小固有分，丈夫安所期。烈烈班定远，投笔谢故知。鹰扬万里外，封侯名四垂。生入玉门关，故人犹下帷。树勋在少壮，白首徒自悲。
0	0	0	0	0	0	1	0	0	0	0	0	寄大中丞莆田林公,药洲曾忆执经游，一别梅关十二秋。疲病风尘犹闭户，飘零南北自登楼。家人产薄何尝问，国士恩深未易酬。闻道蒲轮辞不起，相思欲上木兰舟。
0	0	0	0	0	0	0	0	0	0	0	1	李绣川招集广住庵看桂并赠丛辉上人（庵刘良佐建） 其一,舍宅空传异姓王，计秋今让客清狂。分明金粟全身现，和合旃檀一味香。佛地逢花宜破笑，人天入座且倾觞。主情却比醇醪厚，何处尊前不故乡。
0	0	0	0	0	0	0	0	0	0	0	1	春兴 其一,寂寞幽居独闭门，三春风雨暗荒村。堂前海燕惊新垒，泽畔江蓠满故园。老至渐思荣叟乐，狂来尚念武阳恩。平生不负渔樵约，十载莺花酒后论。
0	0	0	0	0	0	0	0	0	0	0	1	和刘伯贞见寄,斯文同味似同宗，长日思君意万重。客馆雨来秋种菊，故山云去晚看松。流传近日多诗句，邂逅何时共酒钟。如此交游能几辈，白鸥结社愿相从。
0	0	0	0	0	0	0	0	0	0	0	1	村中看红叶作,树亦令人艳，冬红始见奇。叶为诗者色，霜乃画之师。知与醉乡近，望将花事疑。归□同此况，共赏夕阳迟。
0	0	0	0	0	0	0	1	0	0	0	0	寄欧阳振仲,晚客他州只为饥，无人可与话心期。前生一念有今日，投老相逢复几时。头白可知天下事，秋深定有客中诗。何当细语梅花下，眼底故人今在谁。
0	0	0	0	0	1	0	0	0	0	0	0	哭友人魏台司避乱山居遂亡,蓟门英敏士，避世筑山阿。浩歌响林木，心气高嵯峨。坐待天地清，自恃发未皤。造化竟无情，贤豪如之何。是为志士师，猛省惧蹉跎。
0	0	0	0	0	0	0	0	0	0	0	1	山寺,年年二三月，常自客天涯。问竹何须主，逢僧便可家。偶尝新市酒，翻忆故园花。春事已不及，虚怜负岁华。
0	0	0	0	0	0	0	0	0	0	0	1	登姚奥岭望家山有感,昔年度兹岭，回首念慈亲。如今望云处，惟有泪沾巾。
0	1	0	0	0	0	0	0	0	0	0	0	乌江怀古,萧萧碧树隐红墙，古庙春沙客断肠。真霸假王谁胜负，淮阴高冢亦斜阳。
0	0	0	0	0	0	0	0	0	0	0	1	洪都人李仲俊至,避人避世愁无奈，全节全身计未差。始信盛衰元有数，敢期漂泊老无家。鳣鲸失势滋蝼蚁，鸾凤韬光噪晚鸦。未必苍天终困我，春风骨肉故园花。
0	0	1	0	0	0	0	0	0	0	0	0	寄高逸人,千里怀君积梦中，南宫侍从忝余同。荒居懒病看花尽，旧事惊心向酒空。苑树月来依宿鸟，海天春去见飞鸿。悬知相望无由达，此会令人意不穷。
0	0	0	0	0	0	0	0	0	0	0	1	良乡夜宿,古驿一灯深，萧萧车马临。薄寒添暝色，入夜动乡心。戒寝预愁梦，喜晴翻量阴。首涂才此夕，忽漫话家林。
0	0	0	0	0	0	0	0	0	0	0	1	晚游城西开善院，泛舟暮归，二首（补编） 其一,晚照馀乔木，前村起夕烟。棋声虚阁上，酒味早霜前。远谪何须恨，来游不偶然。风光类吾土，乃是蜀江边。
0	0	0	0	0	0	0	0	1	0	0	0	初冬从父老饮村酒有作,父老欢歌共举觞，田功已毕蚤输粮。野花开处冬无雪，山果红时夜有霜。世际太平人重礼，时将寒冱水成梁。年来巳入桑榆境，扶醉何妨到夕阳。
0	1	0	0	0	0	0	0	0	0	0	0	华清宫怀古,霓裳歌吹动华清，小辇曾催花底行。池上鸳鸯怜并宿，天边牛女笑长生。空悲此日金钗擘，何事当时白练轻。一曲淋铃传夜雨，寿王宫内月同明。
0	1	0	0	0	0	0	0	0	0	0	0	左记室咏史,邯郸有毛薛，宗国归信陵。东海有仲连，赵相乃完城。济时在一言，何必从与横。纷纷夸毗子，缓颊动相倾。范雎与蔡泽，接踵入秦庭。羁旅猎卿相，嗟咄竟何成。蜉蝣无夕采，弱菌无冬荣。懿彼高世士，鸿雁游冥冥。
0	0	0	0	0	0	0	0	0	0	0	1	其二,旅酒皆无赖，逢君即故乡。遏云歌屡发，邀月兴偏狂。文武声俱茂，衣冠泽自芳。风尘驱俗吏，别思转堪伤。
0	0	0	0	1	0	0	0	0	0	0	0	哭德和伯氏六首（原注：季德渊先六月逝。） 其一,棣陨双葩洒泪红，百年已短更匆匆。祇今风雪栖栖影，地老天荒一个鸿。
0	1	0	0	0	0	0	0	0	0	0	0	游弁山,我欲到斯境，岁月良已深。今晨为兹游，酬我夙昔心。悠悠冈坂长，惨惨风云阴。微雨迫短日，飘然洒衣襟。娄欲还吾驾，去意复难任。逍遥得所止，林竹自萧森。素琴不须弹，山水有清音。邈在樊笼外，尘想何由侵。况怀冥绝理，去此将焉寻。他山岂不好，聊尔非所钦。
0	0	0	0	0	0	0	0	0	0	0	1	寓海盐资圣禅房,落日平堤海气黄，短亭衰柳舣孤航。鱼帆入市乘潮晚，鼓角收城返棹忙。人世道缘逢郡博，客途归梦借僧房。一年几度频留此，他日重来似故乡。
0	0	0	0	0	0	0	0	0	0	0	1	忆斋中二首 其二,蟋蟀乱秋草，故园风露深。何因不归去，坐使百忧侵。
0	0	0	0	0	0	0	0	0	0	0	1	题江杏村前辈梅阳归养图,绳绝从知处，沉吟竟至今。孤臣盈箧泪，先帝十年心。去国残春黯，藏山爱日深。无由见高躅，伫立望轻阴。
0	0	0	0	0	0	0	0	0	0	0	1	关山月,三五关山月，天空万里秋。影含青海动，光度玉门流。晓角传军垒，寒烽隐戍楼。阴山方接战，且莫视刀头。
0	0	0	0	0	0	1	0	0	0	0	0	怀绪山,残屋食不足，扁舟乐有余。北风如解意，寄我常相思。
0	0	0	0	0	0	0	0	0	0	0	1	舟移豫章高士亭址下寄新喻文学潘时彦,云水极杳霭，一棹东南归。青林相掩映，白鸟烟中飞。新蒲乍隐舟，漫流侵夕矶。偶寻高士宅，忽怅故人违。摇曳鸣玉琴，谁云出处非。明发引前望，五老收阴霏。
0	0	0	0	0	0	0	0	0	0	0	1	和寄朝鲜金泽荣 其一,垒块都消酒盏中，存亡几楚付玄同。难求系日绳千尺，且觅埋忧地一弓。世事了如春梦过，夜潮还与故乡通。新年归雁烦相语，浿水波寒莫更东。
0	0	0	0	0	0	0	0	0	0	0	1	呈交代①,雨行不转首，岂即真良图。二年望乡国，得归不暇徐。徒隶悉此意，颇作竭蹶趋。冲泥傍险地，亦复歌载涂。使君卓旌旆，小燕留僧居。一杯酹龙公，庶或辅相予。捧觞未一再，霁色明桑榆。安寝俟清晓，办装无滞濡。有祷必其应，显幽无乃拘。夸诩讳天幸，此理良自诬。
0	0	0	0	0	0	0	0	0	0	0	1	客堂秋夕,高梧百尺入云凉，清水一池生月光。秋夜初长客不寐，坐听砧声思故乡。明河辗转天欲曙，寒螀唧唧犹自语。挈衣起写故乡书，明日关河雁南去。
0	1	0	0	0	0	0	0	0	0	0	0	哭休上人,从来疑造物，无处识其真。好月难终夕，名花不尽春。青灯空照室，白氎谩遗巾。泣血怜慈母，悲酸动四邻。
0	0	0	0	0	0	0	0	0	0	0	1	游嵩高山同莫子明,相约登攀兴欲飞，山风吹我薜萝衣。碑存汉代莓苔古，地接周京气色微。二室仙踪云共渺，三花灵种月交辉。夜深谈罢长生诀，笙鹤犹疑天外归。
0	0	0	0	0	0	0	0	0	0	0	1	其三,半空凉籁撼千军，满地秋光锦绣纹。近水芙蓉先带露，故园杨柳欲欺云。凭高万里从今见，行乐三秋自古闻。堪叹扬雄甘寂寞，一生空老太玄文。
0	0	0	0	0	0	0	1	0	0	0	0	折杨柳（一作横吹曲辞 折杨柳）,纤纤折杨柳，持此寄情人。一枝何足贵，怜是故园春。迟景那能久，芳菲不及新。更愁征戍客，容鬓老边尘。
0	0	0	0	0	0	0	0	0	0	0	1	秦梁洪,前月公使还，送之聊城东。今日公使出，遇之秦梁洪。公如虬与龙，来往无定踪。我如萍与蓬，流转何终穷。淹留千里内，再得仰音容。下马野人家，星稀月当空。山炉爇枯桑，土甑炊新舂。问言及母妻，慇勤慰冲冲。复许还故乡，送之以仆僮。期以阅岁见，镫罢桃花红。一饭恩必酬，禽鱼恋渊丛。明日车马异，天涯矫冥鸿。
0	0	0	0	0	0	0	0	0	0	0	1	其三,归程兼昼夜，天水共微茫。但指日出处，此中吾故乡。皈依多獦獠，供养有夷王。遥想珠龛下，常焚异国香。
0	0	0	0	0	0	0	0	0	0	0	1	立春日同王太仆梁舍人彭鸿胪集杨仪部宅,苑外青旂带雪翻，残冬风日亦微暄。春盘生菜犹燕俗，浊酒椒花非故园。岁有金钱沾近侍，月颁银管是明恩。南宫听履元相接，不为玄经独过门。
0	0	0	0	0	1	0	0	0	0	0	0	微雨,天青织未遍，风急舞难成。粉重低飞蝶，黄沈不语莺。自随春霭乱，还放夕阳明。惆怅池塘上，荷珠点点倾。
0	0	0	0	0	0	0	0	0	0	0	1	哭广信谢公,自尔逃名姓，终丧哭水滨。海僧疑见貌，山鬼旧为邻。客死留衣物，囊空出告身。他年越乡值，卖卜有斯人。
0	1	0	0	0	0	0	0	0	0	0	0	咏史,江州有陈竞，义声著宋时。一门七百口，九世同怡怡。畜犬有百馀，共食无差池。一犬如不至，群犬辄忍饥。和气钟一家，当时无间辞。世孰无骨肉，父子犹相离。悠悠千载下，令我深长思。
0	0	0	0	0	0	0	0	0	0	0	1	杂曲歌辞 凉州① 歌第二,朔风吹叶雁门秋，万里烟尘昏戍楼。征马长思青海北，胡笳夜听陇山头。
0	0	0	0	0	0	1	0	0	0	0	0	荆州寄贯微上人,旧斋休忆对松关，各在王侯顾遇间。命服已沾天渥泽，衲衣犹拥祖斓斑。相思莫救烧心火，留滞难移压脑山。得失两途俱不是，笑他高卧碧孱颜。
0	0	0	0	0	0	0	0	0	0	0	1	东丘田家,川原尽坡陀，历落不成井。人家占深曲，林木互修永。或非西瀼居，疑是愚谷境。鸡犬会鸣吠，烟火杂村岭。山深俗多醇，地僻气逾静。秋清霜露饶，稻获水云冷。残花倚空篱，凉月照疏影。永念荷锄人，宵绹惜光景。
0	0	0	0	0	0	0	0	0	0	0	1	自讼,尝闻劳生佚以老，不谓区区老更忙。自笑顽躯楦青紫，谁求绝足鉴骊黄。苦无长策裨神主，大有閒山著漫郎。梦到故乡犹可喜，几时真个是还乡。
0	0	0	0	0	0	0	1	0	0	0	0	秋野独行因寄茅鍊师,秋敞松关对泬寥，悠然散步引长谣。冠当岫色沾云叶，杖应泉声响石桥。远树亭亭孤鹤起，荒原漠漠万蓬飘。故人独在朱明顶，白鹿新骖学子乔。
0	1	0	0	0	0	0	0	0	0	0	0	和白沙怀古,伏羲枕上皇，靖节不荒唐。浇酒巾犹湿，当篱菊巳香。云飞从鸟倦，苗长记农祥。天地悠悠里，春风正未央。
0	0	0	0	0	0	0	0	0	0	0	1	其四,桑条麦陇接比邻，社酒家炊丐路人。风俗尚如它日否，凭谁细问故园春。
1	0	0	0	0	0	0	0	0	0	0	0	和暮秋闻雁有怀 其一,数声雁送故乡愁，唤起沧江万顷秋。料想日寒风色惨，可堪寂寞冷沙洲。
0	0	0	0	0	0	0	0	0	0	0	1	榆林,出关喜平旷，前林树扶疏。微茫候烟火，参差见廛庐。美人秋水上，娟娟映芙蕖。巷隘车骑塞，山寒日将晡。行人问旅舍，投鞭息驰驱。张灯秣驽马，断枥馀青刍。夜凉衾裯薄，悒悒愁前途。鸡鸣山窗曙，去矣毋踌躇。
0	0	0	0	0	0	0	0	0	0	0	1	其三,忆自南昌返故乡，移家来就镜湖凉。鹤雏养得冲霄汉，松树看成任栋梁。手版永抛贫亦乐，肩舆时上老何妨。平郊东望江城近，隐隐清笳送夕阳。
0	0	0	0	0	0	1	0	0	0	0	0	玉阶怨,清秋桐叶下，忆昔合欢裁。针穿七夕巧，绣作双凤回。流苏凝艳藻，麟文拂轻埃。玛瑙相思荐，沈香百子开。承恩当桂寝，侍宠梦瑶台。朱颜镜里去，白露岁华催。恩绝昭阳驾，愁满长门苔。人情新间旧，天运乐生哀。畴昔君恩重，空惭献赋才。
0	1	0	0	0	0	0	0	0	0	0	0	其八 苏武,曾经十九年，汉节胡沙壅。魂销幽窖深，泪浥旃旄重。岂知陵继律，同彼蛮夷从。虽生何面目，是以生不用。空馀北海上，雨雪洪飧饔。羝乳方自怜，雁足谁相纵。天留节士名，名成降虏诵。吁嗟录别词，未妨苏李共。
0	0	0	0	0	0	0	0	0	0	0	1	九日，以公事随官曹之西山新寺，与宋良卿遍游诸寺,京城西北地多幽，依约江南九月秋。湖岸草枯霜欲下，野田水落稻初收。乡心无奈还随雁，机事相缠独愧鸥。犹喜簿书今颇静，追随官长赋清游。
0	0	0	0	0	0	0	0	0	0	0	1	镜湖即目,故乡风景认依稀，曲曲陂塘雪鹭飞。万户稻蓬围蔀屋，半湖菘翠荡柴扉。黄花紫蟹酒初熟，红树碧溪鲈正肥。津鼓一声星几点，卧吹铜笛夜船归。
0	0	0	0	0	0	1	0	0	0	0	0	忆梅,记得年时雪后村，月明诗酒共黄昏。自从别后无消息，一片相思入梦魂。
1	0	0	0	0	0	0	0	0	0	0	0	宫怨,露下天高叶落寒，月明微步禁庭宽。金鬟此日埋宫邸，王扇当时列女官。立人龙车声新杳，怜窥鸾镜鬓将班。君王不是轻颜色，一日须知万务难。
0	0	0	0	0	0	0	0	0	0	0	1	汉祖庙,长陵见说石麟荒，遗庙丹青野水旁。古剑星光时出没，大风云气尚飞扬。三秦宝鼎垂鸿业，万岁英魂恋故乡。莫怪凭高重回首，楚台烟树郁青苍。
0	0	0	0	0	1	0	0	0	0	0	0	其二十一 贾谊,日落烟生楚水昏，不堪南望独销魂。长沙召去游梁苑，宣室空劳赐对恩。
0	1	0	0	0	0	0	0	0	0	0	0	郡中遣意寄友人,溪云澹澹浪悠悠，十二州中最小州。花落喜过流水寺，月明懒下看潮楼。药栏梅润秋重换，棋局松阴夜不收。吟寄故人如借问，钓鱼矶在海西头。
0	0	0	0	0	0	0	0	0	0	0	1	内直有感,天上楼台白玉堂，白头来作秘书郎。退朝每傍花枝入，儤直遥闻刻漏长。铃索萧閒青琐静，词头烂漫紫泥香。野人不识瀛洲乐，清梦依然在故乡。
0	0	1	0	0	0	0	0	0	0	0	0	寄汤伯起,徙家城市去，不为故人留。种菊应无地，观山合起楼。别来通讯少，春至作诗不。池上双柽绿，孤吟我正愁。
0	0	0	0	0	0	0	0	0	0	0	1	重阳后三日登雨花台,一片金陵月，荒台对酒看。水云霏冉冉，江日隐团团。雁早那堪听，花迟未可餐。凭轩望乡国，西北近长安。
0	0	0	0	0	0	0	0	0	0	1	0	游玉泉山,夙戒游名山，出郊气已豪。薄云不解事，似妒秋山高。西风为不平，约略出林梢。林尽湖更宽，一镜涵秋毫。披云冠山顶，屹如戴山鳌。连旬一休沐，未觉陟降劳。高谈到晋魏，健笔凌风骚。玉泉如玉人，用舍随所遭。何以侑嘉德，酌我玉色醪。
0	0	0	0	0	0	0	1	0	0	0	0	燕,芹泥重葺旧巢新，记取年年及社辰。入幕不惊挥麈客，巡檐如唤卷帘人。鸳鸯楼外春如海，玳瑁梁间月似银。闲向主家谈故事，昭阳台榭已凝尘。
0	0	0	0	0	0	0	0	0	1	0	0	闺怨二首 其一,维南有佳人，实秉绝代色。幼闻妾妇道，不肯倾人国。幽居今过时，行媒迥无迹。世方求冶容，孰能知妇德。
0	0	0	0	0	0	0	0	0	0	0	1	秋闺怨,嫖姚征冀北，六郡尽从军。一夜秋风至，千家砧杵闻。凝妆愁皓月，寒露湿红裙。惟见辽城雁，翩翩入断云。
0	0	0	0	0	0	0	0	0	0	0	1	初出城怀李西涯（归途漫兴）,乞身归去荷温纶，当宁深仁念旧臣。犬马力疲徒恋主，金兰谊重更怀人。乡心已负青山久，客路真惭白发新。犹幸潞河冰未合，匆匆解缆问前津。
0	0	0	0	0	0	0	0	0	0	0	1	缑山庙,缑山突兀上空虚，古柏森森几万株。一自吹笙仙去后，乘鸾曾返故乡无。
0	0	0	0	0	0	0	0	0	0	0	1	和阮亭姑苏怀古,旌甲喧传槜李师，空江一夕恸鸱夷。遂教石室无句践，谁羡黄金铸范蠡。麋鹿草荒余旧梦，蛟龙春尽起哀丝。漫夸越士归如锦，不记称臣请妾时。
0	0	0	0	0	0	0	0	0	0	0	1	度关山,象弭插文犀，鱼肠莹鸊鹈。水声分陇咽，马色度关迷。晓幕胡沙惨，危烽汉月低。仍闻数骑将，更欲出辽西。
0	0	0	0	0	0	0	1	0	0	0	0	偕张僧持茅天石诸子庚村看梅 其一,雨后春阴好，寻梅到野塘。客筇随乱水，僧磬出寒香。涧石留馀雪，山烟动夕阳。宁言来已晚，吾自惜年芳。
0	0	0	0	0	0	0	0	0	0	0	1	晚投南村,客行逢日暮，原野散秋晖。南陌人初断，西林鸟尽归。暗蓬沙上转，寒叶月中飞。村落无多在，声声近捣衣。
0	0	0	0	0	0	0	0	0	0	0	1	送道人归旧岩,旧岩终副却归期，岩下有人应识师。目睹婴孩成老叟，手栽松柏有枯枝。前山低校无多地，东海浅于初去时。若把古今相比类，姓丁仙鹤亦如斯。
0	0	0	0	0	0	0	1	0	0	0	0	春闺曲 其一,燕子衔香坭，结巢寻旧屋。何事浪游人，经年客海曲。
1	0	0	0	0	0	0	0	0	0	0	0	宫怨二首（一作相和歌辞 宫怨 一） 其一,尘满金炉不炷香，黄昏独自立重廊。笙歌何处承恩宠，一一随风入上阳。
0	0	0	0	0	0	0	0	0	0	0	1	望儿弥月述怀，寄内兄黄伟山广文二首 其一,笨车羸马可为方，称善毋须去故乡。但愿生儿愚且蠢，肯教对客瘦而狂。心存济世谈何易，事不欺人意自良。但免饥寒无逼郁，相承叶叶学刘苍。
0	1	0	0	0	0	0	0	0	0	0	0	哭胡民望 其一,才闻歌板情难忍，支枕呻吟二竖婴。天上楼成邀李贺，山中石老失初平。
0	1	0	0	0	0	0	0	0	0	0	0	登山有作次敬夫韵,壁立崔嵬不计寻，千峰罗列献奇深。等闲伫立遥观遍，流水高山万古心。
0	0	0	0	0	0	0	0	1	0	0	0	登安乐山塔,池有灵泉泉有龙，高僧深隐梵王宫。云林百里如屏障，安乐山西一望中。
0	0	0	1	0	0	0	0	0	0	0	0	登鼓山绝顶怀林公济,天路苍苍色，风泉??声。未惊人境绝，已觉客怀清。转石生江海，分林隔雨晴。故人期不至，双眼落秋城。
0	0	0	0	0	0	0	0	0	0	0	1	其二,且喜河南定，不问邺城围。百战今谁在，三年望汝归。故园花自发，春日鸟还飞。断绝人烟久，东西消息稀。
0	0	0	0	0	0	0	0	0	0	0	1	述怀,客程去住与身违，误掷渔竿下钓矶。好客不来门户俗，远亲相弃信音稀。青春背我堂堂去，黄叶无情片片飞。遥望家山搔短发，故园酒熟蟹螯肥。
0	0	0	0	0	0	0	1	0	0	0	0	居庸关二首 其一,遥遥度关塞，策马正西风。驿路泉声里，人家岚气中。霜馀涧草歇，日上石林空。多少长征客，高秋感塞鸿。
0	0	0	0	0	0	0	0	0	0	0	1	晚憩田家二绝 其一,家书未到鹊先喜，春事无多莺又啼。偶对好山留客坐，绿阴遮屋日将西。
0	0	0	0	1	0	0	0	0	0	0	0	其五,高亭发秋吹，广野多边声。谁和羌笛歌，难为愁士听。昔应县官募，希有绝幕名。奋随两校尉，西诣车师城。夷虏众且桀，汉障悬孤旌。创夷更登陴，回首涕纵横。累月鬻弩铠，援绝城遂倾。将军既效命，旧卒皆凋零。归来室家尽，门巷荆棘平。咋闻汉天子，已拔单于庭。微功不得录，委弃秋草并。
0	0	0	0	0	0	0	0	1	0	0	0	其三 渔村夕照,积水环门绿，斜阳隔岸红。捲纶初系笮，待月更推篷。泊处依沙柳，歌来杂暮鸿。得鱼供乐事，沽酒醉应同。
0	0	0	0	0	0	0	0	0	1	0	0	闺怨一百首次孙西庵原韵 其五十,杏褪红衣柳贴毡，落花积得可铺天。世间缺事填难尽，愿补神仙簿上缘。
0	0	0	0	0	0	0	0	0	0	0	1	龙州候信不至,王事何缘毕，乡心动欲飞。只将挨白日，唫到几斜晖。事变看常错，人谋每自违。愁来损眠食，应减带腰围。
1	0	0	0	0	0	0	0	0	0	0	0	游西山作,西山忆昔宣王幸，幸罢千岩御气留。金界尚看金殿峙，玉泉长接玉沟流。君王水石游人重，畿甸烟花赋客收。天上翠华无复度，五陵松柏迥含愁。
0	1	0	0	0	0	0	0	0	0	0	0	大道曲,谁著紫罗襦，据床弹琵琶。意在市中人，声声到日斜。系马垂杨下，停车傍酒家。曲调岂关手，闻音多叹嗟。将军笑不言，彼此争奈何。年年春日媚，日日门前花。相识不相识，满目空尘沙。悠悠大道间，古树临长河。
0	0	0	0	0	0	0	0	0	0	0	1	画葡萄引,汉武唯知贵异物，博望常劳使西域。大夏康居产富饶，胡桐柽柳非奇特。独取葡萄入汉宫，遂遣天王亲外国。当年肉味厌侯王，今日霜根遍西北。吾家十亩后园里，长条几架南山侧。龙须时袅水风斜，马乳尽垂秋雨色。故园一别惊风雨，画图相对思乡土。青钱已办雇河舟，白首行看住草楼。但愿千缸酿春酒，未须一斗博凉州。
0	0	0	0	0	0	0	0	0	0	0	1	钱塘潮图,轻绡淡墨天冥冥，眼中似觉对西兴。银山大浪万鼓过，海潮逆上江倒行。前年南游此饯别，亲友握手难为情。酒酣拂袂不忍顾，攲枕仰看云帆轻。平生浪迹半天下，摇毫掉舌终何成。并州故乡真可画，新生白发星星明。
0	0	0	0	0	0	1	0	0	0	0	0	寄张羽王,千里一尺素，西来烹鲤鱼。谁云始安郡，不似茂陵居。天地閒欹枕，烟霞老著书。相思何以报，吾已学真如。
0	0	0	0	0	0	0	0	0	0	1	0	出塞曲二首 其一,黄金雕鹊印，白马出榆林。瀚海行人绝，阴山杀气深。汉恩长北损，边骑日南侵。一唱丁都护，三军泪满襟。
0	1	0	0	0	0	0	0	0	0	0	0	咏史诗 居延,漠漠平沙际碧天，问人云此是居延。停骖一顾犹魂断，苏武争禁十九年。
0	1	0	0	0	0	0	0	0	0	0	0	雨,一片云飞雨趁来，常年此候捷如雷。满天尽黑都吹散，俄顷还明又复回。准拟却无真失望，等閒易有竟难猜。化工若念农辛苦，早赐倾盆亦快哉。
0	0	0	0	0	0	0	0	1	0	0	0	人日喜晴有怀故友王履吉,良辰乐事不相违，一笑褰帘喜上眉。浮弄新晴初日色，破除残腊早梅枝。山林烂漫青樽在，老病侵寻白发知。不见故人春满眼，临风空赋草堂诗。
0	0	0	0	0	0	0	0	0	0	0	1	城子山怀古 其一,赋诗台畔瞰江东，横槊依然竟气雄。只是临流叹天堑，也愁赤壁遇东风。
1	0	0	0	0	0	0	0	0	0	0	0	次韵弘济过居庸佛院怀幼孜 其一,又随翠辇度居庸，不复当年语笑同。下马还寻旧游处，伤心寒树起秋风。
0	0	0	0	0	0	1	0	0	0	0	0	七用韵奉寄程仲庸,河南谱系唐昌簿，一见轩然意气倾。近喜诸公交荐剡，每传多士让诗声。相思几度长悬榻，报谒终年罕出城。只有郑虔最知己，巷南巷北日同行。
0	0	0	0	0	0	1	0	0	0	0	0	寄贾彦德,凤凰冈头多碧梧，颍川之人安好无。十年不寄一书札，两地相思今故吾。淮云羃羃暮天远，楚水茫茫秋雁孤。想得临池有佳趣，软黄茧纸写官奴。
0	0	0	0	0	0	0	0	0	0	0	1	其二,霜风吹晓过潼关，万迭青青塞上山。淮海有人西望远，故园时许附书还。
0	0	0	0	0	0	0	0	0	0	0	1	昭君怨,塞上将军且罢兵，一身万里自经营。将军歌舞升平日，却调琵琶寄怨声。
0	0	0	0	0	0	0	1	0	0	0	0	送严使君游山,家楚依三户，辞州选一钱。酒杯同寄世，客棹任销年。赤烧兼山远，青芜与浪连。青春明月夜，知上鄂君船。
0	0	0	0	0	0	0	0	0	0	0	1	登润州城楼,高阁俯城阴，松篁一径深。晴云摇海色，夕梵起潮音。古戍关门断，山程驿道侵。江流无日夜，南望是乡心。
0	1	0	0	0	0	0	0	0	0	0	0	哭唐元朴老师,十年遥隔步趋前，不断音书到海边。八十星辰犹是履，崔嵬泰岳乃云巅。丰城宝剑芒何在，蒿里哀歌露溘然。筑室深惭端木子，长涕飞洒洞庭烟。
0	0	0	0	0	0	0	0	1	0	0	0	重阳后一日集黄景瞻咏柱堂订初冬西村探梅,昨朝雨阻龙山兴，还订西村踏雪同。入冷画图云始淡，寻春消息梦先通。半生乐事閒园外，一片幽心野水东。不用抚琴聊寄意，美人将在月明中。
0	0	0	0	0	0	0	0	0	0	0	1	江船,夜色千山白，扁舟独进迟。乡心共帆急，世路与波随。性野禽鱼习，官寒故旧知。江梅如爱客，早放岁寒枝。
0	0	0	0	0	1	0	0	0	0	0	0	登恒山,高明并日月，内外联华夷。风霆时呼吸，昴毕有光辉。五岳目尊大，两间孤撑持。虞夏崇秩祀，幽并固旧基。茂林禽鸟乐，前村樵牧知。磅礡列汉郡，蹲踞壮帝畿。蛇表将军阵，石傍帝王飞。瑶草四时色，绮树万年枝。阴晴送远目，今古付屈卮。梵宫得遗璧，仙台閒敲棋。扪英解含笑，啜芳可疗饥。何当谢尘鞅，攀蹑上云梯。
0	0	0	0	0	0	0	0	1	0	0	0	题村居壁,何处村居好，山边况水边。数间茅屋下，一带槿篱前。绕舍千竿竹，传家二顷田。但求安乐法，不必问流年。
0	0	0	0	0	1	0	0	0	0	0	0	半村过访不遇留诗而去仍用前韵报之,书卷茅楹老蠹虫，何来题字午阴中。烟波邻里惟鲛客，山水心知一醉翁。凿翠晚凉生北牖，停云佳石拜南宫。虚劳好句投扉去，乱竹相敲剥啄风。
0	0	0	0	0	0	0	0	0	0	0	1	山阴作,秋霜一夜凋榆柳，马上征夫最早寒。边女不须歌入塞，故乡明月梦中看。
0	0	0	0	0	0	0	0	0	0	0	1	秋塞,雁归不少待，秋气满关山。今夜悲凉月，照人生死颜。黄沙骄战马，白露湿刀环。何日楼兰斩，将军命赐还。
0	0	0	0	0	0	0	0	1	0	0	0	游齐山 其一,华山者了又齐山，始悟山山与性关。山水若无关涉处，如何山水得怡颜？
0	0	1	0	0	0	0	0	0	0	0	0	袁生马射,生本五陵儿，骁雄主将知。弓弯明月抱，马过浮云驰。观者咸称善，敌人何敢窥。时平罢征戍，应不困边陲。
0	0	0	0	0	0	0	1	0	0	0	0	秒秋寄友人用刘梦得韵,拒霜开欲尽，草阁已深秋。物色时俱化，年华水共流。庭螀寒入户，寒雁晚横楼。知己何寥落，清灯感旧游。
0	0	0	0	0	0	0	0	0	0	0	1	沈纯甫丈归自岭南屡迁九列濡迟未上移舟访余弇中有赠,入门左顾蔼生辉，宁似佺期岭外归。自有谏书明竹素，肯将诗句博牙绯。鳄因佛骨能前徙，鲈为乡心且暂肥。一月三迁恩不薄，可能犹恋薜萝衣。
0	0	0	0	0	0	0	0	0	0	0	1	远路,远路犹兵后，寒程况病馀。装绵妻子线，致药友人书。晚渡河津马，晨冰驿舍车。萧条故园树，多负向山庐。
0	0	0	0	0	0	0	0	0	0	0	1	望山间西际寺,闻说林间寺，攀萝一径斜。有僧眠雪月，无客赏风花。丈室虚名在，方袍岁事赊。空王无系著，破屋便传家。
0	0	0	0	0	0	0	0	0	0	0	1	将归湖上留别陈宰,归去春山逗晚晴，萦回树石罅中行。明时不是无知己，自忆湖边钓与耕。
0	0	0	0	0	0	0	0	0	0	0	1	次韵弟师白（庚）至日及弄璋之什二首 其一,时序乡心破，烟波眼力催。城头乌信喜，海上雁书来。一别壶山月，三看庾岭梅。天涯椒桂酒，泪堕伯仁杯。
0	0	0	0	0	0	0	0	0	0	0	1	从军行,冒顿南侵塞，嫖姚北出师。连营罗组练，分道引旌麾。跃马争前列，摧锋肯后期。鼓行趋上郡，席卷向边垂。虎旅声先振，龙庭势已危。追奔忘远近，转战决雄雌。汉将功成日，匈奴数尽时。孱王逃绝幕，穷寇聚降旗。献捷归双阙，扬威耀四夷。从今横吹曲，增入凯旋辞。
0	0	0	0	0	0	0	0	0	0	0	1	歙溪道中,籼稻青青小麦黄，一村茅屋枕方塘。家家缉苧车声响，不道豳风在故乡。
0	0	0	0	0	0	0	0	0	0	0	1	容城道中,三月一日天气佳，燕南春风着面来。渡头杨柳不堪折，忽忆故园花尽开。
0	0	0	0	1	0	0	0	0	0	0	0	寄天牖元翰,嗷嗷沙碛雁鸣初，淮南已复怜春馀。梅边白云莫谩好，桃底红雨嗟何如。今者无端近戎马，远方不复呼篮舆。江头也有东桥竹，作报独少将军书。
0	0	0	0	0	0	0	0	0	0	0	1	其二,飞飞何意苦逡巡，君自长衢揽辔频。未为蛾眉宽一顾，偶逢零雨半伤神。周旋每淡思乡梦，荏苒多销报主身。颇怪喧传豪杰手，风前拂尽不繇人。
0	0	0	0	0	0	0	0	0	0	0	1	登天台,江云不与山云接，土雨还因夜雨消。独上天台肆遐瞩，故乡只隔一山遥。
0	0	0	0	0	0	0	0	0	0	0	1	春暮偶游归饮人境庐,某水某山我故乡，今时今日好容光。频年花事春三月，独我蓬飘天一方。门外骊驹犹在道，堂前燕子稳栖梁。金盆月艳蒲萄缘，便拟狂飞千百觞。
0	0	0	0	0	0	0	0	0	0	0	1	钱塘江遇雨,微雨来江上，濛濛晓未收。故园千里隔，客梦一身浮。乌桕家家树，鱼榔岸岸舟。观涛无不可，须上几重楼。
0	0	0	0	0	0	1	0	0	0	0	0	秋日山寺怀友人,萧寺楼台对夕阴，淡烟疏磬散空林。风生寒渚白蘋动，霜落秋山黄叶深。云尽独看晴塞雁，月明遥听远村砧。相思不见又经岁，坐向松窗弹玉琴。
0	0	0	0	0	0	0	1	0	0	0	0	题水云村,水云深处寻幽客，竞把银瓶飞虎珀。坐间玉篆流杯来，时伴桃花献春色。尘劳不到清樽前，何幸山翁设歌席。人在夕阳方醉时，回首云迷武陵宅。
0	0	0	0	0	0	0	0	0	0	0	1	题栈道图图为缪某入川作,西风残照暮秋天，此去乡关不计年。云际归帆出巫峡，山头急涨下秦川。静投孤店连苍霭，漫卸征骖趁暝烟。寄语长途远游子，好凭壮志着先鞭。
0	0	0	0	0	0	0	0	0	0	0	1	次韵子瞻与安节夜坐三首 其一,前山积雪暮峥嵘，燕坐微闻落瓦声。共对一尊通夜语，相看万里故乡情。信归岭上寒梅远，恨极江南春草生。明日青铜添白发，且须醉睡倒灯檠。
0	0	0	0	0	0	0	0	0	0	0	1	五月午日泛甘滩,天色山光入艇凉，积潮横下白汤汤。几行箫鼓临风急，一岸芙蓉趁雨香。离乱难凭丝续命，飘零空借赋投湘。春蒲碧艾年年绿，惭愧乡心鬓有霜。
0	1	0	0	0	0	0	0	0	0	0	0	游昆罗山寺二首 其一,木落关河淡，天高更雁翔。凝笳乱流水，归马得斜阳。尊罍当白露，旗旆卷清商。山径作许好，寒花浑欲黄。
0	0	0	0	0	0	0	0	0	1	0	0	曹文村晚归,斜日荒山返旆旌，野烟迢递暗孤城。路迷春草连云碧，水绕寒川隔岸明。细雨不禁花外冷，惊风可奈树边声。芳菲有兴催归急，每苦登临不称情。
0	0	1	0	0	0	0	0	0	0	0	0	微雨,正虑春霖短，频沾微雨滋。立阿看入暮，欹枕听移时。未得檐声续，尤殷膏泽资。省愆增惕息，不觉夜何其。
0	0	0	0	0	0	0	0	0	0	0	1	和进士张曙闻雁见寄,断行哀响递相催，争趁高秋作恨媒。云外关山闻独去，渡头风雨见初来。也知榆塞寒须别，莫恋蘋汀暖不回。试向富春江畔过，故园犹合有池台。
0	0	0	0	0	0	0	0	0	0	0	1	次韵刘希道龙图鹿鸣燕进士,贤能书上鹿鸣时，欲步丹梯别钓矶。名世公卿加宠荐，故乡亲友待荥归。通经岂比籯金价，成器难藏璞玉辉。威凤有雏鹏有路，相将尽向九霄飞。
0	0	1	0	0	0	0	0	0	0	0	0	绍兴庚辰余游谢康乐石门与老洪道士痛饮赋诗既还山阴王仲信为予作石门瀑布图今二十有四年开图感叹作二首 其一,二十馀年别石门，灯前感旧欲消魂。人生万事皆如梦，自笑区区记剑痕。
0	0	1	0	0	0	0	0	0	0	0	0	梅,寒梅引旧枝，映竹复临池。朵露深开处，香闻瞥过时。凌兢侵腊雪，散漫入春诗。赠我岁寒色，怜君冰玉姿。
0	0	0	0	0	1	0	0	0	0	0	0	游南山原,青春已归去，佳景际清和。雨后群峰出，林间一鸟过。寸心宜澹泊，万事任蹉跎。云坞期深入，薰风引兴多。
0	0	0	0	0	0	0	0	0	0	0	1	甲马营,长河抱曲洲，河转洲面窄。前瞻甲马营，近可半舍隔。水傍一鳜鱼，腹剖尾正赤。知是獭所祭，馀馂遗人食。役夫取以至，令我三叹息。自我去桑梓，海月十挂壁。荐奠谁其尸，蘋藻空自碧。食鱼感时序，行矣望乡国。
0	0	0	0	0	0	0	0	0	0	0	1	其二,建节何年出武威，玉关不断羽书飞。颇闻熊耳收金甲，犹自天山卧铁衣。前席再承宣室召，滞游应待茂陵归。黄山白岳堪招隐，不似长安有是非。
0	0	0	0	0	0	0	0	0	0	0	1	初秋独游张园五首其二,景物乡心在，诗篇病骨苏。流霞散醽醁，飞雪破雕胡。日月行双镜，乾坤自一壶。抚膺予稍适，朋旧未堪呼。
0	0	0	0	0	0	0	0	0	0	0	1	和李推官劝农日咏花篮韵,花神送喜碧云篮，华发萧萧莫浪簪。一曲山香垂舞袖，双头国色驻飞骖。珊瑚网出春波艳，锦绣囊倾午席酣。过眼未须夸富贵，故园有梦过江南。
0	0	0	0	0	0	1	0	0	0	0	0	寄刘隐君云庄,前代衣冠数二刘，云仍几叶学弓裘。吟诗自可传千里，习隐惟闻守一丘。门外竹松还引径，花间池沼更通流。藏修有道书连屋，富贵无心雪满头。久喜孙登同啸傲，却如颜阖避徵求。冥鸿一去云霄迥，白鹤孤飞岛屿幽。对月想弹流水操，乘风未汎剡川舟。相思日夕情如海，何日芳尊话倡酬。
0	0	0	0	0	1	0	0	0	0	0	0	登牛首山,百折凭危磴，双峰列翠屏。阴晴干象纬，龙虎断江形。谷响传僧磬，烟萝蔽石亭。禅机无一字，松桧更青青。
0	1	0	0	0	0	0	0	0	0	0	0	忆友人张自牧久客邕州二首 其一,人落江空又暮秋，故人底事久遨游。黄尘千里异乡路，明月半篷何处舟。计利徒贻妖鬼笑，归田早为厥孙谋。吟馀一送凭高目，瘴雨连天风满楼。
0	1	0	0	0	0	0	0	0	0	0	0	登西城嘉禾楼重送张?山赴部,高楼西望萦空烟，南风渺渺次河船。碧沙细草远相送，一夜飞过黎阳川。惊魂如缕随君还，恨无双翼凌青天。魏阙霾阴雷隐怒，灞水横波不可渡。此时挥手重堪悲，千里相逢未有期。燕台倘值悲歌饮，击筑先寻高渐离。
0	0	0	0	0	0	0	1	0	0	0	0	乌石村（即林希刘故居）,往日江村今物华，一回登览一悲嗟。故人殁后城头月，新鸟啼来垄上花。卖剑钱销知绝俗，闻蝉诗苦即思家。谢公古郡青山在，三尺孤坟扑海沙。
0	0	0	0	0	0	0	0	0	0	0	1	因老母南还寄酬王说作,佳诗劳远锡，又是一年馀。无意为疏节，行人落报书。故园应不改，深谷已成居。幸自归慈氏，知君待敝庐。
0	0	0	0	0	0	0	0	0	0	0	1	其十一 红桥同箨庵茶村伯玑其年和岩赋,北郭清溪一带流。红桥风物眼中秋。绿杨城郭是扬州。西望雷塘何处是，香魂零落使人愁。澹烟芳草旧迷楼。
0	0	0	0	0	0	0	0	0	0	0	1	叠许鹤巢韵,故园西望尚烽烟，诸将争称猛著鞭。端赖汾阳回纥马，何如王浚益州船。疾风待扫经霜箨，浩劫谁生出火莲。盼到甘泉真报捷，先看旗鼓井陉前。
0	0	0	0	0	0	0	0	0	0	0	1	其二,问讯劳相及，秋风阻奋飞。地垂齐海尽，天入汉京微。姓字人堪避，文章计转非。报君应不解，笋蕨故园肥。
0	0	0	0	0	0	0	0	0	0	0	1	山行,我爱山居静，不耐山行喧。山意岂有殊，嚣寂情自分。谷深栖夕月，崖回穿朝暾。藓翳石径迷，雨入岚气昏。明霞烛溪练，灌木藏云根。岩花秀以野，丹碧丛纷纭。清辉亦可娱，惜哉非故园。故园正清秋，桂馥芙蓉殷。何当白云棹，言归黄叶村。山中读我书，夙好良所敦。
0	0	0	0	0	0	0	0	0	0	0	1	同年诸子于寄畅园为子脩饯饮五首 其一,经年游宴少，荷绽此初过。叶覆平桥密，花迎曲槛多。入林开枕簟，隔水驻笙歌。还送南归客，乡心奈尔何。
0	0	0	0	0	0	0	0	0	0	0	1	经罗旁山下,烽火楼前十万山，蓬婆滴博在云间。凯歌留得南征曲，犹记将军破寨还。
0	0	0	0	0	0	0	0	0	0	0	1	其五,天心无可转，岁事不应繁。何处为乾土，当春忆故园。閒延家鬼坐，老僻彻侯门。犹得东坡味，明年说抱孙。
0	0	0	0	0	0	0	0	0	0	0	1	其二,卧病青山空复春，每依杖履惜芳辰。异世繁华那在眼，故园风景正相亲。穿花蛱蝶元相并，点水蜻蜓故傍人。传语风光共流转，百年清赏并吾真。
0	0	0	0	0	0	0	0	0	0	0	1	江村村外有野水一湾就看秋色,江村是处好清秋，倍爱寒塘特地幽。但有白杨晴亦雨，瞥惊霜荻浪生洲。饱看枫色还思影，送尽秋鸿更忆鸥。漫说江南千万里，只须扶杖便江头。
0	0	0	0	0	0	0	0	1	0	0	0	待家酿未至且买姜店村酒,奔走人都倦，檐檠酒未来。那能待竹叶，随喜唤茅柴。芦菔仍多煮，庵摩带浅煨。深村市无肉，草草两三杯。
1	0	0	0	0	0	0	0	0	0	0	0	咏望夫石,陟彼崔嵬望稿砧，愁容无古复无今。一峰屹立如人影，万劫难移匪石心。螺髻蓬飞青草乱，蛾眉煤画绿苔侵。归帆数遍穷消息，时听清猿两岸吟。
0	0	0	0	1	0	0	0	0	0	0	0	哭永山,豺虎纵横日，谁堪社稷臣。死生原细事，忠孝几完人。纵竭新亭泪，何关曲突薪。英魂当杀贼，一为靖边尘。
0	0	0	0	0	0	0	0	0	0	0	1	寄黄钟梅比部,芙蓉双阙散晨褷，遥忆仙郎寓直归。风度莺声过御苑，青分柳色上朝衣。开帘清署文流集，点笔闲窗春鸟啼。为念故人频问讯，析津南望有鸿飞。
0	1	0	0	0	0	0	0	0	0	0	0	登六和塔绝顶同宋茗香王柳村,群山断江岸，一塔凌青冥。登临不知疲，写我万古情。盘纡遍凭阑，周览越国形。山川势相逼，三折江流清。隔江望会稽，南镇趋百灵。大哉神禹力，胼胝安苍生。回头富春山，垂钓留客星。高台俯江泛，旷代传清名。男儿审出处，身重五岳轻。浩歌心悲凉，云气忽纵横。海色含古愁，何能见蓬瀛。但闻丘墓间，白杨多悲声。
0	0	0	0	0	0	0	0	0	0	0	1	村居春日,青山白水寄閒身，一度花开一度春。荏苒时光残短鬓，寻常酒债略东邻。看篁后苑禽声巧，把钓前溪月色新。梓里近来伤世故，惟予高卧不知晨。
0	0	0	0	0	0	0	0	0	0	0	1	仁寿南楼午日,日照孤城雨，凉生五月风。葵榴故园隔，兄弟此杯同。佳节三悬艾，浮生一转蓬。何时茅屋底，高咏大江东。
0	1	0	0	0	0	0	0	0	0	0	0	过水东村怡贤亲王茔有感而作,一德叨恩宠，宗臣事业恢。敬诚天语定，明达性根来。长想功垂册，徒倾酒满杯。依迟伤物化，况复谒陵回。
0	0	0	0	0	0	0	0	0	1	0	0	闲居即事,老病贪光景，寻常不下帘。妻愁耽酒僻，人怪考诗严。小婢偷红纸，娇儿弄白髯。有时看旧卷，未免意中嫌。
0	0	0	0	0	0	0	0	0	0	0	1	其七,四老延清会，连年乐故乡。誉腾花萼集，光动德星堂。今独三荆茂，居然一鉴亡。庆流知有在，兰玉蔼遗芳。
0	0	0	0	0	0	0	0	0	0	0	1	立夏前一日次郝羲言韵,有客当兀坐，不知春遽归。几日枝头红，飘落放地衣。寸心郁如结，故乡胡久违。杜鹃泣深林，蝴蝶倦芳菲。今宵有归梦，到处觅残辉。
0	0	0	0	0	0	0	0	0	0	0	1	卜居谢晏公,燕雀赴广厦，鸡鹜就卑栖。我生共有托，生理与汝齐。忧患历险艰，转徙疲东西。常慕蛮与触，所居能自赍。哀吟蹈楚郊，主人欲招携。卜筑烦里旅，妇姑免勃溪。此邦非故乡，习俗素所迷。颇以羁见忌，得安糁与藜。下见贤相仁，恤隐逾天倪。阴德少阳报，眉寿至介圭。已当受一廛，终身活灌畦。
0	0	0	0	0	0	0	0	1	0	0	0	游称心寺,释事怀三隐，清襟谒四禅。江鸣潮未落，林晓日初悬。宝叶交香雨，金沙吐细泉。望谐舟客趣，思发海人烟。顾枥仍留马，乘杯久弃船。未忧龟负岳，且识鸟耘田。理契都无象，心冥不寄筌。安期庶可揖，天地得齐年。
0	0	0	0	0	0	0	0	0	0	0	1	月夜中庭散步,病骨终朝卧，乡心万里驰。朔风吹渐定，山月出何迟。玉宇清辉发，瑶台疏影移。小庭丛菊满，冉冉露华滋。
0	0	0	0	0	0	1	0	0	0	0	0	得报寄王维祯,君从阙下解龟还，余亦长辞金马关。散职已除朝籍里，虚名犹诖党人间。才疏晞世应成拙，年少怀居未是閒。闻道陵阳多桂树，相思何日得相攀。
1	0	0	0	0	0	0	0	0	0	0	0	秋闺词,飒飒秋风吹锦树，砧声不断思绵绵。玉人一别十年久，青鸟不来双眼穿。绣被夜寒桐叶雨，银屏霜冷菊花天。满前景物俱无赖，断送离愁到酒边。
0	0	0	0	0	0	0	0	0	0	0	1	野泊,小泊西凉岸，相携上翠微。天长人独立，江阔雁孤飞。世路悲戎马，乡心阻钓矶。故园春酒熟，应亦望予归。
0	0	0	0	0	0	0	0	0	0	0	1	赠何从之,白驹苍狗两茫茫，吹笛沧洲六十霜。老去伏生双鬓短，饥来臣朔一身长。青镫尽夜偿文债，补被谁家稳睡乡。莫叹故园松菊冷，袁安曾耐雪中僵。
0	1	0	0	0	0	0	0	0	0	0	0	江夏寄汉阳辅录事,谁道此水广，狭如一匹练。江夏黄鹤楼，青山汉阳县。大语犹可闻，故人难可见。君草陈琳檄，我书鲁连箭。报国有壮心，龙颜不回眷。西飞精卫鸟，东海何由填。鼓角徒悲鸣，楼船习征战。抽剑步霜月，夜行空庭遍。长呼结浮云，埋没顾荣扇。他日观军容，投壶接高宴。
0	0	0	0	0	0	0	0	0	0	0	1	望月峰 其一,满天星斗鹊南飞，望月峰头一振衣。尘世已无乾净土，乘风吾欲广寒归。
0	0	0	0	0	0	0	0	0	0	0	1	初夏田家,本爱园林居，遂与尘世隔。敧枕过鸟啼，初阳在檐隙。揽衣临前除，游目恣所适。蔼蔼千树交，纷纷里烟白。清渠已新苗，高垄尚馀麦。雀乳深茅茨，鱼防閒雈泽。野夫荷锄语，小妇当窗?。周览物候齐，憺焉忘朝夕。薄暮池上归，苔痕乱深屐。
1	0	0	0	0	0	0	0	0	0	0	0	湖村月夕四首 其一,客路风尘化素衣，闲愁冉冉鬓成丝。平生不负月明处，神女庙前闻竹枝。
0	0	0	0	0	0	0	0	0	0	0	1	其二,洲边灵鸟隔三湘，长寄新词到故乡。欲脱雕笼无别意，只言有友武游郎。
0	0	0	0	0	1	0	0	0	0	0	0	登金山,万顷惊涛孤岫悬，登临身世两茫然。飞楼倒瞰真无地，危磴高盘别有天。白下朱方频战伐，吴头楚尾总云烟。晚来拟放江心棹，欲试中泠第一泉。
1	0	0	0	0	0	0	0	0	0	0	0	壬子春怨 其一,?花避世认前身，谁谓寻芳是路人。撩乱林亭门外骑，清寥池馆雨余春。华年倏去琼箫恨，冷月空来宝镜尘。独抱素琴宫漏歇，凄凉凤翮共龙唇。
0	0	0	0	0	0	0	0	1	0	0	0	寄梅山阴,县与吴门近，居家识旧游。山回江表尽，水入鉴中流。胜事皆高古，诗怀易满眸。春风花又发，能寄北人不。
0	0	0	0	0	0	0	1	0	0	0	0	寄广南敖运管,且把閒诗寄故人，岭梅冬近一枝新。望穷海外应身健，心折江东入梦频。我道词章非醉墨，谁思勋业是知津。因风远讯弦歌客，好对孤芳说隐沦。
0	0	0	0	1	0	0	0	0	0	0	0	访茶村先生不值,十庙门西野草新，客来何处有风尘。青山正好当斜照，白发无从觅此人。家远不闻江上鹤，书成徒泣梦中麟。陶公乞食将安往，应指鸡笼堕泪频。
0	0	0	0	0	0	0	0	0	0	0	1	柳,腰舞东风未肯休，西风吹叶翠眉愁。谁知此是多情树，最爱春光最怕秋。
0	0	0	0	1	0	0	0	0	0	0	0	其二,红柳旌旄夕照寒，孤云终古近长安。宝刀跃马天山下，博得将军泪眼看。
0	0	0	0	1	0	0	0	0	0	0	0	哭青溪倪太宰先生,握手藤床肉未寒，重来不觉泪汍澜。山川一代英灵尽，人物三朝作养难。班史旧编家继有，山公新启世传看。平生爱国忧民意，仕路谁堪语肺肝。
1	0	0	0	0	0	0	0	0	0	0	0	荔枝湾,历历桐庐江上景，问名却是荔枝湾。唐园载酒知何日，客思乡愁两不间。
0	0	0	0	1	0	0	0	0	0	0	0	哭漳浦师 其一,宣麻几日点朝班，谁遣单车自出关？久信赤符成两汉，空佔紫盖照三山！总戎已弃全军遁，丞相何难匹马还。长啸请缨虚有愿，惟馀涕泪洒龙颜！
0	0	0	0	0	1	0	0	0	0	0	0	忆辽左故人,生归何地更逢君，兰忌当门自昔云。东洛少年无贾谊，制科风汉独刘蕡。蕃厘种徙琼花绝，辽海魂啼杜宇闻。箧里故人封事稿，雨窗检点泪纷纷。
0	0	1	0	0	0	0	0	0	0	0	0	水村,家住烟波似画图，残年不复叹头颅。深深竹坞见萤度，翳翳菰丛闻鸟呼。十里笳声上云汉，一空星影落陂湖。天公著我非无地，却悔从来错怪渠。
0	0	0	0	0	0	0	1	0	0	0	0	鸂鶒,鸂鶒无拘碍，浮游锦石傍。雌雄互饮啄，毛羽割阴阳。已得沧洲趣，宁思天汉翔。并生大化里，幽独阐文章。
0	0	0	0	0	0	0	0	0	0	0	1	简方仲永,方侯大雅比南金，历仕艰难白发侵。祭祀衣冠存古礼，文章雅颂托遗音。故园飞梦春云莫，仙洞题诗碧涧阴。野客南游风雨恶，杖藜乘兴去相寻。
0	0	0	0	1	0	0	0	0	0	0	0	拟古出塞七首 其一,平明集帅府，有令事西征。官军二万众，列骑分团营。我身虽短小，名次当先行。征南竞投籍，征北多埋名。男儿在节义，临难敢偷生。本图报恩私，功名何重轻。
0	0	0	0	0	0	0	0	0	0	0	1	其二,岁晚征衣薄，天寒朔气深。庭闱思觐省，河岳厌登临。细马僵春雪，慈乌盻暮林。故园诸弟妹，遥寄采兰吟。
0	0	0	0	0	0	0	0	1	0	0	0	咏柳,照影盈盈拂自垂，受风缕缕弱还吹。关山笛里思归引，灞水桥边恨别枝。翠黛莫因春去损，纤腰乍向月明移。可怜空傍章台老，欲惜凋零更有谁。
0	0	0	0	0	0	0	0	0	0	0	1	挽祝太仆孟献,故乡亲友久飘零，幸识先生在帝京。气宇轩昂高北斗，词源洋溢隘东瀛。看花每并春风辔，话旧常同夜雨檠。岂意哲人天夺早，屋梁落月漫伤情。
0	0	0	0	0	0	0	0	0	0	0	1	和裴少府怀京（一本有都字）兄弟,宦游三楚外，家在五陵原。凉夜多归梦，秋风满故园。北书无远信，西候独伤魂。空念青门别，殷勤岐路言。
0	0	0	0	0	0	0	0	0	0	0	1	野宿,归恨逐春深，迟休欲缩程。远山何处碧，落日故乡明。路改柴门僻，村空石硙鸣。乞蔬仍买米，一宿尚营营。
0	0	0	0	0	0	0	0	0	0	0	1	寄云溪参赞,产得龙媒别渥洼，每看芳草恨天涯。逡巡忽忆嫖姚语，未破匈奴莫问家。
0	0	0	0	0	0	0	0	0	0	0	1	独望,独望寒山山欲颓，城头暮角一声催。乡心片片随云去，只恐西风吹又回。
0	1	0	0	0	0	0	0	0	0	0	0	怀古（十五岁重来南京，登雨花台作）,我今独上雨花台，万古英雄付劫灰。谓是孙策破刘处，相传梅锅屯兵来。大江滚滚向东去，寸心郁郁何时开。只等毛羽一丰满，飞下九天拯鸿哀。
0	1	0	0	0	0	0	0	0	0	0	0	其二,叹息尚未终，入眼益奇变。汹汹清浪滩，滩阔势转悍。水急风旋生，廿里激雷遍。寸步须千篙，十夫助一牵。浪花并怒飞，直前抟人面。侧闻马伏波，于此下蛮甸。至今古祠留，时有行客荐。将军西川豪，气冠云台彦。中兴效驰驱，垂老历转战。如何薏苡谗，千古共悲叹。英灵傥未徂，乘此泄愤懑。我亦从军人，呜呼泪如霰。
0	1	0	0	0	0	0	0	0	0	0	0	咏史诗 虞坂,悠悠虞坂路欹斜，迟日和风簇野花。未省孙阳身没后，几多骐骥困盐车。
0	0	0	0	1	0	0	0	0	0	0	0	杂咏,独立寒流吊楚宫，后门前槛思无穷。三年已制思乡泪，百尺方资柱石功。灞水桥边倚华表，乐游原上有西风。江鱼朔雁长相忆，云水升沉一会中。
0	0	0	0	0	0	0	0	0	0	0	1	泗上,吊古心何壮，凭高气更雄。大风秋野阔，明月故乡同。潇洒繁霜鬓，凄凉独老翁。夜深沽斗酒，不异在新丰。
0	1	0	0	0	0	0	0	0	0	0	0	暮投石子村,晚烟含树隐孤村，一水通船石有门。不见溪花开白昼，但怜渔火照青尊。悲风尽脱临厓叶，落□争啼挂树猿。便欲回舟向沧海，秋波犹恐易销魂。
1	0	0	0	0	0	0	0	0	0	0	0	宫怨,脉脉慵招凤翼箫，沈思尘事自无聊。不唯只妒莺声巧，且自尝憎燕语娇。照胆光芒殊未歇，守宫颜色若为消。梅花独自惊时节，肯放春风到柳条。
0	0	1	0	0	0	0	0	0	0	0	0	菊,秋风著意菊丛黄，不怕东篱五夜霜。曾记南阳饮潭水，要令道骨合仙方。
0	0	1	0	0	0	0	0	0	0	0	0	偶出西郊阻风村店,十月阴霾起，天空野日昏。朔风来雁塞，疲马自山村。沙路斜通郭，人家昼闭门。停鞭投野屋，烟火一消魂。
0	0	0	0	0	0	0	0	0	0	0	1	秋砧,征袍未寄素秋深，捣杵声声响复沉。粤海甲披劳战士，燕山裘敝感乡心。寒霜九月卢家怨，落日孤城杜老吟。许国此身何日致，筹边愿听鼓鼙音。
0	0	0	0	0	0	0	0	0	0	0	1	至日小集,轻缇初报一阳来，晴雪缤纷炤举杯。玉殿威仪新节序，金陵云物旧观台。春迎斗柄行东指，天转炎曦渐北回。献赋未能惭浪迹，乡心还逐绣纹催。
0	0	0	0	0	0	1	0	0	0	0	0	桃源晓发寄方若及无功介夫兄弟,鸡鸣首北路，不见淮南树。相望己相思，别来曾几时。黄河流天外，行子飞征盖。飞盖路己远，黄河去不返。愿逐河上舟，渡河入淮流。河淮水同注，到君门前住。倘君烹河鱼，烦视腹中书。
1	0	0	0	0	0	0	0	0	0	0	0	村乐,爱饮村醪懒赋诗，此中真趣有谁知。教成白鹤如人舞，买个黄牛当马骑。除草涧边春意足，衔云洞口夕阳迟。吟成独坐空庭久，正是纱窗月上时。
0	0	0	0	0	0	0	0	0	0	0	1	登河山万里楼,收揽河山入此楼，几年鼢冒古荆州。目穷夕照西沉队，心到寒江东尽头。历历雄图史南北，纷纷遗恨晋春秋。酒边感慨凭阑久，衰柳行间数白鸥。
0	0	0	0	0	0	0	0	0	0	0	1	其二,痴风盲雨骤难禁，撼壁掀窗夜向沈。百种已灰当世念，一团都是故乡心。伏鴽扑堕床头幔，饥鼠衔翻镜上簪。闲打无为坐空寂，谯楼五鼓已侵寻。
0	0	1	0	0	0	0	0	0	0	0	0	宫词 其四,深夜游宫玉漏迟，侵晨莺啭上林时。无端蝶恋花心动，摇落东风第一枝。
0	0	1	0	0	0	0	0	0	0	0	0	哭卢仝,贤人无官死，不亲者亦悲。空令古鬼哭，更得新邻比。平生四十年，惟著白布衣。天子未辟召，地府谁来追。长安有交友，托孤遽弃移。冢侧志石短，文字行参差。无钱买松栽，自生蒿草枝。在日赠我文，泪流把读时。从兹加敬重，深藏恐失遗。
0	0	0	0	0	0	0	0	0	0	0	1	其二,病与老相守，慵思静自便。故园三径菊，归路一蓑烟。高下云连谷，纵横水护田。凄凉千古事，簇簇夕檐前。
0	0	0	0	0	0	0	0	0	0	1	0	登束江亭望砚洲怀古,直下牂牁势不平，苍崖夹峙失纵横。天低绝壁云无影，水绕孤城浪有声。高寺寒泉来往路，空亭细雨古今情。清风孝肃原千载，一砚何由乃得名。
0	0	0	1	0	0	0	0	0	0	0	0	游理安寺憩松颠阁三章同厉志叶元阶作 其一,周眄但有绿，湿重持亦难。苍然诸君衣，疑非白袷单。天根挂珠瀑，沁气多椒兰。通笕落地舋，奔作银河湍。瘦僧苦行脚，顷自人间还。似惊俗迹多，蹴使云华残。佛梦昼方定，悄立门迟弹。聊扶仄景枝，口吸松烟餐。
0	0	0	0	0	0	0	0	0	0	0	1	怨词,明月流素光，夜坐弹红桑。断弦弹不得，抱诉小秦郎。
0	0	0	0	0	0	1	0	0	0	0	0	十月初梦寄良嗣诗三句云相思一载馀身随云共远梦与汝同居觉而足之,武昌分别处，江岸倚篮舆。对饮三杯后，相思一载馀。身随云共远，梦与汝同居。何日秋风夜，灯窗听读书。
1	0	0	0	0	0	0	0	0	0	0	0	春怨,别语分明计日回，香闺深思转徘徊。伤心有约庭前树，寂寞无人花又开。
0	0	0	0	0	0	0	0	0	0	0	1	春尽,故园绿满春将尽，野路初晴雀正飞。细草落花残雨湿，小荷抽叶午风微。山深夏木鹃啼急，巷寂红榴日照晖。愿及芳时须一醉，独携尊酒送春归。
0	0	0	0	0	0	0	0	0	0	0	1	腊八日丁未，此日自成都到家,去岁还家逢腊日，今年腊日远思家。兄酬弟劝情如昨，物换星移事可嗟。旅食一瓯怜佛粥，乡心万里入梅花。长宵归梦分明极，社酒村灯笑语哗。
0	0	0	0	0	0	0	0	0	0	0	1	和东美见寄,子陵溪上各危樯，心逐君归到故乡。回首苍茫空鹤望，乱山萦绕似羊肠。评文酷爱胸襟远，坐邑还忧事业荒。忽得新篇开鄙塞，甚于潍水决沙囊。
0	0	0	0	1	0	0	0	0	0	0	0	登君山,此日快登临，梅花半雨侵。草含深浅绿，人唱短长吟。事业有兴废，涛声无古今。中流谁击楫，慷慨泪沾襟。
0	1	0	0	0	0	0	0	0	0	0	0	哭舍弟东川五首 其一,树好连枝折，身危半臂存。乾坤几时梦，骨肉一生恩。寂寞空残话，苍茫有断魂。哀鸣时自触，痛极本无言。
0	0	0	0	1	0	0	0	0	0	0	0	桃花,砑光慰帽绛罗襦，烂熳东风态绝殊。息国不言偏结子，文君中酒乍当垆。怪他去后花如许，记得来时路也无。若到沩山应悟道，红霞红雨总迷涂。
0	0	0	0	1	0	0	0	0	0	0	0	读梅村宫詹艳诗有感书后四首 其一,上林珠树集啼乌，阿阁斜阳下碧梧。博局不成输白帝，聘钱无藉贳黄姑。投壶玉女和天笑，窃药姮娥为月孤。凄断禁垣芳草地，滴残清泪杀蘼芜。
0	0	0	0	0	0	0	0	0	0	0	1	哭余舅,郎舅居然骨肉敦，高怀雅韵洽寒暄。天涯到处同游屐，雨夜任时狎寤言。方借庄樗歌舞綵，岂将诗箑赋招魂。相随老姊泉台下，那管啼鹃血染裈。
0	0	0	0	0	1	0	0	0	0	0	0	哭王司寇元美四首 其一,骑箕何日掩烟霞，九地精灵上国华。笔札汉庭两司马，衣冠江左一琅琊。学穷丘索三千载，气夺曹刘几万家。欲放大招遥哭汝，白头犹自采蘋花。
0	0	0	0	0	0	0	1	0	0	0	0	发锦沙村,北上途未半，南行岁已阑。孤舟下建德，江水入新安。海近山常雨，溪深地早寒。行行泊不可，须及子陵滩。
0	0	0	0	0	0	1	0	0	0	0	0	寄攀郎中,近遣司宾小吏时，寄书兼寄十篇诗。自惭不是阳春曲，谁敢徼求作者知。叠嶂晚登空远望，昭停别后倍相思。夜来还有微吟兴，风动新荷月满池。
0	0	0	0	0	0	0	0	0	0	0	1	新年次东坡韵 其一,万家忙馈岁，一叟念初元。排闷诗宁野，邀眠酒又村。故乡山水隔，世事雨云翻。欲作挥戈想，其如若水昏。
0	1	0	0	0	0	0	0	0	0	0	0	送弟子伍秀才赴举,天遣相门延积庆，今同太庙荐嘉宾。柳条此日同谁折，桂树明年为尔春。倚棹寒吟渔浦月，垂鞭醉入凤城尘。由来不要文章得，要且文章出众人。
0	0	0	0	1	0	0	0	0	0	0	0	惜春容 台城,城边曾记种杨柳。城里兴亡似翻手。流汗空惊跛脚奴，舍身不济枯肠叟。金床宫女暗垂泪。石阙贡人空顿首。谁怜辛苦为江山，一错难成值重九。
0	0	0	0	0	0	0	0	1	0	0	0	游海珠寺,昔年谁驾六鳌浮，此日波光结蜃楼。星斗平临江上晚，烟霞散入海门秋。钟鸣梵宇逢僧话，角起孤城动客愁。万古乾坤此仙岛，胜游吾欲泛扁舟。
0	0	0	0	0	0	0	0	0	0	0	1	哭李驾部归榇,共惜舆司马，都人聚哭号。天心何殄瘁，王事竟疲劳。丹旐城边雨，青舲海上涛。钱唐归葬日，风木正萧骚。
0	0	0	0	0	0	0	0	0	0	0	1	其六,双泪天山洒翠微，生憎鸿雁入关飞。望乡空上昭君墓，一片牛羊共夕晖。
0	0	0	0	0	0	0	0	1	0	0	0	村村,村村菜麦连，出户即欣然。细路垞南北，良辰社后先。新烟榆木火，初日杏花天。屣步差能健，无烦上竹箯。
0	0	0	0	0	0	1	0	0	0	0	0	予游潼川将访魏城令君李仲明而不果作此寄之,骨肉缠恩爱，友朋缀情义。于君若兼之，何生结此契。朅来东川游，咫尺桃李县。引车意甚决，牵衣事辄挽。我如空中云，随风出岩岫。又如波上舟，东西听水手。有心不能酬，富贵那可必。富贵吾不愿，此见未宜失。裁诗说相思，过雁或堪托。雁能见君子，嗟予雁不若。
0	0	0	0	0	0	0	0	0	0	0	1	往香山海上,烟波沧海九衢尘，北去南来笑此身。清世自惭无补地，白头犹作未归人。故乡儿女多荒废，仕路交游半隐沦。洛社诗成何日事，楚江西畔觅香莼。
0	0	0	0	0	0	0	0	0	0	0	1	登谼峪山,策杖何超忽，登登碧汉齐。纵观千里阔，独立万山低。风起断猿下，日行飞鸟西。无因结仙侣，长傍白云栖。
0	0	0	0	0	0	0	0	0	0	0	1	田家 其一,村巷犹未白，众鸡喧我庐。有生宜相养，夫耕妇亦锄。夫妇勤力作，教儿强学书。一饭常苦饥，唧唧倚门闾。潦深云梦野，直临万顷余。露下荷花香，蝉鸣稻叶疏。吾身聊自适，人世复何如。
0	0	1	0	0	0	0	0	0	0	0	0	其三,中夜整冠带，览彼明月光。屏营不能寐，忧心独怦怦。危坐待明发，牵牛直南荣。盈庭树兰蕙，芬馨日凋零。客行随所适，感物怀故乡。朝发雁门道，夕入兰台宫。佳宾会若云，列鼎吹笙簧。终岁极燕乐，保已有馀庆。
0	0	0	0	0	0	0	1	0	0	0	0	寄刘传之,故人去南海，已度百花时。万事须重到，孤舟何太迟！云迷帝子渚，月过伏波祠。幕府文书省，来须慰我思。
0	0	0	0	0	0	0	0	0	0	0	1	赠山老人①,白首独一身，青山为四邻。虽行故乡陌，不见故乡人。
0	0	0	0	0	0	0	0	0	0	0	1	泊湖头水长,客路春将晚，征帆日又曛。深山昨夜雨，流水满溪云。渡黑渔舟集，村空戍鼓闻。故园频梦去，植杖已堪耘。
0	0	0	0	0	0	0	0	0	0	0	1	其二,朔气寒方凛，游人念故园。早梅迎客骑，疏柳对离樽。白雪新篇富，青云旧业存。谢庭多赋客，归与共玄言。
0	0	0	0	0	0	0	0	0	0	0	1	和郑廷纲除夕感怀,满城箫鼓乐无央，共说明朝是孟阳。却笑流年成老大，讵堪随众厕班行。厌闻爆竹除残岁，谩对梅花忆故乡。何日得偿林下愿，簿书鞅掌任渠忙。
0	0	0	0	0	0	0	0	0	0	0	1	幽情,免归又破六年闲，每寄幽情烟水间。清镜不藏新白发，芳樽犹惜旧朱颜。一编蠹简心空在，百瓮寒齑债未还。莫为岷峨劳梦想，故乡随分有名山。
0	0	0	0	0	0	0	1	0	0	0	0	登惠山仙人坞,峭壁千寻矗，清泉一线飞。片云出空谷，孤鹤守禅扉。野旷乔松老，山高曲径微。莫言尘世客，到此也忘机。
0	0	1	0	0	0	0	0	0	0	0	0	于景瞻以闺情和予梦中之作少寓热中之意因效颦以复十首 其一,几回搦管不成章，空把盐枝插路傍。封臂绛纱何日解，菱花一夜恐飞霜。
0	0	0	0	0	0	1	0	0	0	0	0	怀史计使,皇华叱驭遂驱驰，抱病匆匆语别离。不到天风海涛地，空吟春树暮云诗。似闻信宿留桑下，惜不扁舟趁水涯。一笑论文何日再，玉川为我说相思。
0	1	0	0	0	0	0	0	0	0	0	0	咏风,萧条起关塞，摇飏下蓬瀛。拂林花乱彩，响谷鸟分声。披云罗影散，泛水织文生。劳歌大风曲，威加四海清。
0	0	0	0	0	0	0	0	0	0	0	1	五日小饮兼五舟中寄人时两上书忤时相俟谴命故及之,垂垂江上瘴云飞，也听莲舟挝鼓归。炎海蛟龙吞楚客，绿云烟水吊湘妃。故园蒲草空盈把，过岭笳声尚合围。哀些远凭清思抑，目前殊觉解人稀。
0	0	0	0	0	0	0	0	0	0	0	1	泾州观元戎出师,寒日征西将，萧萧万马丛。吹笳覆楼雪，祝纛满旗风。遮虏黄云断，烧羌白草空。金铙肃天外，玉帐静霜中。朔野长城闭，河源旧路通。卫青师自老，魏绛赏何功。枪垒依沙迥，辕门压塞雄。燕然如可勒，万里愿从公。
0	0	0	0	0	0	0	0	0	0	0	1	携酒探梅,滇海南云老岁华，世年不见故园花。吟边索笑惊春晚，梦里寻香觉路赊。冻夜明蟾清影瘦，抟风么凤绿毛斜。兴来是处堪携酒，径造何须问主家。
0	0	0	0	0	0	1	0	0	0	0	0	怀芳林处士,相思不可见，江路正迢迢。烟树同吟远，关河入望遥。昼长花影转，风定篆香销。遥忆君居处，钟声隔暮潮。
0	0	0	0	0	0	0	0	0	0	0	1	答友人九日客中见怀,九日秋光映远峰，每缘觞咏忆相逢。黄花节序家千里，浊酒乡心路几重。东道却宜山色美，西园犹记露华浓。问君倒屣多容接，得似陶家三径松。
0	0	0	0	0	0	0	0	0	0	0	1	甲辰春和兰室病中诗韵二首 其一,人事愁中少，年华静里消。青樽谁复醉，白发肯相饶。抱病怜吾子，追欢慨昨朝。白云长在望，乡信一何寥。
0	1	0	0	0	0	0	0	0	0	0	0	八月十五日夜宴南溪萧氏追忆旧游有怀自成唐兄时以事留滁阳未回,萧家塘上看明月，犹记风光十载前。长笛夜从山上起，明河晓向座间悬。重来踪迹伤槎梗，老去情怀怕酒船。却忆故人京国去，凭高何处望婵娟。
0	0	0	0	0	0	0	0	0	0	0	1	咏风,萧萧度阊阖，习习下庭闱。花蝶自飘舞，兰蕙生光辉。相乌正举翼，退鹢已惊飞。方从列子御，更逐浮云归。
0	0	0	0	0	0	0	0	0	0	0	1	长门怨（一作刘驾诗）,御泉长绕凤皇楼，自是恩波别处流。闲揲舞衣归未得，夜来砧杵六宫秋。
0	0	0	0	0	1	0	0	0	0	0	0	饮村酒,湘浦骚人咏啜漓，黄州饮湿又增奇。纷纷坐客评清浊，我已昏然睡不知。
0	0	0	0	0	0	0	0	1	0	0	0	游灵岩寺,古寺何岑寂，名山喜更过。曲流山外涧，翠倚石中萝。贝叶浮禅榻，昙花度鸟歌。芳林多乐事，身世欲南柯。
0	1	0	0	0	0	0	0	0	0	0	0	中元词,幽明两界都翻覆，新鬼无家故鬼哭。白骨沙场死不灵，馁而何止若敖族。黄尘荡荡汨阴霾，薄暮悲风吹落木。凄凉孤月悬中天，九泉难化光明烛。年年此夕会盂兰，今闻寇盗令如山。叹息钱神亦无力，纸灰不到鬼门关。
0	0	0	0	0	0	1	0	0	0	0	0	阮亭秋霁有怀西山寄徐五,孤亭新霁后，藤竹夜凉生。忽忆西峰寺，曾经采药行。夕阳云木秀，秋雨石泉清。不见烟霞侣，相思空复情。
0	0	0	0	0	0	0	0	0	0	0	1	观园中花木杂咏七首 其一,离家才三年，故园遂将芜。拨草寻花径，荒葛罥我途。可怜杨柳树，啼杀旧时乌。
0	0	0	0	0	1	0	0	0	0	0	0	咏史,伐木久不歌，谷风竟谁陈。文叔为天子，严陵乃故人。贵贱既殊绝，物色何殷勤。三召始能至，再顾不得臣。迹远交始全，道诎身乃伸。清风激颓俗，馀辉映千春。至人在师世，大贤贵亨屯。所以风云遇，渭水投竿纶。而我濩落士，偶然挂簪绅。功成拂衣去，垂钓沧浪滨。
0	0	0	0	0	0	0	1	0	0	0	0	登龟山（同前）,注坡缘壁化城中，客愠奴嗔我亦慵。及至龟山还一上，为怜高阁对双峰。
0	0	0	0	0	0	1	0	0	0	0	0	逢郴州使因寄郑协律,相思楚天外，梦寐楚猿吟。更落淮南叶，难为江上心。衡阳问人远，湘水向君深。欲逐孤帆去，茫茫何处寻。
0	0	0	0	0	0	0	0	0	0	0	1	自安州改陆泛小艇趋保定即事五首 其一,岂谓驱车地，长年问鄚州。席回风四面，珠迥月中流。剩室新鲛杼，危城隐蜃楼。鸣榔更伊轧，顿起故园愁。
0	0	0	0	0	0	0	0	0	0	0	1	登东山寺,信步东山上，凭高眺远村。云连奔峡口，烟合被荆门。北涧归青鸟，南湖漾白蘋。疏钟林外出，幽响答清猿。
0	0	0	0	1	0	0	0	0	0	0	0	哭方主簿伋,鹑衣不似拥千金，用破灯窗一世心。太学空闻能赋久，春官未察读书深。柴车巾出身犹健，槐简拈归病已侵。寂寞殡宫来客少，故人野外独沾襟。
0	0	0	0	0	0	0	0	0	0	1	0	送林御史还北京,独持使节出台端，关外人争识豸冠。行在趋朝朝复命，辕门握手夜同欢。北征杀气天边肃，南去霜威马上寒。归见故人如有问，军中无事颇閒安。
0	0	0	0	0	0	0	0	0	0	0	1	寄敬亭山清越上人,南朝山半寺，谢朓故乡邻。岭上非无主，秋诗复有人。高禅星月近，野火虎狼驯。旧许陪闲社，终应待此身。
0	0	0	0	0	0	1	0	0	0	0	0	寄怀菽园，兼讯兰史，叠次晓沧韵 其一,图书供养古香酣，人与梅花共一龛。诗界九州开海外，报章万纸贵天南。媚时经说删沙鹿，涩体文章陋筱骖。三载相思未相见，悲天心事笔能谈。
0	0	0	0	0	0	0	0	0	0	0	1	登张举之书楼,楼促高城起，登临送目新。三年为客地，万里故园春。江树迷归鸟，山花拥战尘。莫令王粲在，此际更伤神。
0	0	0	0	1	0	0	0	0	0	0	0	咏史诗 息城,息亡身入楚王家，回首春风一面花。感旧不言长掩泪，秪应翻恨有容华。
0	0	0	0	0	0	0	0	0	0	0	1	雁,水静芦花暗，风高羽翰轻。楚云孤影断，汉月几家明。韵入冰弦怨，书传玉塞情。江城无限思，短笛一声清。
0	0	0	0	0	0	0	0	0	0	0	1	次韵徐积,杀鸡未肯邀季路，裹饭先须问子来。但见中年隐槐市，岂知平日赋兰台。海山入梦方东去，风雨留人得暂陪。若说峨嵋眼前是，故乡何处不堪回。
0	1	0	0	0	0	0	0	0	0	0	0	正月九日小舟入村有作,三日春犹浅，馀寒陡未消。泽兰萦雪蔓，河柳试风条。偃树微通棹，回帆不碍桥。村农晴卜岁，笑语互相邀。
0	1	0	0	0	0	0	0	0	0	0	0	十五日月明悽然无况因忆方泳道挽拙斋诗有人哭台明界天昏水石村之句故用其语以叙伤感,月色清寒早闭门，秋虫依旧语黄昏。老人心事浑如此，旧住芗岩水石村。
0	0	0	0	0	0	0	0	0	0	0	1	其二,泛水浮新叶，流波漾束薪。可怜江口月，不共故园人。
0	0	0	0	0	0	0	0	0	0	0	1	夏日行太行山中,信马行行过太行，一川野色共苍茫。云蒸雨气千峰暗，树带溪声五月凉。世事无端成蝶梦，畏途随处转羊肠。解鞍盘礴星轺驿，却上高楼望故乡。
0	0	0	0	0	1	0	0	0	0	0	0	中村别业和草庐先生韵为临淮尹彭光赋,忆昔中村居，名流盛诗赋。百年何所馀，合抱当时树。良畴尽膏腴，丰年咏多稌。况负邑城南，相违一舍许。桑麻遂敷荣，牛羊乐孳乳。累累近古坟，宰木烟云昏。日落双钟畔，惟应狐兔蹲。欲持一杯酒，往慰千载魂。承家有贤令，馀庆知长存。尚期守兹业，绵绵在儿孙。
0	0	0	0	0	0	0	0	0	0	0	1	荒城 其一,万里黄云冻不飞，碛烟烽火夜深微。胡儿移帐寒笳绝，云路时闻探马归。
1	0	0	0	0	0	0	0	0	0	0	0	用渭清韵再寄长驭,载酒金台别故人，书来隔岁感愁身。却看杨柳怀他日，欲寄梅花非我春。野润鹊田迷古井，流澌瓠子怅前津。颠毛及尔垂垂老，无计同归住比邻。
0	0	0	0	0	0	0	0	0	0	0	1	寄讯,春风转忆别衡庐，淮水茫茫老客居。却被故园儿女笑，至今犹作未归书。
0	0	0	0	0	0	0	0	0	0	0	1	秋日偶成 其一,幽燕东北古营州，乱碛惊沙起客愁。万里关山重出塞，一天风雨漫登楼。吟诗每共哀箫咽，伴老空怜短剑留。昨上荒原醉萸菊，萧森满目故园秋。
0	0	0	0	0	0	0	0	0	0	0	1	游钟山灵谷寺寻半山堂遗址,定林疏雨歇，依约磬声闻。一径入空翠，四山皆白云。石麟荒草没，古塔绿萝纷。欲问舒王宅，徘徊向夕曛。
0	0	0	0	0	0	0	0	0	0	0	1	其二,故乡话旧转伤神，白发青山四五人。此去璚台隔烟霭，不知重会更何辰。
0	0	0	0	1	0	0	0	0	0	0	0	村雨,荒村常寂寂，小雨自涓涓。寒气侵人急，野花入目妍。看山频当户，听鸟倍难眠。万事萧条尽，空馀日暮烟。
0	1	0	0	0	0	0	0	0	0	0	0	哭冯大宗伯四首 其一,齐城笳鼓玉音开，漳水楼船素幔回。国运能堪倾栋厦，主恩已自彻泉台。百身莫赎千秋泪，万事空悲一代才。忍听雍门琴里调，牛山凝眺不胜哀。
0	0	0	0	0	0	0	0	0	0	0	1	其二,奄弃人间世，空留海上营。三军齐洒泣，一市罢言征。凯乐成蒿唱，牙旗表素旌。更闻遗草在，犹是出师情。
0	0	0	0	0	0	0	0	0	0	0	1	边上,戍楼吹角起征鸿，猎猎寒旌背晚风。千里暮烟愁不尽，一川秋草恨无穷。山河惨澹关城闭，人物萧条市井空。只此旅魂招未得，更堪回首夕阳中。
0	0	0	0	0	0	0	0	0	0	0	1	绍兴府学斋宿,从容黉舍日西流，浅饮犹看夜气浮。小款话时殊淡薄，细论文处转清幽。诸公学业方加锐，一战功名要早收。我了斋祠便归赋，故园已作梦中游。
0	0	0	0	0	0	0	0	0	1	0	0	闺怨,日长香树锁芳蕤，枕簟青青午倦时。好梦不成喧坐鸟，偷将梅子打莺儿。
0	0	0	0	0	0	0	0	0	0	0	1	拟勤王,戎衣试长短，战马问瘦肥。朝驰羽檄至，暮拂剑光飞。恭承明主诏，行伍有光辉。亲随十千众，性命总相依。怀恩俱不浅，报国敢从违。挥戈从此去，所向必重围。矢心坚士气，先发锐兵机。一鼓清郊野，百战绝奴归。群酋纷狼藉，抱鞍泣落晖。立使胡气尽，大展庙堂威。功成与诸将，终令识名希。
0	0	0	0	0	0	0	0	0	0	0	1	游山五题 其一 ①题白莲庵,掩室昔宴居，冥心遗万化。菡萏本无染，纷华共高谢。夜禅杉月落，晨斋庭鸟下。栋间云气浮，地面秋香诧。演法辞故栖，幽踪贲寒野。蜡屐此同游，愿结宗雷社。
0	0	0	0	0	0	0	1	0	0	0	0	水宿,水宿逢今雨，春归反故园。圣朝臣巳老，往事客何言。乞米分邻里，看书到子孙。苍茫不可会，一笑了清樽。
0	0	0	0	0	0	0	0	0	0	0	1	题四马图,风吹细草沙场春，忽看东绢落骐驎。一疋前驰复回盻，二匹齐驱若飞电。最后一匹奚官骑，意态深沉目光炫。太平天厩粟如山，此物饱食长年间。玉台阊阖遍游观，五花满身云锦翻。焉知汗血干戈底，北伐南征千万里。惠养之恩终未酬，空负将军托生死。此图乃是吴兴写，龙种权奇信无比。呜呼安得真致此，万岁千秋御天子。
0	0	0	0	0	1	0	0	0	0	0	0	题竹,我家种竹南窗下，慈母朝朝对此君。今日临风倍惆怅，题诗况在孟宗坟。
0	0	0	0	0	0	0	0	0	0	0	1	村翁行,老翁耕种居西村，白头不到城东门。翁言淳朴日非昔，我觉胜儿儿胜孙。大孙自诧能当户，负租往往凌田主。日斜归自县门来，桑下乘凉说官府。
0	0	0	0	0	0	1	0	0	0	0	0	寄天台舒阆风先生（初丙子同避兵台之硖石）,岭云尽处是台州，有个诗翁住下头。不寄一书春又晚，相思百里水空流。新踪冻合莺雏谷，旧梦花迷燕子楼。闻说道旁烽燧急，定应重作峡中游。
0	0	0	0	0	0	0	0	0	0	0	1	秋暮书怀四首 其一,秋风吹古道，行旅渐疏稀。天地故人少，江山独鸟归。清同沧海客，静傍竹林微。吾爱茹芝老，时清犹息机。
0	0	0	0	0	0	0	0	0	0	0	1	其二,江湖催梦渡钱塘，归隐烟波忆故乡。听取年时携酒处，手栽杨柳比身长。
0	0	0	0	0	0	1	0	0	0	0	0	读史至苏武归国感而有作,毡城秋早雪漫漫，十九年中节未残。信有乳羝归国易，莫云飞雁带书难。河梁别泪谁先落，麟阁完名自不刊。可恨旧衔天命在，茂陵深闭雨声寒。
0	0	1	0	0	0	0	0	0	0	0	0	游华亭寺遇雨即事,华亭高处接诸天，松柏阴森滴笕泉。玄默拟寻方外侣，清狂仍共饮中仙。茅容避雨山边店，宗悫乘风海上船。越女红裙沾湿好，不须翠黛蹙婵娟。
0	0	0	0	0	0	1	0	0	0	0	0	菊,斗绝孤厓倚碧空，秋深烟雨寄芳丛。林坰寂寞谁相问，千载心期栗里翁。
0	0	0	0	0	0	0	0	0	0	0	1	其十四,更有游宕子，感化思乡邻。岂知乡中土，亦有松下人。久客伤新死，还家悲旧亲。远道羡村井，故里怜他津。人情相去住，欣戚同一真。知且不可移，格格谁与平。安得庖丁刃，为君易其心。
0	0	0	0	0	0	0	0	0	0	0	1	水云乡和制机刘自昭韵三首（己未四月六日） 其一,不禁归梦五更长，出见宽闲若故乡。天外惨舒云黑白，陇头大小麦青黄。水虽四泽无芦苇，地不多山少柘桑。却有一般堪爱赏，虬髯老桧郁苍苍。
0	0	0	0	0	0	0	0	0	0	0	1	哭林晋之判官（后印本题作哭林推官）晋（之）,去岁冲寒赴辟时，感君骑马远追随。一春不得梅花信，万里空题薤露诗。小简佩壶邀士友，大铛煮粥活流移。平生二事尤堪记，应有名公与撰碑。
0	0	0	0	0	0	0	0	1	0	0	0	游苏门山不果柬蔡侍郎,胜事良辰多偶然，苏门萝月客心悬。忽惊枕上来风雨，疑是空山听百泉。
0	0	0	0	0	0	0	0	1	0	0	0	雁,春溪曾见双双宿，秋宇重惊两两过。懒与写生传乐意，洞庭归去任烟波。
0	0	1	0	0	0	0	0	0	0	0	0	柴关岭,早发陈仓道，马蹄乱云雾。行行到柴关，云低雨倾注。邪径中槎牙，幽篁四森布。大石立当关，势如猛虎踞。世无飞将军，磨牙尔何怒。蛟龙喜昵近，气夺生忧惧。怪鸟时一啼，闻声不知处。黑江远澒洞，万瀑齐奔赴。颇闻紫柏山，仙灵所游寓。石髓傥一逢，白日生毛羽。谁使野鹤姿，氋氃堕笼笯。真宰不可问，更向苍茫去。
0	0	0	0	0	0	0	0	0	0	0	1	慰元经,碧玉杯中琥珀光，灯前把劝阮家郎。不须苦忆人间世，万树桃花即故乡。
0	0	0	0	0	0	0	0	0	0	0	1	山村示暮春三绝句和韵 其一,怀哉春晚故山薇，冉冉江云日暮低。为问柳桥看燕舞，何如松岭听猿啼。
0	0	0	0	0	0	0	0	0	0	0	1	望大牢山,稍入东胶界，即见大牢山。峰攒侔剑戟，嶂叠类云烟。棱棱插巨海，渺渺漾中川。波涛共突兀，天日相澄鲜。氓居接岛屿，观宇连术阡。既馆茹芝士，亦巢遁世贤。客行积昏旦，水宿倦舟船。兹山思独往，结茅徵愿言。柁师不我从，太息归中原。
0	0	0	0	1	0	0	0	0	0	0	0	登钟山作,鸿濛凿元胎，地脉郁王会。盘冈若蛇赴，蹑足出鸟背。落日荡遥悲，烈风夺天隘。荒荒孝陵树，阴嶕失拱卫。燐飞隧殿黝，哀湍奋沉濑。引睇排重闉，雄风讵彫瘵。藐兹喋血场，蚁聚争王气。聚散成古今，乐往哀长系。栖霞馀春姿，新亭空雪涕。登高我何托，色然倚天地。到海水无多，即此悟边际。浮埃蔽城飞，渴壁俯睥睨。
0	0	0	0	0	0	0	0	0	0	0	1	上元前一夜宿北墅壮履内直未归即事作,华林渺渺接烟村，宿鸟寒枝似故园。人道谢家生玉树，汝怜韩昶识金根。关山往路频回首，灯火良宵独倚门。已办乞身章再上，归田心事待重论。
1	0	0	0	0	0	0	0	0	0	0	0	任二十六鹄其兄大文以事遣温州，近以《秋日感怀》诗见寄，酬此篇,闲贫阅时物，偏易感离愁。日苦雨连夕，朝来天已秋。荒鸡鸣屋后，野水涨原头。况复故人远，短吟谁与酬？
0	0	0	0	0	0	1	0	0	0	0	0	荷,几柄秋荷擢塞滩，年年芳色待人看。卉中怪底称君子，颇似岩松耐岁寒。
0	0	0	0	0	0	0	0	0	0	0	1	春日游可园感赋,古刹寻春乘逸兴，名园访胜逐清游。烟云莽苍千章木，风日荒寒百尺楼。此地芳樽尚裙屐，当年华屋已山丘。故乡亦有闲池馆，满目归鸦集暮愁。
0	0	0	0	0	0	0	0	0	0	0	1	发沅州舟中寄陈侍御二首 其一,驻节沅州整一年，束书今喜远朝天。久知按部无膏泽，自愧居官费俸钱。前度江流行思好，旧游山色别情牵。西风一夜归心切，北极恩光日月悬。
0	0	0	0	1	0	0	0	0	0	0	0	田家苦楚吟（己未秋作）,极目滔滔水横流，不分高垄及低畴。往来客子嗟无路，刈穫农夫恨乏舟。爨下鲤鱼闻拨刺，枕边鸥鹭见沈浮。官家不信民风苦，方拟腾书贺有秋。
0	0	0	0	0	0	0	1	0	0	0	0	秋日与史子裕沽饮东村次回忽至,店依乔树邻官路，路上人多识醉翁。那管脱巾头共白，只怜对酒叶偏红。樽边篱落生凉影，林外风烟积暮空。不是此流南巷客，深村谁肯远相从。
0	0	0	0	0	0	0	0	0	0	0	1	其四,琅琊复琅琊，琅琊大道王。鹿鸣思长章，愁人思故乡。
0	0	1	0	0	0	0	0	0	0	0	0	桐城道中怀刘耕南,野馆回残梦，江乡忆故人。一官犹苜蓿，三径但松筠。雾雨南溟路，关山北峡春。折梅未敢寄，细把恐伤神。
0	1	0	0	0	0	0	0	0	0	0	0	婕妤怨,金钥封紫苔，锦茵湿红泪。永巷无风月，深宫谩歌吹。恨如合欢扇，秋来共捐弃。愿如合欢扇，薰风有时至。
0	0	0	0	0	0	0	0	0	0	0	1	旅宿即事,风雨河流急，维舟意若何。岸崩人住少，野泊客愁多。宦迹歌行路，乡心指逝波。江南此三月，烟景借渔蓑。
0	0	0	0	0	0	0	0	0	0	0	1	立春日寄姚小樵闽中,故园惊春至，题书寄岁阑。以君为客意，知我傍人难。鼓角严城晓，星霜旅夜寒。飞乌频寄语，那得一枝安。
0	0	0	0	0	0	0	0	0	0	0	1	途次怀二丈,竹林方结社，词客日频过。笑我独长往，思君其奈何。江流秋暮急，云树故山多。鸿雁分飞处，缄情寄薜萝。
0	0	0	0	0	1	0	0	0	0	0	0	门有车马客,门有车马客，光彩一何都。谓从天上来，意气倾万夫。银鞍耀流星，丹毂夹华月。白马骄且驰，浮云递明灭。鸣鞘赴咸阳，执戟趋承明。二十事征战，三十成功名。出护塞上军，入典禁中直。五侯与七贵，调笑同出入。相如早还蜀，季子终相秦。如何衡门士，抱膝长苦辛。
0	0	0	0	0	0	0	0	0	0	0	1	怀仲弟用登,忆别池塘秋又过，王孙春草竟如何。鸰原落日迷芳杜，雁浦西风怨绿莎。梦里青山空落泪，愁中白石共谁歌。故园好为栽松菊，野兴年来五岳多。
0	0	0	0	0	0	0	0	0	0	0	1	闺怀,静婉那成宠，娇娆枉自羞。秦娥箫已冷，湘女瑟空留。噩梦疑云雨，灵期忌女牛。未禁风绰袂，无奈月当楼。蔽膝强含意，琵琶不识愁。知谁同薄命，心欲为通谋。
0	0	1	0	0	0	0	0	0	0	0	0	游白水寺（寺左有池水四时皆白如玉色）,几曲晴纱不受尘，望中云近绿杨津。峰腰屏足疑无地，谷口闻声忽有人。静爱寺山青隐隐，圣传池水白粼粼。同来宗契兼乡契，病酒无妨更一巡。
1	0	0	0	0	0	0	0	0	0	0	0	春怨,花满帘栊欲度春，此时夫婿在咸秦。绿窗孤寝难成寐，紫燕双飞似弄人。
0	0	0	0	0	0	0	0	0	0	0	1	拱宸楼次韵（南都作）,閒来登眺有危楼，时倚阑干望斗牛。帝阙九重浮王气，都城千雉隐高秋。故乡回首嗟王粲，上国驰心感魏犨。万里壮游方浩荡，为君含笑看吴钩。
0	0	0	0	0	0	0	0	0	0	0	1	其三,金台为客动经年，北望乡山万里天。书札久无朋旧问，官居惟有老亲怜。白云渺渺西江外，归雁翩翩落日边。早晚淦头逢驿使，殷勤为我寄长篇。
0	0	0	0	0	0	1	0	0	0	0	0	寄陈五先辈,春山曾共赏，一别又西风。岐路非关远，心期恨不同。暮天孤嶂静，秋水夕阳空。为有相思寄，云边送断鸿。
0	0	0	0	1	0	0	0	0	0	0	0	忆黄天倪,游丝罥空生别愁，我车欲驾羌无辀。惊风吹花溅红雨，白日西注僚丸投。青春九十行过半，天脚空随江水流。思君度日倚高阁，时把长怀寄寥廓。古人不愿身后名，但愿即时一杯乐。安得此身生羽翰，高鶱便似追飞鹤。
0	0	0	0	0	0	0	1	0	0	0	0	新春寄鲁客,雪后梅花几树开，故人忘却剡溪来。东风独倚孤舟兴，芳草青青送酒杯。
0	0	0	0	0	0	0	1	0	0	0	0	游玉笥山,玉笥开山远，金坛瞰谷重。灵光流世界，瑞气浑春冬。险涩千盘磴，参差百转峰。宿云长抱殿，游鹤不归松。虎涧泉为雨，鲸楼石作钟。韭抽尧叶净，桃发汉花浓。道士随黄犊，仙人驾赤龙。丹炉七焰灭，琼箓九霞封。乱竹通飞佩，繁芝碍放筇。愧为福地客，叨蹑羡门踪。
0	0	0	0	0	1	0	0	0	0	0	0	闲居即事,深嶂多幽景，闲居野兴清。满庭秋雨过，连夜绿苔生。石面横琴坐，松阴采药行。超然尘事外，不似绊浮名。
0	0	0	0	0	0	0	1	0	0	0	0	暮春吟怀寄姚端先辈,无奈诗魔旦夕生，更堪芳草满长汀。故人还爽花前约，新月又生江上亭。庄梦断时灯欲烬，蜀魂啼处酒初醒。何时得见登龙客，隔却千山万仞青。
0	0	0	0	0	0	1	0	0	0	0	0	旅次寄贾岛兼简无可上人,相思边草长，回望水连空。雁过当行次，蝉鸣复客中。壮年看即改，羸病计多同。傥宿林中寺，深凭问远公。
0	0	0	0	0	0	1	0	0	0	0	0	附渡北行夜阻风山旗坑寄怀陈睡乡马怀瑞诸同宴,旦从故人宴，洒落坐高轩。一为风水别，中阻荒洲壖。起视迷四野，相忆夜漫漫。青蝇附马尾，利钝故随人。贞女托所天，忧乐由夫君。总为物所误，中立无缠牵。缠牵累千里，万事理固然。因兹悟至道，与君同勉旃。
0	1	0	0	0	0	0	0	0	0	0	0	田家杂诗 其一,生世寡所谐，驾言返我庐。我庐亦何有，桃李三两株。春过结实好，童稚来徐徐。攀条摘其实，果腹巳有馀。食竟无一事，嬉戏聊相于。时复成讴吟，似言太古初。感此三叹喟，真意我不如。
0	0	0	0	0	0	0	1	0	0	0	0	登北高峰顶,直上高峰顶，灵山一覆丘。烟中盘鸷鸟，天际辨孤舟。落日秋无极，同人我独愁。因之念重九，风雨不登楼。
0	0	0	0	0	0	1	0	0	0	0	0	斋宿集禧观戏酬永叔见寄时永叔在后庙摄事,尚平故有五山期，独许迎年太液池。贝阙碧城相绚烂，石林琪树共参差。玉杯醽好经时醉，冰簟风多尽日棋。正想火龙劳陟降，更烦佳句寄相思。
0	0	0	0	0	0	0	0	0	0	0	1	其二,容易开尊得故乡，况逢雪后好风光。梅花消息巡檐近，绝胜题诗寄草堂。
0	0	0	0	0	0	0	0	0	0	0	1	登太山日观峰,东岳乾坤定，黄河一缕分。日排瀛海浪，天入蓟门云。鲁道伤吾志，秦碑自夕曛。未堪疏远目，万里正?氛。
0	1	0	0	0	0	0	0	0	0	0	0	长门怨,不学周南咏小星，空悲玉殿锁娉婷。黄金漫买相如赋，犹胜无辜送掖庭。
0	0	0	0	0	0	1	0	0	0	0	0	寄怀江西栖公,龙沙为别日，庐阜得书年。不见来香社，相思绕白莲。江僧归海寺，楚路接吴烟。老病何堪说，扶羸寄此篇。
0	0	0	0	0	0	0	0	0	0	0	1	立春,令转三阳雪势降，烟花明媚捲旌幢。凭将弱柳舒青眼，度却和风到碧窗。游踏香尘人两两，鸣流清韵鸟双双。乡心忽觉随花发，谩把辛盘载酒缸。
0	0	0	0	0	0	0	0	0	0	0	1	永思堂为季百户赋,青田有客季札孙，风姿玉树涵春云。少年不独能解武，老大尤喜能攻文。文武学成人共爱，一朝荐入天府内。拜官喜列执金吾，淂禄养亲亲不逮。朝回几度忆故乡，松楸目断云茫茫。蓼莪掩卷情哽咽，慈乌啼月声凄凉。每感风木情不已，移淂家山画图里。常时披阅?遐思，此恨犹如东逝水。
0	1	0	0	0	0	0	0	0	0	0	0	田家杂兴,木以不材寿，王以在璞完。君子贵俭德，荣禄胡可干。涧松何郁郁，岩柏何盘盘。岂不雪霜侵，而能保岁寒。华靡众所趋，寂枯性所安。厉此千秋节，俯仰天地宽。
0	0	0	0	0	0	0	0	0	0	0	1	次韵孔常父,老翁衰迟为日久，自知不是文章手。紫微荧煌十二星，青阁彤庭掖垣右。谁令孤翼此飞栖，正似枯槎犯牛斗。诸公可亲复可望，黄钟浑宏秋水光。但论四海矧故乡，清诗翻翻鸿鹄翔，愿言与子同升堂。
0	0	0	0	0	1	0	0	0	0	0	0	九逵期人日会城中既而不至作诗见怀奉荅,人日故人偏入望，洞庭烟水隔苍苍。不教缕菜传纤手，空复题诗寄草堂。老鬓金花谁斗胜，古梅残雪自吹香。寻常佳节多惆怅，何况差池负酒觞。
0	0	0	0	0	0	0	0	1	0	0	0	游仁寿寺,鹫岭回孤塔，祗林郁近城。幽人耽寂乐，秋日偶经行。岩閤萦萝细，溪庭抱竹晴。欣然坐禅榻，聊以憩尘缨。
0	0	1	0	0	0	0	0	0	0	0	0	望南斗山,城头山独占，云际斗高悬。丹壑外无地，翠微中有天。河流千古水，树绕万家烟。不尽寻山兴，清秋有暮蝉。
0	0	0	0	0	0	0	0	0	0	0	1	次山村小店,花开何处但闻香，高下崇冈马足僵。山驿罡风吹地白，江村新月到门黄。菜秧伤蠹因无雨，藤实成丹为受霜。年少心情最无赖，乍离乡已梦还乡。
0	0	0	0	0	0	0	0	0	0	0	1	月下闻钟,二千馀里故乡月，一百八声今夜钟。今夜故乡钟与月，天将声色付诗翁。
0	0	0	0	0	0	0	0	0	0	0	1	其二 山梅初绽，适值大雪，赋此索湘弟和二首,当年际此狂难遏，喜醉夜晴花映雪。而今畏冷闭门多，荒却一天香共月。故园亦有梅花窟，玉照精神光四彻。与君俱是此中人，试吮霜毫为我说。
0	0	1	0	0	0	0	0	0	0	0	0	闲居自述,荣辱不关身，谁为疏与亲。有山堪结屋，无地可容尘。白发偏添寿，黄花不笑贫。一樽朝暮醉，陶令果何人。
0	0	0	0	0	0	0	0	0	1	0	0	效后村体,十载村居学养恬，未忘习气有人嫌。课僮薙草心先快，助仆移梅力尚兼。不分乌鸦啼锦树，绝怜紫燕傍茅檐。路逢野老閒相问，新岁凶穰可豫占。
0	0	0	0	0	1	0	0	0	0	0	0	樊城怀古（仲山甫所封之地）,断垣衰草古樊城，胜国当年此战争。往事已随流水逝，空山犹倚暮云平。幡幢隐隐仁王寺，葭菼萧萧虏将营。登览怅然怀往哲，烝民歌罢不胜情。
0	0	0	0	0	0	0	0	1	0	0	0	游黄山寺,偶为寻幽出，扶筇亦懒拈。鹳巢依古塔，燕语入虚栏。笔下诗初就，樽中酒屡添。此游堪喜处，膝上一掀髯。
0	0	0	0	0	0	0	0	0	0	0	1	游凤皇山,穷日文书有底忙，幅巾萧散集山堂。一樽病起初浮白，连焙春迟未过黄。坐上清风随麈柄，归途微雨发松香。临溪更觅投竿地，我欲时来小作狂。
0	0	0	0	0	0	0	0	0	0	0	1	玉阶怨,朱甍萤影度，璧月绮疏流。牛女年年会，玉阶今夜愁。
0	0	0	0	0	0	0	0	0	0	0	1	春闺,院冷梅花玉剪流，晚风偏助落花愁。侍儿知我无情绪，不把珠帘上玉钩。
0	0	0	0	0	1	0	0	0	0	0	0	梁园怀古,龙香可寻隔云爇，红愁绿惨犹未歇。著处晴烟袅碧萝，尽日春风叫鶗鴂。数株残柳不胜情，野花斑斑照宫阙。乐府新歌一字无，黄河流水一朝掘。蛇老精灵引虺过，寒影荒地堕秋月。
0	0	0	0	0	1	0	0	0	0	0	0	月湾以路学正摄番江长收租长洲有怀朽钝赋诗远寄次韵为谢,学道如撑上峡船，蹉跎富贵与神仙。对床犹记听风雨，讲席何堪数岁年。少日朋侪随化尽，晚涂老病有谁怜。故人厚问今何似，筋力虽衰尚服田。
0	0	0	0	0	0	0	0	0	0	0	1	又次郭舍人见寄韵 其一,鸥鹭忘机我息机，又随春涨往仍归。故人不隔山中讯，新燕相忘巷里扉。翰墨有缘如月印，絮萍无定任云飞。遥知活泼源头水，有客吟诗坐钓矶。
0	1	0	0	0	0	0	0	0	0	0	0	秋澜村,新波曲岸柳垂丝，信宿閒斋小憩迟。底事春来亦秋意，为予西望每凄其。
0	0	0	0	0	0	0	0	0	0	0	1	其四,家住清溪上，山光满竹林。共怜簪组累，徒系故园心。
0	0	0	0	0	0	0	1	0	0	0	0	雪,漠漠年华晚，霏霏夜色分。江明非借月，树重或兼云。始讶花惊阵，翻愁鹤失群。梁园词赋客，飘泊独怀君。
0	0	0	0	0	0	1	0	0	0	0	0	寄程光禄无过,光禄燕京旧有名，衔恩遥出豫章城。才华佐郡多清洒，指点西山放逸情。飞梦终宵依剑舄，登龙何日慰生平。楚天搔首相思剧，双鲤沧江远寄声。
0	0	0	0	0	0	1	0	0	0	0	0	和萧伯章见寄,王孙文采盛，千里入神交。贫极锦囊在，愁来金盏抛。雨迎龙出峡，云护鹤归巢。欲寄相思意，梅花霜后梢。
0	0	0	0	0	0	0	0	0	0	0	1	屡上疏不报感赋,日暮空林鸟雀还，衙斋萧瑟似投闲。封章徒洒疮痍泪，阊阖谁开虎豹关？壮士有心思蹈海，愚公无力可移山。故园蕙帐悬秋月，梦里泉声落枕间。
0	0	0	0	1	0	0	0	0	0	0	0	雨,细雨如丝引，空濛夹雾轻。沾衣才见湿，落叶更无声。旋入行云去，常滋蔓草生。檐楹聊骋望，徙倚更多情。
0	0	0	0	0	1	0	0	0	0	0	0	望黄山,小楼秋树里，正面剪刀峰。远近阴晴变，朝昏紫翠熔。一方青玉案，万朵绣芙蓉。何日寻幽衲，来移化石松。
0	0	0	0	0	0	0	0	0	0	0	1	子醇雨后陪宿道馆有赠,春灯着花照春雨，窈窕仙宫对床语。龙池冥冥杂花寒，鱼书雁信多愁绪。一百五日又已过，二十四桥何处所。容台美人锦绣肠，能为楚歌歌白苧。候我明光起草馀，更约城南看花侣。长安风尘缁素衣，故园魂梦牵春渚。三军草露白铁袍，五侯宅第黄金炬。闻鸡起击珊瑚鞭，共慰此身同逆旅。
0	0	0	0	0	0	0	0	1	0	0	0	送梁四归东平,玉壶挈美酒，送别强为欢。大火南星月，长郊北路难。殷王期负鼎，汶水起垂竿。莫学东山卧，参差老谢安。
0	0	0	0	1	0	0	0	0	0	0	0	会昌宫词,羽节貂裘谒内庭，太和公主发初星。御前细说和番事，六院都来堕泪听。
0	0	0	0	0	0	1	0	0	0	0	0	蒲圻城头晚眺有怀仲丹都中,山山黄叶兼红叶，松竹萧森掩映之。云里谯楼双塔迥，鸟边暮雨片帆迟。风光绝妙秋深后，客思苍然独立时。忽见洞庭霜橘至，故人京国最相思。
0	0	0	0	0	0	0	1	0	0	0	0	水村,茅屋三椽徬浅沙，门前蒲柳绿交加。凫鹥并宿藏荷叶，蛱蝶双飞绕菜花。甘雨一犁滋谷麦，轻烟数里接桑麻。晚风天际孤帆客，舣棹来寻卖酒家。
0	0	0	0	0	0	0	0	0	0	0	1	咏史诗 长安,关东新破项王归，赤帜悠扬日月旗。从此汉家无敌国，争教彭越受诛夷。
0	1	0	0	0	0	0	0	0	0	0	0	哭文溪 其一,满襟和气任天真，岂意俄成千载人。笃厚西都诸老传，宦游南海宰官身。竹君所幸存中子，荀氏何妨有二仁。早及相门今白发，传来哀讣倍酸辛。
0	0	0	0	0	0	0	0	0	0	0	1	鸂鶒,满身文彩漫成愁，一曲清池强滞留。翘足有时双睡去，梦魂依旧绕沧洲。
0	0	0	0	0	0	0	0	0	0	0	1	苦寒归心愈切次胡可泉韵,囊无杨震四知金，手种桓温柳十寻。残菊傲霜如恋客，栖鸦带日自投林。间来曝背犹堪献，惊起冲寒苦未禁。梦绕故园春事里，烟波门巷落花深。
0	0	0	0	0	0	0	0	0	0	0	1	录村妪言,卖却娇儿换豆归，岂知种豆尽为萁。空令骨肉东西散，不得杯羹疗母饥。
0	1	0	0	0	0	0	0	0	0	0	0	除日早饭田家,田家无节序，除日亦寻常。破釜初炊黍，空槽旋压浆。瓮寒齑结凌，窗湿纸粘霜。远役如堪免，长贫不敢伤。
0	1	0	0	0	0	0	0	0	0	0	0	哭董彦孚,川流日夜去，逝者乃如此。平时所知人，强半今为鬼。顷者哭子兄，泪积垢未洗。宁知少日间，俄又哭董子。忆昨招君谈，时维六月朏。君方以病告，一卧不复起。启手无别言，恸哭长已矣。初君在童丱，警敏无与比。读书五行下，大父尝窃喜。谓当寄门户，竟以韦布死。死生事亦大，谁能独免耳。愿沾甘露味，倘悟无生理。
0	0	0	0	0	0	0	0	0	0	0	1	夏日邀朱令君饮楮村石淙,山公在襄阳，日醉习池月。歌声起铜鞮，至今名未歇。我侯有仙标，邈与世人绝。抱琴出邑郭，来采石淙蕨。石淙何潺湲，流水喷玉屑。萧飒洞壑鸣，五月寒人骨。方塘一片石，混沌本无缺。自从庖羲来，画作赤文裂。远望峡水流，犹似天山雪。此中有真赏，欲语不可说。扫苔卧石坪，山月归可挈。
0	0	0	0	0	0	0	0	0	0	0	1	自新安江至钱塘舟行绝句 其一,才过草市溪边舍，复转岑山月下砻。维舟直傍滩声宿，要使乡心一夜空。
0	0	0	0	0	0	0	0	0	0	0	1	上元次学翁兄,春似高人唤不来，轻寒钟鼓自相催。年华未了供灯市，节意聊堪托酒杯。菜甲半存冰地裂，桃花预约雨时开。故园风物今何似，惟有初心不受埃。
0	0	0	0	0	0	0	0	0	0	0	1	壬寅元旦,且喜循陔在故园，新传祥瑞到乡村。高堂正举齐眉案，元日初开献寿樽。暗想风光随地转，回思天语觉春温。归装剩有龙宾赐，难染丹毫纪圣恩。
0	0	0	0	0	0	0	0	0	0	0	1	其二,故乡回首白云飞，同逐飘蓬君独归。在昔庭阶多玉树，祗今门巷少乌衣。赋成思旧宵闻笛，歌就登山晓采薇。他日重来华表鹤，人民城郭是耶非？
0	0	0	0	0	0	0	0	0	0	0	1	和南强过新居韵,数椽聊托此身微，未老怀安是失机。海鸟飞来风太恶，邻鸡啼罢日初晞。污人黄土时遮扇，隔水青山待振衣。犹有少年书剑在，那堪长掩故园扉。
0	0	0	0	0	0	1	0	0	0	0	0	登开化寺白贲亭,秋霁涛江气象宽，龙山亭耸凭云端。老僧欲快吾心目，旋剪当轩竹数竿。
0	0	0	0	0	1	0	0	0	0	0	0	东黄龙雪村,一别龙峰五十年，堪嗟尘世事茫然。门前旧日长松树，恨杀春风啼杜鹃。
0	0	1	0	0	0	0	0	0	0	0	0	登桑洲岭（和法镜寺）,冒暑陟崇冈，登降倍艰苦。筱箨翳行迹，石径莓苔古。盘回鸟道赊，飒沓羊肠聚。流汗湿衣襟，似沐晴霄雨。扪萝喘复苏，风叶相吞吐。屐齿笑群岫，一一低可数。绝巘费跻攀，自晨已及午。仓皇饮松涧，投筇竟忘取。
0	0	0	0	0	0	1	0	0	0	0	0	寄江南逐客,二年音信阻湘潭，花下相思酒半酣。记得竹斋风雨夜，对床孤枕话江南。
0	0	0	0	0	0	0	0	0	0	0	1	春闺二首 其一,罗袖裁全疋，轻盈出桂房。柳眉莺睥睨，花靥蝶颠狂。夜月求凰调，春风堕马妆。良人知未返，较猎入长杨。
0	0	0	0	0	0	1	0	0	0	0	0	将往平湖寄白沙,石翁何处是，何处石翁心。南海梦长到，平湖别亦深。桨移花在荡，瓢饮月同斟。明日南川至，相思各苦吟。
0	0	0	0	0	0	0	0	0	0	0	1	襄阳蹋铜蹄,青蒲没汉水，白马度襄阳。男儿但得意，何处非故乡。
0	0	0	0	0	0	0	0	0	0	0	1	舟中病感,寒望舟中远，乡心病后多。万山通越水，孤棹杂吴歌。霜巳丹枫甚，吾如白发何。倦游常药物，归思绕关河。
0	0	0	0	0	0	0	0	0	0	0	1	和圣俞食笋,犀皮包玉束作斤，有馈为子盘中珍。爱之不欲食客众，夜密置酒呼其邻。作诗盈纸颇瑰怪，胄出恐是龙之真。流涎溢吻极称诧，两都无芹吴无莼。念我故园事栽插，独于此物尤勤勤。春芽怒迸地皮裂，采掇入撰无虚晨。独留晚出补林罅，几日不见长过人。新梢秀叶动清景，荫藉往往铺吾茵。而今安得复致此，腹饱藜苋身埃尘。
0	0	0	0	0	0	0	0	0	0	0	1	其六,旧业荒芜尽，中年仕宦疏。任饥儿女色，懒复女朋书。落叶愁难扫，名山愿已虚。故乡春梦里，父老话菑畬。
0	0	0	0	0	0	0	0	0	0	0	1	自金阊夜至吴江,笠泽江流过女墙，片帆挟雨下金阊。春波青雀长浮动，夜入垂虹入莽苍。高唱松陵人一往，孤吟枫落思何长。故园咫尺还山路，归梦无须到草堂。
0	0	0	0	0	0	0	0	0	0	0	1	其四,尘寰冥路两茫茫，何处青山认故乡。破镜已分鸾凤影，遗衣空带麝兰香。梦回孤馆肠千结，愁对残灯泪万行。抱痛苦嫌胸次窄，也应无处著凄凉。
0	0	0	0	0	0	0	0	0	0	1	0	游山和白沙晚酌韵十首 其五 青萝嶂,山下沧溟环一溪，目中全粤了无迷。未将太华从头数，已觉星辰拂袖低。放达祇须三五伴，鍊神安用百千提。明朝更住孤峰顶，肯与坡翁咏雪泥。
0	0	0	0	0	0	0	0	0	0	0	1	次韵伯明谢九和灯圆,火蛾市里珠论斗，面茧筵中芡满盘。犹记薰风初作穟，不知春雪解成团。圆疑藻井重光漏，美在灵砂一粒丹。食罢乡心渺无赖，江楼灯月好谁看。
0	1	0	0	0	0	0	0	0	0	0	0	生查子 春闺 俱戏用药名,明日杏初红，新来黄白瘦。栀子几时回，验取丁香扣。兔丝蔓已长，枳壳花开又。结哽画双蛾，青黛眉儿皱。
0	0	0	0	0	0	1	0	0	0	0	0	韶州道中忆友,龙州至韶州，两见日明昼。自馀两月来，千里如甑覆。岂宜蒲柳姿，禦此阴霾候。我行庾岭深，君渡洞庭久。相思远茫茫，魂梦忽相守。无因一寄音，飞鸿□寒湫。
0	0	0	0	0	0	0	0	0	0	0	1	忆弟凤龙,京华作客又三年，骨肉分携各一天。亲舍有云空自望，乡书无雁倩谁传。谢池草长春多梦，姜被寒生夜不眠。自是欲归归未得，月明千里寸心悬。
0	0	0	0	0	0	0	0	0	0	0	1	秋闺曲二首 其一,八月秋风起，揄关正雪花。何因吹妾梦，万里到龙沙。
0	0	0	0	0	0	0	0	0	0	0	1	秋塞曲,塞云垂天胡草肥，胡儿牧马向金徽。赤城刀斗日夜急，黄沙羽檄纵横飞。汉皇立下明光诏，将军起披金铁衣。熊罴百万夜出塞，骠骑寻常朝解围。捷音一日走千里，试问三军归未归。
0	0	0	0	0	0	0	0	0	0	0	1	题徐士振蜀路看梅卷,綵服曾游锦水滨，见梅如见故乡亲。当时鼓棹难为别，此日挥毫欲写真。万里蜀山频入梦，一枝春色远随人。欧阳翰墨名当代，赠尔寒梢数萼新。
0	0	0	0	1	0	0	0	0	0	0	0	题户诗,枕有思乡泪，门无问疾人。尘埋床下履，风动架头巾。
0	0	0	0	0	0	0	0	0	0	0	1	闺情,娟娟却月眉，新鬓学鸦飞。暗砌匀檀粉，晴窗画夹衣。袖红垂寂寞，眉黛敛衣稀。还向长陵去，今宵归不归。
0	0	0	0	0	0	0	0	0	0	0	1	急雨,急雨抛砂响，惊风伐鼓过。漏从孤馆永，愁入病身多。辗转思乡井，依稀梦薜萝。得他庄叟罪，忧焰日焚和。
0	0	0	0	0	1	0	0	0	0	0	0	游蒜山 其一,杖策期我侣，极目烟岚飞。披径蹑层冈，缘源面修埼。空水寒无姿，淡绿生已微。蹉跎一老僧，隔涧开山扉。延客坐松寮，梵响生清机。谷幽光易暝，江远声逾稀。众籁窅然合，心清无是非。憩久神弥惬，徙倚怛忘归。举手谢前岭，逶迤穷林霏。
0	0	0	0	0	0	0	0	0	0	0	1	寄赵山人,别来音书何太稀，塞南日日秋鸿飞。青山一去谁消息，白发双垂今是非。岁月祗穷词客路，薜萝难负楚人衣。故园剩有沧浪水，寒雨江枫吾赋归。
0	1	0	0	0	0	0	0	0	0	0	0	从军行,天子徵兵事朔方，丁男壮大当戎行。晓度玉关随铁骑，夜闻羌笛落秋霜。秋霜凛冽黄云飞，地远天长雁到稀。贺兰山下鬼号哭，白草原头未解围。忆昔辞家多诀绝，陇头流水皆呜咽。母缝衣带与我穿，妻炊扊扅与我别。别来身世总如何，枕卧戈霜侠气多。雪耻报雠今日事，男儿羞说木兰歌。
0	0	0	0	0	0	0	0	0	0	0	1	南行途中寄钱塘亲友,万里移家入瘴烟，故乡音耗若为传。衡阳自古无来雁，况去衡阳又八千。
0	1	0	0	0	0	0	0	0	0	0	0	哭李冢宰,丹旐飞飞江水滨，失声知已丧元臣。谁将消骨陈张禄，终履危机祸长民。才拟干将偏易折，魂销犴狴竟难伸。山丘华屋寻常理，独有羊昙泪满巾。
0	0	0	0	0	0	0	0	0	0	0	1	访周子吁小酌水木轩,爱尔官斋里，居然隐者同。远山当户入，瀑水隔溪通。蔓草牵风碧，薇花坠雨红。故园经乱后，翻不似南中。
0	0	0	0	0	0	0	0	0	0	0	1	其三 望黄鹤楼,黄鹤楼前秋水长，江天北望远苍苍。白云千载归何处，此日孤吟自夕阳。蘋蓼又围新睥睨，汀洲犹见旧艅艎。谁家短笛城头起，不为烟波有故乡。
0	0	0	0	0	0	0	0	0	0	0	1	秋夜有怀,雨后新凉下碧梧，乡心一夕雁南徂。寒蛩白露秋深浅，破屋青镫梦有无。花萼楼空衾枕寂，竹林人去酒樽孤。买山钱向何人贷，十载春明祇故吾。
1	0	0	0	0	0	0	0	0	0	0	0	哭邵均衡二首，甲戌稿 其一,谊交三十载，夷险实同途。命薄时终蹇，人亡道益孤。伟材名宪识，归榇稚儿扶。一片伤心泪，频挥眼欲枯。
0	0	0	0	0	0	0	0	0	0	0	1	寄和常理斋四弟二十一首（今存十三首） 其二 闻莅任后民有青天之诵,蚕丛飞度望如仙，利器新硎正及年。浑视充人皆赤子，别开西土一青天。劳于案牍酬时望，拙在催科慕昔贤。万里民谣邮置速，分明远送故人边。
0	1	0	0	0	0	0	0	0	0	0	0	次韵林楙南秋兴见寄,秋阳晃朗秋江前，秋山崷崒飞鸟边。待扶仙人九节杖，去采玉井千叶莲。一丘一壑不在我，或用或舍其如天。故人谪官卧空谷，谁与晤语情凄然。
0	0	0	0	0	0	0	0	0	0	0	1	除夕意绪甚恶答陈石遗,乡思如潮不可缄，连床何限语詀諵。即今除夕非佳节，莫向桃符署旧衔。天下诗才衡左海，故园胜处负楞岩。买山未是巢由事，江水犹应鉴至諴。
0	0	0	0	0	0	0	0	1	0	0	0	渔村,吴江本泽国，渔户小成村。枫叶红秋屋，芦花白夜门。都无三姓住，漫可十家存。熟酒呼儿女，分鱼喧弟昆。不忧风雨横，惟惮水衡烦。鸥趁撑舟尾，蟹行穿屋根。怡然乐生聚，业外复何言。
0	0	0	0	0	0	1	0	0	0	0	0	寄友,荏苒三年别，相思岂世情。寻僧同雨出，载酒并船行。河上青蘋老，林间白露生。莲花五千仞，待尔蹑峥嵘。
0	0	0	0	0	1	0	0	0	0	0	0	半村过访不遇留诗而去仍用前韵报之,穷年辛苦习雕虫，寸管含毫感慨中。门柳曾窥青眼客，山禽时下白头翁。新秋月色流河漠，极浦莲房落渚宫。莫问主人何处在，樵舟未返一溪风。
0	0	0	0	0	0	0	0	0	0	0	1	都昌道中望庐山思故乡,肩舆终日在山间，忽见庐山忆雁山。我亦无心入莲社，愿随征雁及秋还。
0	0	0	0	0	0	0	0	0	0	0	1	洛阳怀古,春风吊古洛城边，一望川原思渺然。绿野堂堙空宿燕，洛阳城废不闻鹃。成周故国寒烟外，汴宋诸陵夕照前。独有涧边流水在，沧波东去自年年。
0	0	0	0	0	1	0	0	0	0	0	0	游拈花寺有感,凤舞龙飞下九天，拈花两字至今传。千峰隐约危阑外，万柳萧疏落照边。修禊几经名士醉，吐茵曾说相公贤。莲塘花屿今何处，回首山门一惘然。
0	0	0	0	0	0	0	0	0	0	0	1	其三,天风吹海涛，晴籁生林表。送我蹑云磴，高空极天杪。气敛不敢肆，俯首瞰飞鸟。江帆片叶微，越山一螺小。目送西南云，乡心几萦绕。
0	0	0	0	0	0	0	0	0	0	0	1	其九十八,生儿岂免涉江湘，身世无成耻故乡。人事由来多错忤，知君不是故相忘。
0	0	0	0	0	0	0	0	0	0	0	1	高唐州,三月春光欲暮时，故园回首意兼悲。道傍杨柳心枯尽，犹有青青到远枝。
0	0	0	0	0	0	1	0	0	0	0	0	寄君时宿直,天寒不归汝安否，日暮有怀如此何。丈室全如在林壑，重云漫不见星河。高风侧听雍雍雁，濡露长悲蓼蓼莪。不是不知诗废事，相思不寐自成歌。
0	0	0	0	0	0	0	0	0	0	0	1	芦沟桥,西山笼雾晓苍苍，一线桑乾万里长。最是征夫望乡处，芦沟桥上月如霜。
0	0	1	0	0	0	0	0	0	0	0	0	杏花,春意竞喧嚾，撩人半出垣。红轻销醉色，粉薄露啼痕。摇动春疑闹，开齐昼觉繁。深藏沽酒店，斜绕劝农村。依柳莺多语，偎桃坛暗翻。枝寒横晓月，窗白映晴暾。坛静飘琴荐，林幽灿药轩。隔帘微雨夜，香到欲消魂。
0	0	0	0	0	0	0	0	0	0	0	1	怀孙子稐,凉秋瘦若此，之子意如何。愿附天边月，伴君应更多。乡心建业水，寒讯洞庭波。容易一年过，西风老薜萝。
0	0	0	0	0	0	0	1	0	0	0	0	哭赵弟,李子东游春复春，王成卖卜死河滨。最怜旅舍埋金客，犹在徐州作酒人。
0	0	0	0	0	0	0	0	0	0	0	1	婴桃瓦当歌,婴桃转舍最后出，甘泉平乐纷流传。懈予昔箸新附考，谬以含鸟笺青编。婴之为义乃言小，当春特荐登豆笾。木旁增益起后世，转使正义生缠牵。陈君一跋特明畅，扫除异说归真诠。斲冰积雪临岁杪，故乡景物偏流连。灵威大文不可见，韩陵片石频磨研。古来篆籀日漫漶，赖有金石余雕镌。幸矣斯器藏大雅，岂令过目同云烟。
0	0	0	0	0	0	0	0	0	0	0	1	十二月重渡江东归用前三字韵,江头十二月十二，忆昨开帆三月三。山川南北俱经遍，气候寒暄已饱谙。月色下澄江更远，潮声惊破梦初酣。君恩难报亲庐近，国事乡心总未堪。
0	0	0	0	0	0	0	0	0	0	0	1	睡起,生涯甘分寄耕桑，山色围门水绕墙。困病久惩耽酒癖，爱閒犹有和诗忙。檐冰滴砌春犹冷，野马浮川日渐长。旧事老年多记忆，故园归梦正悠飏。
0	0	0	0	0	0	0	0	0	0	0	1	其二,经世无才慕管萧，风尘搔首故乡遥。瘦藤忽梦寻梅去，袅袅寒溪独木桥。
0	0	0	0	0	0	0	0	0	0	0	1	其五,华表峨峨有夜霜，海天愁思正茫茫。遥知汉使萧关外，泣上龙堆望故乡。
0	1	0	0	0	0	0	0	0	0	0	0	邺中怀古,漳南望断客愁新，往事悠悠起战尘。地下奸雄无用处，别时歌舞可怜人。河声入梦俱成泪，草色生秋不计春。欲向西园访公子，夕阳黄叶落纷纷。
0	0	0	0	0	0	1	0	0	0	0	0	送史判官奏事之灵武兼寄巴西亲故,中州日纷梗，天地何时泰。独有西归心，遥悬夕阳外。故人奉章奏，此去论利害。阳雁南渡江，征骖去相背。因君欲寄远，何处问亲爱。空使沧洲人，相思减衣带。
0	0	0	0	0	1	0	0	0	0	0	0	咸阳怀古,阴阴柳色乱啼鸦，三辅人烟落日斜。白帝难销天子气，青门空老故侯瓜。地形有险称天府，秦树无情锁汉家。渭水向东流不住，贾生高论至今嗟。
0	0	0	0	0	0	0	0	0	0	0	1	渔村意,丙穴鱼来江尽头，玄真卜筑更深幽。对门灯火三家市，何处烟波万里舟。明月竹枝扬子夜，西风木叶洞庭秋。棹歌一曲閒来往，指点侬家鹦鹉洲。
0	0	0	0	0	1	0	0	0	0	0	0	哭孙信道,悲君刻意异时流，十载经春着敝裘。新陇预知成马鬣，旧书何苦似蝇头。孟郊骨相终赍志，贾谊才能竟不侯。寂寞声名千古事，定知无益夜台幽。
0	0	0	0	0	0	0	0	0	0	0	1	出嘉峪关感赋四首 其一,严关百尺界天西，万里征人驻马蹄。飞阁遥连秦树直，缭垣斜压陇云低。天山巉削摩肩立，瀚海苍茫入望迷。谁道崤函千古险，回看只见一丸泥。
0	0	0	0	0	1	0	0	0	0	0	0	闺友戏呼余为女书痴偶成一绝聊以见志,几回惆怅叹蛾眉，寂处深闺未有师。但使一朝通妙义，不妨人唤女书痴。
0	0	0	1	0	0	0	0	0	0	0	0	芦花,秋风摘索铺寒雪，败叶枯条互明灭。淡荡閒塘摇夕阳，横斜断岸凌高节。无言咄咄日书空，执礼拳拳意绵蕝。望极氍毹铺纠结，渔歌何处声凄切。
0	0	0	0	0	0	0	1	0	0	0	0	自梧溯江上桂林与庄大参联舟夜话慨然有怀京洛之旧时嘉靖乙丑至前一日也,梧江桂岭天南尽，江上联舟夜语馀。镇日蛮烟青兕出，孤灯瘴雨白鸿疏。寒开吏部床头酒，閒傍中郎枕上书。忽忆旧游同舍客，年年端拱拜宸居。
0	0	0	0	0	0	0	0	0	0	0	1	夏五闲居八首 其一,始春游广陵，仲夏返敝庐。出如谋食鸟，归似止泺鱼。江湖巳相忘，三叹无定居。开窗延众绿，检我床头书。
0	0	0	0	0	0	0	0	0	0	0	1	次韵逢使君寺丞见赠,冰花零乱飞庭户，夜色晶莹似三五。诗仙晓赠白雪篇，便觉清风追吉甫。区区五斗不知疲，故园应有北山移。冻冷不暇搜佳句，千里归心到乡树。
0	0	0	0	0	0	0	0	0	0	0	1	寄黄梦授机宜,少年秋赋险横飞，晚去从军脱布衣。只见乡评推孝行，岂知俗效在兵机。黄云古渭边烽断，春草临洮战马肥。了取功名上麟阁，莫因昼锦苦思归。
0	0	0	0	0	0	0	1	0	0	0	0	闲居初冬作,香碗蒲团又一新，天将闲处著闲身。东窗换纸明初日，南圃移花及小春。妇女晨炊动井臼，儿童夜诵聒比邻。早知闾巷无穷乐，悔不终身一幅巾。
0	0	0	0	0	0	0	0	0	0	0	1	狱中闻母丧,手执家书悲故乡，萱花一夜老高堂。忍看泪滴成流水，愁听机声过短墙。身上衣裳针线旧，眼中形影梦魂长。杜鹃不惜王孙恨，啼断东风几夕阳。
0	0	0	0	0	0	0	0	0	0	0	1	送李永怀归东平,霜花初下雁南飞，葭菼苍苍柳欲稀。落日故人千里别，寒风汶水一帆归。盛年典郡民皆爱，清代成名志不违。几度都门聚还散，何时同返故园扉。
0	0	0	0	0	0	0	0	0	0	0	1	梅花借喜雪韵 其一,老去风光报答难，树头春律喜新班。忽惊断岸一番雪，便忆故园千叠山。斜日淡烟茅舍外，冷香幽韵竹篱间。玉壶虚佐寒窗静，不敢呼童取次攀。
0	0	0	0	0	0	1	0	0	0	0	0	中秋宴集黄园与述叔谭诗并寄树人日本,去年今夕谭诗地，明月高楼世已遥。万影接天惟自俯，一舟临水不堪招。故人颜色疑秋梦，往事凄迷有落潮。剩欲缄愁寄东海，露深回雁正萧萧。
0	0	0	0	0	1	0	0	0	0	0	0	与李文举登梦野亭,樽俎相逢散百忧，虽非吾土共登楼。天边云送荆王雨，江上枫彫宋玉秋。华发不堪怀故国，清杯相与散牢愁。清谈七泽谁强健，莫学骚人赋远游。
0	0	0	0	0	0	1	0	0	0	0	0	对月寄同志,霜满中庭月在林，塞鸿频过又更深。支颐不语相思坐，料得君心似我心。
0	0	0	0	0	0	0	0	0	0	0	1	夏日村居次焦山郭次甫韵,万里天光海气凉，阑干十二海天长。粟舂铁树飞泉响，酒压金茎玉露香。柳岸客过桃叶渡，柴门人指杏花乡。阴阴绿树江村晚，倦鸟归来带夕阳。
0	0	0	0	0	0	0	0	0	0	0	1	其二十,万里非吾土，三年失我常。只愁鸢跕跕，敢作鹤昂昂。白竹连闽越，黄云入夜郎。何时返栖息，谁为问桃娘。
0	0	0	0	0	0	0	0	0	0	0	1	白沟行,白沟河边蕃塞地，送迎蕃使年年事。蕃使常来射狐兔，汉兵不道传烽燧。万里锄耰接塞垣，幽燕桑叶暗川原。棘门灞上徒儿戏，李牧廉颇莫更论。
0	0	0	0	0	0	0	0	0	0	0	1	河上,堤外三竿日，河边八尺泥。夜风喧马枥，秋露冷鸡栖。岁月吾生老，关山客梦迷。故园桃李树，摇荡不成蹊。
0	0	0	0	0	0	0	0	0	0	0	1	雨,轻暖卷帘衣，孤亭暮雨微。落红辞密树，新绿满遥扉。阶下苔痕长，梁间燕子归。西窗灯影暗，枯坐欲忘机。
0	0	0	0	0	1	0	0	0	0	0	0	湖村访友,我爱骚人住水湾，当门湖水白潺潺。安排游客床头酒，供给诗家屋外山。笴干著风低翠色，苔衣经雨上新斑。向谁乞得丹青笔，写出村图一幅间。
0	0	1	0	0	0	0	0	0	0	0	0	浣溪纱 其一 余有戏答叶观复立夏秤人小词，朱遁叟以闺情见和，爰叠前韵，更效两阕,一袅腰支似怯生。闲庭草地不沾尘。玉衡系住几多春。仿佛秋千场上见，平分莺燕掌中轻。这般时候那般人。
0	0	0	0	0	0	0	0	0	0	0	1	村居即事三首 其一,西成东作常无事，妇馌夫耕万里同。但愿清平好官府，眼中历历见豳风。
0	0	0	0	0	0	0	0	0	1	0	0	闺怨,幽人畏人知，深闺独闭时。莫令秋月入，照见妾空帷。
0	1	0	0	0	0	0	0	0	0	0	0	春别,幽芳本未阑，君去蕙花残。河汉秋期远，关山世路难。云屏留粉絮，风幌引香兰。肠断回文锦，春深独自看。
0	0	0	0	0	0	0	0	0	0	0	1	游灵峰寺,满眼峰峦总是诗，挥毫难尽个中奇。鸣琴声彻归云洞，曲水流同品字池。啼鸟忽闻无觅处，好山贪看立多时。兴游忘却归途晚，望海亭前月上迟。
0	0	0	0	0	0	0	0	0	0	0	1	挽袁正修将军二首 其一,曾许燕然再勒铭，谈兵相对眼偏青。金台重价求龙马，玉帐凄风落将星。处处鲸鲵喧海岛，年年烽火照边庭。时危谁是乾城者？哀角悲笳不忍听。
0	1	0	0	0	0	0	0	0	0	0	0	夜出罗村,蛇矛捎云烟满溪，火光照山闻马嘶。暴儿夜半打平寨，阳村岘头江路大。梦中惊窜迷东西，十步九踣伤淤泥。母号女哭不相顾，冥冥驱牛入山去。
0	0	0	0	0	0	0	0	0	0	0	1	留曹大行石闾夜饮曾波阁分韵,良夜难忘酒，君来兴未穷。乡心逢节动，客意向山同。晴月曾波里，秋声老树中。吹笙还缥缈，鹤背有双童。
0	0	0	0	0	0	0	0	0	0	0	1	德安雨晴书怀,日出照空林，阶前流水音。讼庭鸣鸟悦，书几落花深。遥忆故园草，萋萋何处寻。堪悲贪寸禄，虚掷此光阴。
0	0	0	0	0	0	0	0	0	0	0	1	其五,三十已专城，斯亦未足贵。潘舆归故乡，吾乐宁可既。
0	0	0	0	0	0	0	0	0	0	0	1	寄齐兰野三首 其一,丝桐松下访知音，药甲青云一径深。祇谓龙骧閒豹略，谁知城市隐山林。诗吟子建须拚酒，赋薄长卿祇为金。拟泛虚舟期汗漫，萧然世味一何心。
0	0	0	0	0	0	0	1	0	0	0	0	江村,商秋木叶早辞柯，寂寞江村夜独过。蟹簖月明微有露，渔舟风动不关波。萧萧鸿雁来何远，落落星辰望转多。自喜诗篇频野获，间情天付与吟哦。
0	0	0	0	1	0	0	0	0	0	0	0	哭甘文峰,解绶归来鬓未华，逍遥岁梦忽惊蛇。玉楼独擅修文手，沧海谁怜绮季家。百里韶光留橘荫，五更风雨惜荆花。登堂念旧人何在，拭泪临风祇自嗟。
0	0	0	0	0	0	0	0	0	0	0	1	山村,细草危桥一径斜，柴门高柳是谁家。蕨羹麦饭无馀事，閒看溪边桔梗花。
0	0	0	0	0	0	0	0	0	0	0	1	东渡早梅一树岁华如雪酣赏成咏（第一句、第二句各缺一字）,暇日留囗事，期云亦囗开。乡心持岁酒，津下赏山梅。晚实和商鼎，浓香拂寿杯。唯应招北客，日日踏青来。
0	0	0	0	0	1	0	0	0	0	0	0	别韦苏州,百年愁里过，万感醉中来。惆怅城西别，愁眉两不开。
0	1	0	0	0	0	0	0	0	0	0	0	居庸察院和韵,龙飞汛扫三尺铁，修补前人幅员裂。大明钟鼓振边头，寂莫胡笳寒咽雪。关城月白明贡道，穷戍千山子孙老。吁嗟险阻固以形，愿望君王德不小。
0	0	0	0	0	1	0	0	0	0	0	0	江村渔隐,微茫烟水窟，窈窕野人家。屋里容书几，门前著钓槎。桃花春涨漫，桑树昼阴斜。欲问玄真子，栖迟几岁华。
0	0	0	0	0	0	0	0	0	0	0	1	送王录事却归华阴①,相送欲狂歌，其如此别何。攀辕人共惜，解印日无多。仙掌云重见，关门路再过。双鱼莫不寄，县外是黄河。
0	0	0	0	0	0	0	0	0	0	0	1	闻吴德徵岭表消息,汝系燕台狱，争传市虎新。一身投远戍，万里作流人。岭庙期鸦鬼，村徭问雁程。图书抛旧宅，冠盖失芳邻。雪忆三河夜，花经百粤春。遥将荒徼信，还慰故园亲。
0	0	0	0	0	0	1	0	0	0	0	0	杨花,轻风淡丽绣帘垂，婀娜帘开花亦随。春草先笼红芍药，雕栏多分白棠梨。黄鹂梦化原无晓，杜宇声消不上枝。杨柳杨花皆可恨，相思无奈雨丝丝。
1	0	0	0	0	0	0	0	0	0	0	0	哭薛西原二首 其一,今年岁在辰，亳上客星沦。为蝶真今梦，犹龙定宿身。图书空满箧，几阁已侵尘。愤极凭天问，何心生此人。
0	0	0	0	0	0	0	0	0	0	0	1	游永宁寺次巡抚邓中丞韵,晴日看山影未穷，竹林迢递小溪东。草铺横野新春雨，莺啭垂杨过午风。杯酒不须怜我老，笑歌方幸与君同。疏钟急柝归途晚，灯火前村隐树红。
0	0	0	0	0	0	0	0	0	0	0	1	出关,边楼回首削嶙峋，筚篥喧喧驿骑尘。敢望馀生还故国，独怜多难累衰亲。云阴不散黄龙雪，柳色初开紫塞春。姜女石前频驻马，傍关犹是汉家人。
0	0	0	0	0	0	1	0	0	0	0	0	怀宗人仲容,寻常念朋友，况复是宗人。久别弹琴少，相思掷卦频。旅游湘水远，家寄华山贫。早晚重来此，园林又过春。
0	1	0	0	0	0	0	0	0	0	0	0	登九峰楼,晴江滟滟含浅沙，高低绕郭滞秋花。牛歌鱼笛山月上，鹭渚鹙梁溪日斜。为郡异乡徒泥酒，杜陵芳草岂无家。白头搔杀倚柱遍，归棹何时闻轧鸦。
0	0	0	0	0	0	0	0	0	0	0	1	其四,险塞居庸未易劘，望乡台上望乡多。君心不隔丹墀草，祖誓无忘黑水河。前后炎刘中运歇，东西元魏百年过。愁来莫较兴衰理，只在当时德若何？
0	0	0	0	0	0	0	0	0	0	0	1	商山早行,晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。因思杜陵梦，凫雁满回塘。
0	0	0	0	0	0	0	0	0	0	0	1	次韵沙允恭感怀二首 其一,莫向春风忆旧游，老年怀抱不禁愁。自来自去堂前燕，相逐相呼树底鸠。行乐有孤灵运屐，笑谈无复庾公楼。武昌门外多官柳，能有几株今尚留。
0	0	0	0	0	0	0	0	0	0	0	1	萤,水阁无星夜，星星动夜芒。乱萍愁急雨，团扇感流光。乍可疏帘静，能知薄袖凉。玉钩隋苑路，燐火自荒荒。
0	0	0	0	0	0	0	1	0	0	0	0	游万春寺,啸震空山嗽白醪，祇园春暖聚时髦。青攒万竹喧天籁，绿绕长江隔世嚣。燕雀争飞新殿耸，雨花乱坠古台高。登临一觉浮名梦，谢却鸡虫半日劳。
0	0	0	0	0	0	0	0	0	0	0	1	久雨中秋晚晴,不期久雨晚来晴，扫尽烟云见太清。秋色莫如今夜好，月光总是故乡明。一镫诗酒增怀感，几日萧疏洗甲兵。举目山河无掩蔽，皖南风景客中情。
0	0	0	0	0	0	0	0	1	0	0	0	濂村以濂泉得名（泉在兔垸当午亭之北）,旧业东山麓，濂泉在北原。引渠通野圃，分翠入烟村。一勺支流水，诸峰耳叶孙。道州千古意，胜绝敢重论。
0	0	0	0	0	0	0	1	0	0	0	0	将如外海看山先寄道傍诸友,吾衰何所如，俯仰在一席。舍傍有小水，相望渺南北。静久动乃宜，住多行亦得。朝往暮南还，路旁事旧识。故人邀我饭，半饷吾未惜。东老对回公，神仙无恶客。
0	0	1	0	0	0	0	0	0	0	0	0	游天童山四章 其一,扪岭回南阿，清娱足平甸。桑麻蒸微暄，风翻色时变。籁寂鸣鸟和，树稀行人见。移意就嶒崚，拓胸先旷散。缘径抵松栝，层阴失霄汉。穷搜辟阴森，蹑迹谢羁绊。
0	0	0	1	0	0	0	0	0	0	0	0	寄怀方生伯情,少年白皙胜王昌，文藻风流更擅场。一自词坛逢少侠，愈令吾党有辉光。论交尚忆清秋月，握别俄惊白雁霜。赋就不堪摇落思，故人曾否念倡狂。
0	0	0	0	0	0	0	0	0	0	0	1	寄留都比部陈次岩陈来书甚夸其署中之胜,公车同赋帝京篇，一判风烟几十年。江上暮云寒自结，天涯明月夜谁怜。吟踪欲遍三山外，醉眼应空六代前。亦识仙曹多丽况，新诗可少故人传。
0	1	0	0	0	0	0	0	0	0	0	0	玩鹅池怀古,日隐暮山紫，霞光荡池水。右军有遗墟，积翠横旧址。谁实馈生鹅，山阴刘道士。道德几千言，烟云落满纸。万象集毫端，出入清虚里。古迹今尚存，高风不可企。池水自悠悠，景慕何时已。
1	0	0	0	0	0	0	0	0	0	0	0	塞下曲 其一,一声画角起边愁，满目黄云暗戍楼。夜半将军传号令，明朝要斩郅支头。
0	0	0	0	0	0	0	0	0	0	0	1	寄刘伯贞,山中长日倦题诗，偶望乡关有所思。飞雨忽随龙去远，閒云独伴鹤归迟。度溪风剪松花落，绕径篱分野蔓垂。遥想西楼今夜月，玉人正是醉吟时。
0	1	0	0	0	0	0	0	0	0	0	0	白门怀古,炎精已熄兵戈起，汉苑青青草千里。长安日晚歌布乎，金刀血染权臣死。奉先本非王佐才，忠言弃斥成嫌猜。区区岂是老瞒敌，孤城坐守真堪哀。白门已下身将戮，摇尾求生尚何欲。座上应无大耳公，鸱鸮又啄奸雄肉。扁舟我来事已非，登临怀古徒伤悲。凄凉遗迹不可问，荒烟落日号狐狸。
0	0	0	0	0	0	0	0	0	0	0	1	闻琼乱 其二,寇乱今尤甚，虔刘遍里闾。长驱过建水，白昼入郊墟。威劫千人废，时平百计疏。故园溪畔路，消息近何如。
0	0	0	0	0	0	0	0	0	0	0	1	题画赠寓馆罗翁及单希贤 其一,京华相识半乡人，潞渚逢君意更亲。认取画中山好处，草堂归访故园春。
0	0	0	0	0	0	0	0	0	0	0	1	其二,人日岁常阴，今年雪更深。天空山竞出，春早柳难禁。四海三农望，孤城独客心。故园江上路，梅坞有谁寻。
0	0	0	0	0	0	0	0	0	0	0	1	幽斋,幽斋景萧索，懒漫性相亲。窗竹能医俗，园葵不救贫。残书留教子，淡月照随人。岑寂故乡梦，閒鸥况此身。
0	0	0	0	0	0	0	0	0	0	0	1	送人之边 其一,万里横戈赋远征，天涯去住不胜情。隔河猎火秋调马，古戍狼烟夜列营。沙碛春深无草绿，边城乱后少人行。客中知有还乡梦，莫听孤笳月下声。
0	0	0	0	0	1	0	0	0	0	0	0	厓门怀古,海滨头白老渔翁，今古兴亡在眼中。罢钓一过沉玉浦，挂飘犹畏覆舟风。珊瑚树底瞻龙衮，鹓鹭行边想贝宫。惆怅翠华何处所，一声长啸动高穹。
0	0	0	0	0	0	0	0	0	0	0	1	其六,故乡知己不曾逢，满目云山恨万重。斥堠霜清寒夜柝，谯楼风急晓城钟。此时绕树怜乌鹊，异县携家想駏蛩。独向晴檐问梅蕊，数枝和雪为谁容。
0	0	0	0	0	0	0	0	1	0	0	0	树杞林村即景,一村风景倍翛然，杂遝峰峦断复连。鸟趁白云齐度水，人随黄犊共耕烟。山溪逼仄挤奇树，石嶝嵚?泻急泉。安乐有窝谁卜筑，槿篱茅舍翠微间。
0	0	0	0	0	1	0	0	0	0	0	0	闲居漫兴 其八,遁迹衡门下，栖迟得自由。梅花悬小帐，莲叶汎轻舟。事业惭鸣凤，生涯笑拙鸠。尘缨何处濯，门外有清流。
0	1	0	0	0	0	0	0	0	0	0	0	送君御宪佥治兵甘州 其一,秋尽天山道几盘，萧萧韎韐塞霜寒。材官似雪分行出，胡女如花隘路看。白鼻騧前因舞袖，青油幕底拜呼韩。知君解得从军乐，不畏沙场行路难。
0	0	1	0	0	0	0	0	0	0	0	0	登鄂城寺楼,乱后行藏岂自由，此身虽在病兼忧。一抔徒积黄泉恨，四壁难为白日谋。数极乾坤见中否，迹随沟壑恐长休。可怜海内干戈满，独对江山倚寺楼。
0	0	0	0	0	0	0	0	0	0	0	1	除夕夜坐感怀,秉烛焚香坐不眠，夜长难到五更天。怀人此际隔千里，为客明朝是十年。远道风霜嗟老矣，故园梅柳想依然。椒盘献岁知谁共，独把金杯对影传。
1	0	0	0	0	0	0	0	0	0	0	0	元夕怀李伯实,往事伤心倍可怜，故人今夜渺云天。灯光月色鞦韆影，已隔春风二十年。
0	0	0	0	0	0	0	0	0	0	0	1	夜归,故园风物好，似待野人归。白屋闻乡语，青山识敝衣。水深星影大，野旷月痕微。昨日怜群雁，江天与共飞。
0	0	0	0	0	0	0	1	0	0	0	0	水村,万树垂杨绿不齐，人家住在涧东西。新篁迸玉方连屋，嫩荇如钱乍点溪。野墅客还忘闭户，晴沙屐过不沾泥。风光都似招贤里，只少红翎水鹤啼。
0	0	0	0	0	0	0	0	0	0	0	1	题申苕青画,黄鹄在天地，一举知圆方。游仙未解忧，时时思故乡。志士贵成仁，松乔非我良。众人树苦桃，君兰实不成。众人重鱼目，君珠黯无光。游艺为丹青，山川日徬徨。晻霭如鬼神，云霞出中肠。离忧翳萝木，阳谷不垂光。麇麚方慕类，与子聊低昂。
0	0	0	0	0	0	0	0	0	0	0	1	试笔,老来诗思如焦谷，自愧霜毫来故乡。乞与杨家枣心样，要将掣管试诸郎。
0	0	0	0	0	1	0	0	0	0	0	0	杏花,暖气潜催次第春，梅花已谢杏花新。半开半落闲园里，何异荣枯世上人。
0	0	0	0	0	0	0	0	0	0	0	1	辛亥正旦呈牛典簿王编修（洪武四年是年春除丰城）,客中两度逢正旦，江上相看感岁华。仙杖遥瞻丹凤阙，官船进泊白鸥沙。雪消星石添春水，日射香炉散晓霞。却忆故园兄弟乐，屠苏酒对小梅花。
0	0	0	0	0	0	0	0	0	0	0	1	江村,西风朝散汉臣班，万里江村一夜还。题柱声名空画省，采芝岁月有青山。烟开曲水频垂钓，日卧苍梧不掩关。直欲天台拾瑶草，何人迟我白云间。
0	0	0	0	0	0	0	0	0	0	0	1	发新城至江浙书怀（癸丑）,夜发新城望浙城，好风吹送片帆轻。一丸皓月天心小，万里沧江镜面平。白浪总催前后事，青山不尽古今情。重来十载登临地，何处故人同眼明。
0	0	0	0	0	0	0	0	0	0	0	1	旅夜书怀,分水驿连古万州，烽烟无际黄云愁。三军不作刀环梦，一夜钲声绕戍楼。
0	0	0	0	0	0	0	0	0	0	0	1	舟中家报,泽国三千里，题书转自愁。乡心河畔草，客梦雨边舟。月落维扬夜，江深建业秋。归程应未远，时抚大刀头。
0	0	0	0	0	0	1	0	0	0	0	0	写竹寄匡世德先生（匡公善音律故以为言）,别来无物寄相思，千里聊将玉一枝。老去风流仍复在，制成箫管月中吹。
0	0	0	0	0	0	1	0	0	0	0	0	别怀玉,官曹不着市门仙，绿发匆匆换少年。惯作簿书尘里梦，愧无山水窟中缘。蜂腰鹤膝曾搜句，兔角龟毛不论禅。此别相思渺何许，一川山色雁连天。
0	0	0	0	0	0	0	0	0	1	0	0	春日闲居 其一,人间何物度朝昏，懒性新来更厌喧。除却跏趺惟饮酒，才闻呵殿便关门。虚窗月上摹松影，尘榻僧来印衲痕。独有盆梅嫌寂寞，故舒丹蕊照清樽。
0	0	0	0	0	0	1	0	0	0	0	0	和前人观梅雪有怀见寄,相思几欲扣停云，抱疾还嗟老不文。满眼梅花深雪片，何人野鹤在鸡群。诗肩相见高如旧，酒甲而今蘸几分。且向梁园赋清景，自知才思不如君。
0	0	0	0	0	0	0	0	0	0	0	1	早春杂咏,系马河滨及早春，鸣鸠燕乳往来频。故园风景知何似，自愧东西南北人。
0	0	0	0	0	0	0	0	0	0	0	1	登崇阳县北峰亭,高榭临公宅，凭轩万木秋。乱云横岛屿，鸣雁下汀洲。到此欲长醉，何门销旧愁。若为陶靖节，容易赋归休。
0	0	0	0	0	1	0	0	0	0	0	0	登慈云岭还访严印持忍公无敕邹孟阳闻子将于南山小筑信宿为子将题画作,慈云何盘盘，崒嵂罗众致。白石如叠浪，青林若簪髻。落日宜远山，况与秋爽会。忆昨湖上亭，解后多意气。感君十年心，发我千里思。江山日待人，突兀为我辈。从来费梦寐，到此烦应对。奇怀郁种种，笔墨差远寄。披襟欲嗒然，相与寻冥契。
0	0	0	0	0	0	0	0	0	0	0	1	忆归四首 其一,闲忆锄园种荔枝，望乡台上此心驰。人生贵在得乐耳，老去荣来安用之。蒲涧高僧书札杳，海珠疏雨钓竿迟。飘然欲买江边棹，卖赋无金探俸资。
0	0	0	0	0	0	0	0	1	0	0	0	游东山雨花台次许起文韵,拂石登台坐白云，重湖浦溆似回文。夕阳多处暮山好，秋水波时木叶闻。玄墓烟轻一点出，吴江霭重片帆分。高空却指南来雁，知是衡阳第几群。
0	0	0	0	0	0	0	0	0	0	0	1	游龙川霍山,浪著芒鞋到处游，乡关佳境足方投。已讶石塔淩云起，更喜瑶池绝顶流。方广大岩狮子口，玲珑异穴天龙头。惟怜墨客登临少，佳句蓝乔孰匹休。
0	0	0	0	0	0	0	0	0	0	0	1	其二,南浦知何处，兹间似故乡。多年苍桧古，竟日白莲香。野水流残照，山云送晚凉。乌衣有同调，弥觉笑言长。
0	0	0	0	0	0	0	0	1	0	0	0	乙未次普信院与首座惟表谈道,蓐食起紫阳，憩寺始亭午。清幽释子居，山影落窗户。楼台互相临，云石粲可睹。阴崖溜清泉，甘美过牛乳。山僧立胜事，争以筠筒股。表公久游方，妙谛明佛祖。虽未众拆床，已见屦满户。相携环翠堂，身觉度飞羽。登临固已往，况乃真吾土。
1	0	0	0	0	0	0	0	0	0	0	0	玉阶怨 其一,独坐惜罗袜，青苔生未歇。夜深梧影来，仔细寻秋月。
0	0	0	0	0	0	0	0	0	0	0	1	丁亥元旦次才伯韵,东风早晚到天涯，客子逢春正忆家。柏叶漫传元旦酒，江梅应发故园花。不愁逆旅无亲戚，依旧江湖有岁华。深负郑庄腾荐剡，游岩痼疾久烟霞。
0	0	0	0	0	0	0	0	0	0	0	1	次韵田长卿,欲伴秦人隐，桃源何处寻。俯惭鱼在藻，仰羡雀投林。未有丝生鬓，宁无血染襟。回头望乡国，霭霭暮云深。
1	0	0	0	0	0	0	0	0	0	0	0	宫怨,花发长门又一春，守宫检点臂纱新。卷帘通得昭阳月，闲话琵琶出塞人。
0	0	0	0	0	0	1	0	0	0	0	0	寄同年陈知府安,千里封章奏九天，喜承恩命赐归田。交游总叹故人去，民庶多思太守贤。翠壁啼猿巫峡路，清风落日晋江舡。到家莫忘同年好，鸿雁来时寄锦笺。
0	0	0	0	0	0	0	1	0	0	0	0	游法济寺 其一,俯槛微歌猛虎行，暮楼钟铁又铮铮。好将石剑磨三伏，自有巴猿报五更。种竹养茶家计薄，依山临水国风清。张王左道曹刘战，秖此祇园不识兵。
0	0	0	0	0	0	0	0	0	0	0	1	其二,风惊梧叶觉秋还，万丈归心到北山。已许生平江海上，坐求功业簿书间。颇闻都护刊铜柱，更喜将军入玉关。朝野清明无一事，相从那使酒樽闲。
0	0	0	0	0	0	0	0	0	0	0	1	柳山石壁凹深泾川公每至坐卧其中余遂表为司马岩并纪一诗,北山多幽踪，灵怪具兹石。窈曲壶峰房，巉岩老蛟脊。寒泉界遥青，烟萝缀疏碧。云构俨成居，神仙合来宅。司马真天人，辅世应帝谪。税驾归故乡，徜徉此投迹。草树徵文章，烟霞卫巾舄。俯仰皆有馀，动静随所适。我愿标嘉名，大刻示无易。盛美垂千秋，留光照山泽。
0	0	0	0	0	0	0	0	0	0	0	1	楼月,小楼凉不寐，白月静娟娟。半岭含秋气，千林灭晚烟。海边烽火动，塞上羽书传。此夜关山曲，寒光万里悬。
0	0	0	0	0	0	0	0	0	0	0	1	寄李学士,别来无日不思君，渺渺燕山望楚云。到县几多知识在，入门强半死生分。乡闾叙齿应皆让，子舍添丁或未闻。冰泮龙河候兰楫，须知同馆重离群。
0	0	0	0	0	0	0	0	0	0	0	1	忆前年今日（九月初七）,前年今日达龙湾，人在沧江杳霭间。夜傍石头城系缆，旧游触目是乡关。
0	0	0	0	0	0	0	0	0	0	0	1	睹军回戈,关中群盗已心离，关外犹闻羽檄飞。御苑绿莎嘶战马，禁城寒月捣征衣。漫教韩信兵涂地，不及刘琨啸解围。昨日屯军还夜遁，满车空载洛神归。
0	0	0	0	0	0	0	0	0	0	0	1	闻黄子鸿自南昌归里，诗以慰之,毷氉秋风又急装，空劳苏季上书忙。早知过望名难副，况是初逢貌不扬。岐路转为杨子泣，穷途休效阮生狂。湖亭因尔重回首，翻念莼鲈忆故乡。
0	0	0	0	0	0	0	0	0	0	0	1	矮斋杂咏 忆西湖,十年南国叹徘徊，一片乡心拨不开。应是西湖花柳问，风流何事未归来。
0	0	0	0	1	0	0	0	0	0	0	0	过军铺望先君驻营旧址,莽莽尘沙起，龙舒旧战场。而今空壁垒，往事付沧桑。白骨迷衰草，忠魂陨夕阳。登高望先泽，涕泪满征裳。
0	0	0	0	0	0	0	0	0	0	0	1	哭何以高,少日才名重，平生分谊亲。酒多应是病，金尽未为贫。往事成春梦，残花逐市尘。天涯空怅望，零落转伤神。
0	1	0	0	0	0	0	0	0	0	0	0	读梅村集（五首录二） 其一,生性多情句自工，置身天宝乱离中。杜陵诗句兰成赋，悱恻缠绵一例同。
0	0	0	0	0	0	0	0	0	0	0	1	次韵答伍公年二首 其一,浊世佳公子，前朝旧相门。公侯今必复，文雅道弥尊。落日乡心远，春风海气昏。闭门三日雨，吟罢共谁论。
0	0	0	0	0	0	1	0	0	0	0	0	春初怀友人北上,祖道还如昨，芳年已暗过。离群春梦少，卧病雨声多。暝雪黔山路，条风汉水波。相思逐归雁，先尔渡黄河。
0	0	0	0	0	0	0	0	0	0	0	1	次韵平甫村墅春日,昨日青青尚未齐，忽看春色满高低。陂梅弄影争先舞，叶鸟藏身自在啼。樵蹻踏云归旧径，渔蓑背雨向前溪。似知我欲逃轩冕，谈笑相过各有携。
0	0	0	0	0	0	0	0	0	0	0	1	又别北村,结交三十载，会面苦不易。相逢郧楚间，复判三晋辔。昔见犹朱颜，今并黄发次。唯公展经纶，麟凤见灵异。神化俟丹青，台鼎有馀地。蹇余耕牧身，中台本非位。倚玉联旌麾，日抱鳏旷愧。终当乞骸归，初服返荷芰。愿公加餐饭，力任天下事。
0	0	0	0	0	0	0	0	1	0	0	0	游灉湖上寺,湖上奇峰积，山中芳树春。何知绝世境，来遇赏心人。清旧岩前乐，呦嘤鸟兽驯。静言观听里，万法自成轮。
0	1	0	0	0	0	0	0	0	0	0	0	甲子初冬宿直玉堂凄风小雨次日即承先帝晏驾之变距今二十年矣大忌前一日孤臣独眠山庵景象正似当年挑灯危坐闻田家鼓笛之声凄其有感二首 其一,无限都人哭鼎龙，年多泽久似仁宗。愁来一样黄昏雨，天上人间自不同。
0	0	0	0	0	0	0	0	0	0	0	1	游虞山得绝句八首 其八,细雨何堪归思侵，玉箫金管阁春阴。破山寺里花深处，犹剩词人一片心。
0	0	0	0	0	0	0	0	0	0	0	1	游独山,何处宜常往，言寻独有山。浮云将水逝，幽鸟与人閒。一径通深谷，经年掩旧关。春风吹蕙帐，高卧若为攀。
0	0	0	0	0	0	0	0	0	0	0	1	寄陈雨泉方伯八韵,滇南亦何幸，万里得吾师。海上雁飞早，吴中书报迟。意深元两见，交澹永相知。久别各风雨，端居聊岁时。霜柑春酿熟，野馆故人期。税毕门常净，郊行杖每持。月留鹤市景，松偃虎丘枝。何处藏神剑，灵光复为谁。
0	0	0	0	0	0	0	0	0	0	0	1	舟中卧病,世味阅来淡，乡心殊未恬。扁舟同病载，新水共愁淹。敲雪添棉袄，遮风下布帘。归期不敢问，暗把梦来占。
0	0	0	0	0	0	0	0	0	0	0	1	旅次春眺,独倚危栏春意远，本无情绪强登临。一眉晚拂晴山黛，万缕风摇岸柳金。久负故园泉石约，恍惊老鬓雪霜侵。两年双脚数千里，奔走尘埃损道心。
0	0	0	0	0	0	0	0	1	0	0	0	始赴东山口杨柳村庄作① 其五,瓜地怜兹卜，菟裘无别营。刈麻防久雨，祈谷望新晴。田父休询姓，山禽不辨名。庞公遗后计，独有鹿门耕。
0	0	0	0	0	0	0	0	0	0	0	1	其二,甘泉烽火到长安，阙下衣冠立马看。北转储胥刍粟富，西来骠骑雪霜寒。观兵帐外期超距，拜将庭中议筑坛。细柳已屯江总制，月明羌笛满桑乾。
1	0	0	0	0	0	0	0	0	0	0	0	赵城怀古,邯郸旧公子，骑马又鸣珂。手挥白玉鞭，不避五侯车。闲愁春日短，沽酒入倡家。一笑千万金，醉中赠秦娥。如今高原上，树树白杨花。
0	0	0	0	0	0	0	1	0	0	0	0	寄王清泉刺史,故人多远识，早已宦情微。林壑但寥落，酒樽无是非。心轻五马贵，人羡一鸿归。予亦风尘倦，秋来思振衣。
0	0	0	0	0	0	1	0	0	0	0	0	城南水榭怀施愚山,渼陂连紫阁，鸟影度秋屏。远望知岩壑，高居接渺冥。湖光分裂帛，山色拥来青。花落题名处，相思在敬亭。
0	0	0	0	0	0	0	0	0	0	0	1	次韵酬屯田陈丈见寄,老年才到病还催，老病成丛拨不开。腹冷有时如咽雪，耳虚终日独闻雷。半生辛苦归三径，万恨销磨向一杯。赖得竹窗无事处，清风频共故人来。
0	0	0	0	0	0	0	1	0	0	0	0	梅,挺挺新枝冒雪开，江南此种冠花魁。天公有意怜幽独，特遣阳和到早梅。
0	0	0	0	0	0	1	0	0	0	0	0	送狄员外巡按西山军（得霁字）,兵马守西山，中国非得计。不知何代策，空使蜀人弊。八州崖谷深，千里云雪闭。泉浇阁道滑，水冻绳桥脆。战士常苦饥，糗粮不相继。胡兵犹不归，空山积年岁。儒生识损益，言事皆审谛。狄子幕府郎，有谋必康济。胸中悬明镜，照耀无巨细。莫辞冒险艰，可以裨节制。相思江楼夕，愁见月澄霁。
0	0	0	0	0	0	1	0	0	0	0	0	韦涌诸子中秋见怀用韵赋答,过眼秋光又一年，西风吹倒半池莲。老夫怕见青铜镜，稚子争收白玉钱。愁似坚城攻未破，诗逢大敌战谁先。相思未敢遥相忆，却恐晴阴各一天。
0	0	0	0	0	0	0	0	0	0	0	1	额勒苏台闻雁有怀德尹时闻弟乞假将出都,一声哀响落秋旻，列幕灯明夜向分。倦枕何人还不寐，望乡有客最先闻。路长辽海霜前月，天偪阴方雪后云。附尔封书须早达，人间兄弟有离群。
0	0	0	0	0	0	0	0	1	0	0	0	登云峰二三子咏歌以从欣然成谣二首 其一,淳气日凋薄，邹鲁亡真承。世儒倡臆说，愚瞽相因仍。晚途益沦溺，手援吾不能。弃之入烟霞，高历云峰层。开茅傍虎穴，结屋依岩僧。岂曰事高尚，庶免无予憎。好鸟求其侣，嘤嘤林间鸣。而我在空谷，焉得无良朋？飘飘二三子，春服来从行。咏歌见真性，逍遥无俗情。各勉希圣志，毋为尘所萦。
0	0	0	0	0	0	0	0	0	0	0	1	射,才买雕弓出市头，欲将骑马觅封侯。霜颠笑杀关门将，未识英雄一段愁。
0	1	0	0	0	0	0	0	0	0	0	0	哭陈陶处士,园里先生冢，鸟啼春更伤。空馀八封树，尚对一茅堂。白日埋杜甫，皇天无耒阳。如何稽古力，报答甚茫茫。
1	0	0	0	0	0	0	0	0	0	0	0	追和范文正公鄱阳诗 移竹植郡斋之东用怀庆朔堂韵,手移修竹傍墙栽，老眼青青为竹开。独坐书斋谁是伴，清风时作故人来。
0	0	0	0	0	0	0	0	0	0	0	1	其六,故园风物趁春华，归及昭平即见家。僮女正薰临贺笋，畲人初制富川茶。
0	0	0	0	0	0	0	1	0	0	0	0	江村步月,言从琪树里，步出碧江湾。佳景哉生月，流光荡若环。相逢人出洞，为问客还山。忽有香风至，岩芳拟共攀。
0	1	0	0	0	0	0	0	0	0	0	0	哭曹子念六首 其一,历落嵚嵜赴九泉，伯通椽下最堪怜。扶风何处归妻子，恸哭梁鸿废冢前。
0	0	0	0	0	0	0	0	1	0	0	0	宫词 其七,怨敛青蛾久未开，何心红粉理慵来。杨花白洒宫墙絮，枫叶丹迷苑径苔。镠锁结衣扉影合，铜壶飞泪箭声催。近臣侍从多文学，谁似相如作赋才。
0	0	0	0	0	0	0	0	0	0	0	1	其四,南北惟堪恨，东西实可嗟。常飞侵夏雪，何处有人家？风刮阴山薄，河推大岸斜。祗应寒夜梦，时见故园花。
0	0	0	0	0	0	0	0	0	0	0	1	哭王赞府,白水流今古，青山送死生。驱驰三楚掾，倏忽一空名。金玉埋皋壤，芝兰哭弟兄。龙头孤后进，鹏翅失前程。愁变风云色，悲连鼓角声。落星辞圣代，寒梦闭佳城。伊昔来江邑，从容副国英。德踰栖棘美，公亚饮冰清。大厦亡孤直，群儒忆老成。白驹悲里巷，梁木恸簪缨。陇遂添新草，珠还满旧籯。苍苍难可问，原上晚烟横。
0	0	0	0	0	1	0	0	0	0	0	0	九月晦日,雁序逢秋杪，鹏霄睇日斜。帝阶蓂罢叶，客馆菊犹花。信美非吾土，纷回是物华。讵堪霜露变，临水怅蒹葭。
0	0	0	0	0	0	0	0	0	0	0	1	相和歌辞 其一 ①长门怨二首,天回北斗挂西楼，金屋无人萤火流。月光欲到长门殿，别作深宫一段愁。
0	0	0	0	0	0	0	0	1	0	0	0	泛舟至近村茅徐两舍劳以尊酒,小舸悠飏亦乐哉，迢迢故取北村回。山从树外参差出，水自城阴曲折来。乐岁共忘东作苦，残租不待急符催。旧邻父老睽离久，唤取开颜把一杯。
0	0	0	0	0	0	0	0	0	0	0	1	又答,白发飘萧老翰林，故乡长忆越山阴。客程牛渚星槎远，吟思龙江烟浪深。多子出疆迎荡节，顾予为国抱葵心。行看洱水堤边柳，满马春风拂醉吟。
0	0	0	0	0	0	0	0	0	0	0	1	方山阻风,征帆早喜到江东，凝望乡关咫尺通。岂谓三朝又三暮，依然愁水复愁风。空馀山色烟波外，枉却秋光道路中。但得快哉旗脚转，更何分别问雌雄。
0	0	0	0	0	0	0	0	0	0	0	1	闺情（以下京集）,秋风袅袅生罗衣，美人夜泣红烛微。郎骑白马临邛去，楼上年年燕子归。
0	0	0	0	0	0	0	0	0	0	0	1	营平里,边事年来日渐非，营平故里一沾衣。忽闻廊庙盈廷议，却忆将军振旅归。北阙浮云迷望眼，西山烽火接郊畿。何人再执屯田奏，见说三军正苦饥。
0	0	0	0	0	0	0	0	0	0	0	1	其二,不见春花忆故乡，更愁炎月滞炎方。柴门旧对沧江迥，野服无如白苧凉。海内形容犹道路，天涯恩泽更农桑。何时挂却尘冠去，散发行歌与世忘。
0	0	0	0	0	0	0	0	0	0	0	1	闻今上驻跸端州恭纪 其一 原作,铜柱珠崖日月光，弯弓东望尽扶桑。风云本不遗屠钓，天地何曾外犬羊。失在东隅非汉过，至于南海是周疆。两都父老还跂望，愿得威加归故乡。
1	0	0	0	0	0	0	0	0	0	0	0	春日田园杂兴,春来非是爱吟诗，诗是田园乐兴时。清入吟怀花月照，红生笑面柳风吹。村声荡耳乌盐角，社酒柔情玉练槌。閒闷閒愁侬不省，春来非是爱吟诗。
0	0	0	0	0	0	0	0	0	0	0	1	秋夕,初秋荷气清，晚萼红逾重。明月照绿房，修擎聚青汞。久坐至露深，结怀不成梦。宵长岁过半，鸟息枝犹动。伤哉望乡人，见云愁澒洞。
1	0	0	0	0	0	0	0	0	0	0	0	寄公立,一朝挥别袂，九日在征岐。识我相思意，如君独坐时。榴花须满盏，菊蕊况盈枝。目下重阳泪，宜看杜牧诗。
0	0	0	0	0	1	0	0	0	0	0	0	望庐山二首 其一,扁舟夜泊浔阳岸，隐约香炉五老巅。红叶天灯飞鸟外，白莲僧社断猿边。苍崖影合东林寺，银汉光连瀑布川。亦有宗雷违四想，千峰无路访群仙。
0	0	0	0	0	0	0	0	0	0	0	1	湖边晚泊,落日荒城外，栖乌匝树阴。江空浮月早，山暝薄岚深。远火惊村吠，归舟咽橹音。乡心正愁绝，飘泊动孤吟。
0	0	0	0	0	0	0	0	0	0	0	1	其二,兄弟江南身塞北，雁飞犹自半年馀。夜来因得思乡梦，重读前秋转海书。
0	0	0	0	0	0	0	0	0	0	0	1	其二,身世浮云无定迹，客中二十四回秋。故乡此夕逢佳节，閒看星河彻夜流。
0	0	0	0	0	0	0	0	0	0	0	1	为令诒题写真二图 其一 梅花村晏坐,前年君过大庾岭，清梦每到罗浮巅。梅花开时雪万树，蛮乡地僻心悠然。归寻图画记畴昔，万里回看如咫尺。想见参横月白时，酌酒对花谁主客。
0	0	0	0	0	0	0	0	0	0	0	1	游赤松山分韵得弟字,旦发东郭门，晚憩北山址。乍离城市喧，益羡丘壑美。舍车陟岖嵚，停策玩清泚。游目苍崖颠，放情白云里。攀林感落英，涉涧悲逝水。冀凭栖遁踪，往遇冥寂士。忽见山阿人，彷佛君平起。何当乘素烟，相与嚼丹蕊。牧羊事已乖，鍊石情徒止。长揖谢荒祠，永愧尔兄弟。
0	0	0	0	0	0	0	0	0	0	0	1	江村即事,江村暝色渐凄迷，数点残鸦杂雁飞。雁宿芦花鸦宿树，各分一半夕阳归。
0	0	0	0	0	0	0	0	0	0	0	1	东湖春日,湖外红花间白花，湖边游女驻香车。鞦韆对起花阴乱，蹴鞠孤高柳带斜。无数小鱼真得所，一双新燕宿谁家。故园风景还如此，极目飞魂逐暮鸦。
0	0	0	0	0	0	1	0	0	0	0	0	次韵宜掾徐子美见寄,去年与子别当涂，彼此形骸若梦馀。怅望欲穷千里目，相思不寄一行书。青山归去容身好，白眼从来处世疏。桂水东流须入海，新诗时复委双鱼。
0	1	0	0	0	0	0	0	0	0	0	0	哭侄阿乘三首 其一,生期嗣芳轨，奄忽抚灵车。竹下衔杯尽，苔前望履虚。膏帷初息照，尘榻尚留书。魂去依长夜，心伤十起馀。
0	0	0	0	0	0	0	1	0	0	0	0	和茧雪和归田园居六首 其一,出门无远近，落日见寒山。长吟苦涩诗，落落三十年。时亦荒唐酒，壁上吼龙渊。躬耕筋力缓，草宅墓南田。作客新丰市，小楼僦二间。渡口青枫落，征帆湍不前。徙何红泉侧，人外礼白烟。忽生孤士感，勒诗灵怪颠。勿云桑树枯，十亩信间间。归谋老妇祭，酿熟村村然。
0	0	0	0	0	0	0	0	0	0	0	1	其三,君本滇阳人，还生岭南地。巴陵非故乡，京口亦何意。莫问东西踪，浮生本如寄。松楸翳成阴，桑梓郁交翠。所至各萦怀，功名勿留滞。吾生半南北，归与子同计。旧业空衡湘，侨居托幽蓟。向来金陵路，展转劳梦寐。造物不我仇，卜邻愿当遂。此意君独知，吾言谅非戏。
0	0	0	0	0	0	0	0	0	0	0	1	宫词 其六十四,春殿千官宴喜归，上林莺舌报花时。宣徽旋进新裁曲，学士争吟应诏诗。
0	0	0	0	0	0	0	0	0	0	0	1	登恒山遇雪,塞北一雪天增高，千岩万壑如云涛。天孙剪水水龙号，银花翻海走白鳌。仙家鹤氅乘罡飙，珠幡玉盖来层霄。同过元都慰寂寥，璧也何幸蒙佳招。相与拍手醉琼醪，俯视四海空色毫。龙沙万里寒萧条，更遣滕六埋天骄。悯念赤子声嗷嗷，六丁下界除氛妖。遗蝗入地今全消，有年大有千千朝。天子垂拱同唐尧。
0	0	0	0	0	0	0	0	0	0	0	1	春日忆故园花树和张少游,小苑繁花树树奇，映山临水惜芳菲。步摇弱佩风微入，汗浥残妆露未晞。密叶丛阴莺并语，香台兰榭燕交飞。故园物色今如此，何事天涯人未归。
0	0	0	0	0	0	0	0	0	0	0	1	白马篇,边城八九月，北风号枯枝。白马谁家子，往来阴山陲。左右佩双鞬，出入拥龙旗。策名壮士籍，曾受天子知。羽书昨夜至，虏骑犯金微。驱马出塞门，一军生光辉。一战摧前锋，再战破重围。日暮休我兵，胡笳惨以悲。男儿赴国难，何以身家为。不断单于臂，宁裹马革归。
0	0	0	0	0	0	0	0	0	0	0	1	望西山,西望瑶山秀色重，邑城多傍最高峰。明霞落尽鸦犹语，尺素裁成雁适逢。吟骨对山双耸瘦，凉飙戟叶几摧锋。溪村月上愁无限，看到渔灯达暮钟。
0	0	0	0	0	0	1	0	0	0	0	0	寄友人,独立向江天，相思隔暮烟。草玄从客笑，衰白故人怜。五岳几时去，一丘长晏眠。幽怀何所寄，丛桂晚逾妍。
0	0	0	0	0	0	0	0	0	0	0	1	挽光禄李署正扈驾北狩死节,土木堆前日色黄，龙旗猎猎狩沙场。从容节义生前定，磊落声名死后香。遗恨千年随衮冕，故乡万里葬衣裳。宗盟地下谁相见，惟有南朝李侍郎。
0	0	0	0	0	0	0	0	0	0	0	1	闻宁武山寇破湘中诸县,江汉氛祲入，三湘更滞淫。梦魂依桂峤，泪血染枫林。虎落凄风过，蛇丘毒雾深。经年鱼雁断，摧折望乡心。
0	0	0	0	1	0	0	0	0	0	0	0	闺情四首 其一,春闺晓起泪痕多，倦理青丝发一窝。十八云鬟梳掠过，更将鸳镜照秋波。
0	0	0	0	0	0	0	0	0	0	0	1	西望太行诸山,白日如送客，青山解迎人。半空横叠嶂，万里一孤臣。涧积过年雪，风回隔岁春。并州虽暂住，难比故乡亲。
0	0	0	0	0	0	0	0	0	0	0	1	秋日閒居有怀黄大宗伯,万里温陵道，含情忆旧游。梦迷明月夜，人老白蘋秋。海阔休看雁，山深自倚楼。何时江路柳，重见木兰舟。
0	1	0	0	0	0	0	0	0	0	0	0	哭子相 其一,伏枕燕关气憯悽，惊魂忽破驿书题。窥人魑魅骄相狎，入眼星河黯自低。岁暮中原无騕袅，春晴大海有虹霓。何言后死斯文在，七圣襄城路转迷。
0	0	0	0	0	0	0	0	0	0	0	1	祀回,七陵秋祀罢，一骑雨中归。候火明孤馆，凉风洒客衣。草虫声转急，巢燕意多违。为托思乡梦，南云白处飞。
0	0	0	0	0	0	0	0	0	0	0	1	雾,光明人所好，幽暗此何为。树在溪无影，禽来鹘未知。爱花留润与，避日卷阴移。底事偏相恼，天涯欲望时。
0	0	0	0	0	0	0	0	0	0	0	1	戴村坝,汶流不许归东海，引入南湖运口粮。千里帆樯明月夜，薰风吹送枣花香。
0	0	1	0	0	0	0	0	0	0	0	0	哭王元规,华颠倾盖便忘年，信有乌衣不乏贤。膝上中郎名誉早，湖南司马岁时迁。去天尺五非无地，击水三千竟莫前。唇齿五车真底用，人琴冥漠付重泉。
1	0	0	0	0	0	0	0	0	0	0	0	闲居 其一,闲居冬已尽，独坐念将衰。霜叶不亲树，寒花多苦枝。单衣勤向日，薄命拙逢时。莫作将来计，人生未可知。
0	0	0	0	0	0	0	0	0	0	0	1	萤,每自不禁愁，萤光又见流。漫云能烛夜，底事更催秋。背月偷荧耀，因风托去留。昨年已感触，今夕忆从头。
0	0	0	0	0	0	1	0	0	0	0	0	感怀寄友人 其四,万缕千丝抽渐匀，思君多在柳园春。欲将折寄烦相忆，未必君情似柳新。
0	0	0	0	0	0	0	0	0	0	0	1	小憩湘江,小憩依丹壑，萧骚别洞天。枫林疏落雁，萝径乱呼蝉。客路馀千里，乡心还半年。前津望不极，迢递隔湘烟。
0	0	0	0	0	0	0	0	0	0	0	1	雨中柬郑道行,二月雨声寒，萧条拥鹖冠。疏钟沉别院，独鸟下空坛。久客嗟燃桂，深山想采兰。君家书带草，何似故园看。
0	0	0	0	0	0	0	0	0	0	0	1	村行书事,结屋临流水，柴门薜荔墙。四山松叶碧，一径菜花黄。草软牛羊卧，炊新麦豆香。邻翁閒聚处，浊酒话农桑。
0	0	0	0	0	0	0	0	0	0	0	1	东坡在惠州窘于衣食以重九近有樽俎萧然之叹和渊明贫士七诗今去重九三日尔仆以新谷未升方绝粮是忧至于樽俎又未暇计也因诵靖节贫士诗及坡翁所和者辄复用韵 其一,故乡堕渺茫，乃此穷山依。力业困乏资，萧飒如秋晖。人生初无根，岁月著翼飞。更堪几寒暑，蔓草真同归。与怀死后名，不补身前饥。已矣勿多谭，宁能置深悲。
0	0	0	0	0	0	0	0	0	0	0	1	雨（时计吏后作）,短日仍多雨，轻飞似暗尘。病逢寒食夜，书寄故乡人。节物频年异，衣冠后会新。圣朝容拙宦，又过五陵春。
0	0	0	0	0	0	0	0	0	0	0	1	同子瞻次梅圣俞旧韵题乡舍木山,江槎出没浮犀牛，波涛掀天谷为洲。江寒水落惊霜秋，危根瘦节鸣寒流。脆朽吹去谁镌锼，连峰叠嶂立酋酋。吾家此山不易得，十年弃置空自尤。猿号鹤唳岂无意，委蛇怪我怀羔裘。西归父老拍手笑，笑忆翁子躬薪槱。去时三山今有五，不问故园惟一丘。
0	0	0	0	0	0	0	0	0	0	0	1	闻边报,折冲倭虏庙谟成，几挽犹劳万里行。东抚高丽朝遣使，西临大夏塞屯兵。鱼龙海上辽阳戍，花马池边骠骑营。绝幕伏波俱此日，汉家枢筦在秦京。
0	1	0	0	0	0	0	0	0	0	0	0	游扶风山寺偶成,郁郁万株松，森森千树柏。闲游至螺峰，螺峰真秀绝。山深俗障空，地远尘嚣隔。曲径而通幽，有室愈精洁。图书妙古人，题咏多遗迹。屏开草色清，窗映苔岑碧。金筑地低窳，过夏犹炎热。嘉客两三人，相邀聊共适。俯仰于其中，陶然殊自悦。爽气扑眉清，凉风生面彻。
0	0	1	0	0	0	0	0	0	0	0	0	咏燕,海燕何微眇，乘春亦暂来。岂知泥滓贱，秪见玉堂开。绣户时双入，华轩日几回。无心与物竞，鹰隼莫相猜。
0	1	0	0	0	0	0	0	0	0	0	0	横浦驿别梁景怀何尚贤欧允亮,萍梗飘零笑此身，十年羁思不堪陈。谁知南北章江水，又向河桥别故人。
0	0	0	0	0	0	0	0	0	0	0	1	应挥使招集坐中北乐侑觞赋谢,燕寝清香散鹤群，玳筵霞色坐絪缊。蹁跹舞袖花间出，嘹喨歌喉竹下闻。旅梦乍回燕邸月，乡心犹共越溪云。凭高试望东南气，灿烂明星拂剑文。
0	1	0	0	0	0	0	0	0	0	0	0	咸阳怀古,高秋咸镐起霜风，秦汉荒陵树叶红。七国斗鸡方贾勇，中原逐鹿更争雄。南山漠漠云常在，渭水悠悠事旋空。立马举鞭遥望处，阿房遗址夕阳东。
0	0	0	0	0	1	0	0	0	0	0	0	文帝议以贾谊任公卿绛灌冯敬等害之乃毁谊曰洛阳年少擅权于是天子疏之以谊为长沙王太傅,诸老谗言入，长沙远地留。一闻天子议，众嫉少年谋。自堕奸谀术，谁宽痛哭忧。至今言绛灌，犹为孔门羞。
0	0	0	0	0	0	0	0	0	0	0	1	其四,春山椎鼓雀舌细，石涧垂丝鱼肉丰。异时相逐许馀地，杖藜自号田家翁。有年无累反观处，水天云尽涵秋空。虽然出处有义命，必欲长往非人同。校书千古窜讹谬，日长閒御瀛洲风，故园且付烟云笼。落笔成诗今几卷，洗我烦襟求副本。
0	1	0	0	0	0	0	0	0	0	0	0	游武昌西山经黄州杂诗五首 其一,颠越凭风涛，百里快一纵。泠泠大江流，了了胡吹送。排荡氛雾交，雷霆不可控。船镫界华夷，宵雨湿魂梦。俄惊飞艇前，跳入竞脱鞚。城堞探虚无，港屿迷罅缝。狭庐候晨色，鱼鳖俨在瓮。良游偿穷途，忍此托帡幪。邻栖有鸣雏，为客和潮哢。
0	0	0	0	0	0	0	0	1	0	0	0	游东山二咏次李丞相韵 其二 榴花谷,公如谢傅暂闲身，我亦归来效季真。山屐数陪销暇日，诗篇常许和阳春。虚怀寄傲三休外，洗眼旁观万态新。谷口榴花解迎客，骑鲸端为谪仙人。
0	0	0	0	0	0	0	0	0	0	0	1	和答陶南川兵侍,晓开画鹢带遥山，夜泊溪渔细柳湾。鸿雁逢时知北乡，莼鲈有约待南还。虚传海外千年药，且向人间一日閒。寄语隔船陶士雅，故园新笋鹿胎斑。
0	1	0	0	0	0	0	0	0	0	0	0	度关陇,陇头流水关山月，月色凄凉水呜咽。今古征人尽断肠，野客经过亦愁绝。连林二月冰不开，猛虎一吼苍崖裂。鹦鹉能言好寄书，心事茫茫向谁说。
0	0	0	0	0	0	0	0	0	0	0	1	晚泊京口,舟行易日暮，旅泊背孤城。酒力当秋胜，乡心逐夜生。人烟都会地，风雨大江声。明发空南望，苍然北固横。
0	0	0	0	0	0	0	0	0	0	0	1	元日有感（壬寅）,万国衣冠拜衮衣，两年元旦负归期。江云朝捲千寻碧，海日晴曛五色旗。江上雪消春水长，山中寒重早梅迟。莫思乡党常年会，宝剑当酬国士知。
0	0	0	0	0	0	1	0	0	0	0	0	寄独漉子,我从林屋洞，探得龙威书。赠尔浮沧海，游仙驾鲤鱼。云帆悬若木，乡路指扶胥。几夜罗浮月，相思望碧虚。
0	0	0	0	0	1	0	0	0	0	0	0	白家村访杨大器不遇,兵火寥寥百室存，空江自抱白家村。旧时杨器无人识，草没三郎古庙门。
0	0	0	0	0	0	0	1	0	0	0	0	石门瀑布,乱藤深树野云幽，鸣瀑山头爽气浮。似带轻烟凝暮霭，更飞凉雨入高秋。月明练影当空落，风细涛声逐涧流。寄语探奇诗酒客，芝田江上有龙湫。
0	0	0	0	0	0	0	0	0	0	0	1	夜泊枫桥怀所知,落日阊门外，枫桥暂泊舟。寒山初上月，吴苑欲含秋。别梦千重远，残钟半夜愁。天明望乡树，迢递忆同游。
0	0	0	0	0	0	0	1	0	0	0	0	长门怨二首 其一,一种宫中月，愁人独夜看。光辉流别殿，歌舞未曾阑。妾妒矜新宠，君恩落旧欢。素娥青桂里，相对两同寒。
0	0	0	0	0	0	0	0	0	0	0	1	其十,常日看花兴，兄行弟必陪。今朝望乡国，携手上春台。
0	0	0	0	1	0	0	0	0	0	0	0	荷花,野菼秋菰共一陂，水禽沙鸟最相知。浓香浩浩无人问，清影萧萧只自危。岁宴苦心终寂寞，夜深清泪独淋漓。渚宫更拟襄王看，犹恐雄风作阵吹。
0	1	0	0	0	0	0	0	0	0	0	0	漫兴十首和郭半村舍人韵 其一,少年意气斗阑干，倦翮西风久息翰。山鸟自栖残社屋，古桃不识旧衣冠。七哀野老啼何苦，十日清樽约巳寒。穷巷萧条断鸡犬，几家扳宅共刘安。
0	1	0	0	0	0	0	0	0	0	0	0	自延还鄜怀京师亲旧,羁旅无归不自任，重重白发巧相寻。扁舟前岁江湖客，匹马今朝关塞心。揽古岂无王霸略，穷途只有短长吟。故人憔悴多如此，谁解多情送好音。
0	0	0	0	0	0	0	0	0	0	0	1	其二,穷冬生朔雪，寒色满交河。绝塞人烟少，荒城戍角多。关山同汉月，部落半羌歌。欲破匈奴胆，君王莫许和。
0	0	0	0	0	0	0	0	0	0	0	1	京城客馆,公宇日无事，阅书稍怡情。浩漫罔穷极，静定悟始明。笼禽动幽响，庭草遂微生。俯念节物变，宴处常惧盈。宁复辞劳苦，王事驱我行。雨馀夕阳漏，空雷殷残声。暄爽倏未定，云势方纵横。访遇当获趣，及兹烦抱婴。何时故园友，浊酒与同倾。
0	0	0	0	0	0	0	0	0	0	0	1	凉州曲,何处笳声咽陇头，蓬婆城下不胜秋。霜飞白草惊胡走，月照黄河入汉流。上策尽休搜套卒，中原新拜富民侯。羌西夜夜梅花落，烽火关山满戍楼。
0	0	0	0	0	0	0	0	0	0	0	1	寄郑彦博,礼帙初携入奉常，濯缨又复向沧浪。匡时未必惭长□，抚事无如归故乡。雨钓海头机已息，云根谷口鬓俱苍。客来若也询馀计，题得新诗满草堂。
0	0	0	0	0	0	0	0	0	0	0	1	雁,北塞迎霜雪，西风送羽翰。数行天澹澹，万里路漫漫。日落秋声急，江空暮影寒。故人书断绝，矫首望云端。
0	1	0	0	0	0	0	0	0	0	0	0	画马图,房精夜陨渥洼水，中有天马变如鬼。籋云流赭登玉台，清风谡谡生双耳。无端遣入天子闲，足底百趼如关山。隔河唐将浴牝马，哀鸣顿足将奔还。风毛雨鬣不自整，肯顾苑北云锦斑。但有风棱馀瘦骨，窃衔不管霜蹄蹶。大星昨夜落旄头，好载阏氏媒突厥。
0	0	0	0	0	1	0	0	0	0	0	0	梅,墙边几树玉参差，照眼幽花冷自宜。香阵晚交风破蕊，粉花朝湿雪融枝。故人消息从谁寄，造物生成似我迟。且慰蹉跎尽诗兴，江楼闲笛不须吹。
0	0	0	0	0	0	0	1	0	0	0	0	哭郑二参政,豪气动奎光，金门谒帝王。朔南归圣治，冠冕出殊方。绿树孤坟在，青山百越长。若为官舍里，风暖荔枝香。
0	0	0	0	0	0	0	0	0	0	0	1	酬元秘书晚出蓝溪见寄,野兴引才子，独行幽径迟。云留下山处，鸟静出溪时。拙宦不忘隐，归休常在兹。知音倘相访，炊黍扫茅茨。
0	0	0	0	0	0	0	0	0	0	0	1	临安怀古次吴克庵学使韵,?町旧国枕山开，纵目凭高客思哀。瘴草碧侵群节墓，野花红暗抚蛮台。五邦地控交冈险，三洞泉通泸水来。边徼从前多谪宦，景贤祠下几徘徊。
0	0	0	0	0	0	0	0	0	0	0	1	哭张籍司业（一作哭陈陶）。（一作张乔诗）,先生抱衰疾，不起茂陵间。夕临诸孤少，荒居吊客还。遗文禅东岳，留语葬乡山。多雨铭旌故，残灯素帐闲。乐章谁与集，垄树即堪攀。神理今难问，予将叫帝关。
0	1	0	0	0	0	0	0	0	0	0	0	武功县中作三十首（一作武功县闲居） 其六,性疏常爱卧，亲故笑悠悠。纵出多携枕，因衙始裹头。上山方觉老，过寺暂忘愁。三考千馀日，低腰不拟休。
0	0	0	0	1	0	0	0	0	0	0	0	省行堂主往霅川化油,火冷灰寒老病身，一灯深夜伴孤贫。忍将滴滴思乡泪，说与溪头问疾人。
0	0	0	0	0	0	0	0	0	1	0	0	拟古诗五首 其一 陶渊明田园,谋生固有道，委情在耕凿。但勤四体力，勿嫌岁收薄。策杖看良苗，吹香如杜若。好风动平畴，垄间自舒约。岂惟儿女餐，浊醪还可酌。同生大化中，遗粒畀田雀。俛仰弄琴书，信无逾兹乐。
0	0	0	0	0	0	0	1	0	0	0	0	游崇福寺,我斋不盈丈，面壁兀若顽。出门天地阔，旷如脱牢关。青童迎相揖，笑报山僧还。婆娑三四客，竟日长松间。中心定何如，气象无此閒。谁当千载后，如我坐兹山。
0	0	0	0	0	0	0	0	0	0	0	1	与徐仲山顾崇善登城西台晚眺,荒台寂寞不知名，台上经霜宿草平。万井白烟高郭绕，千峰落日大江横。居民不省前朝事，过客空为此日情。东望乡园怀抱恶，一杯须与故人倾。
0	0	0	0	0	0	1	0	0	0	0	0	十月朔旦寄贵白兄弟,黄牛村前秋叶飞，青螺峰外海云归。故人相思雪满鬓，客子独行风举衣。乌鹊定占谁屋喜，鲈鱼知比去年肥。当时歌酒江湖上，百里音书今亦稀。
0	1	0	0	0	0	0	0	0	0	0	0	哭杨大章先生二首 其一,家绍文元学，身安原宪贫。世方推独行，天忽夺斯人。客路谁倾盖，湖堤几咏春。回看携手处，不语自伤神。
0	0	0	0	0	0	0	0	0	0	0	1	上巳日晚步商墓西村 其一,桑叶青时戴胜飞，红红白白映柴扉。枣花欲落缲车响，连臂行歌缓缓归。
0	0	0	0	0	0	1	0	0	0	0	0	寄元裕之,朔云阴雪晚重重，日入寒芜塞草空。沂水东回无去翼，天山南断有哀鸿。三年远别交情外，一夜相思客梦中。明日关河对双泪，祇将幽愤寄秋风。
0	0	0	0	0	0	0	0	0	0	0	1	度洛因泛舟东下数里颇忆淮上,沄沄清洛转山隈，渺渺东流不复回。轻鸟竟随青嶂去，乱波争泛夕阳来。偶惊舟楫乡心起，乍脱尘埃病眼开。疑是盱眙郭门外，月明帆席过清淮。
0	0	0	0	0	0	1	0	0	0	0	0	野外闲步怀城中诸友,霜过寒汀静，澄泓碧一湾。菰蒲残叶袅，鸿雁和声閒。暮霭浓深树，秋容淡远山。相思人不见，独立白云间。
0	0	0	0	0	0	0	1	0	0	0	0	梦后怀垫巾楼,移居无复垫巾楼，归梦依然在上头。元与江湖豪士卧，似闻风雪故人投。窗间塔影池边小，寺外村光雨后收。仿佛昔时同舍客，月明阑槛并船游。
0	0	0	0	0	0	0	0	0	0	0	1	游东村,露草衡门晓，风松一坞幽。新春有佳日，老子得闲游。鸥为忘机下，鱼缘得计浮。归途无远近，一叶乱渔舟。
0	0	0	0	0	0	0	0	0	0	0	1	咏史诗 牛渚,温峤南归辍棹晨，燃犀牛渚照通津。谁知万丈洪流下，更有朱衣跃马人。
0	0	0	0	0	0	0	0	0	0	0	1	喜林崇高见过,十年萍梗愧西东，千里佳期此日同。图画秪今追北苑，衣冠谁复识南宫。乡心几度春云外，诗思千峰暮雨中。欲把酒杯留醉赏，沙头归佩莫匆匆。
0	0	0	0	0	0	0	0	0	0	0	1	咏史（上） 主父偃,当年齐赵倚黄昏，曾叹蒙恬灭子孙。一日上天沾五鼎，依然蜚粟度龙门。
0	0	0	0	0	0	0	0	0	1	0	0	蔡南村寿诗（蔡泰伯里人瀛之父）,我识南村叟，臞然一逸民。卜居三让里，击壤百年身。城府入来少，桑麻乐处真。一经今有子，环堵岂嫌贫。
0	0	0	0	0	0	0	0	0	0	0	1	柘林城赠尚侍御,扶桑新筑受降城，海上烽烟万里清。天作重关鱼钥静，戍临三岛雉楼明。旌旗晓映霜台月，鼓角宵传汉将营。闻道庙廊今有议，筹边还欲仗威名。
0	0	1	0	0	0	0	0	0	0	0	0	对盆荷怀王廷贵学士,故人别我去，空斋久悬榻。何为穹镶间，人生少欢合。见此盆中花，问之不能答。延首望层空，长风起萧飒。何日能重来，金门同献纳。
0	0	0	0	0	0	0	0	0	0	0	1	七夕用前韵,秋花裛露被东除，月殿穿针巧不如。向夕慢陈庭下果，连年悔晒腹中书。寒归金马愁仙吏，水涨银河笑泽渔。思煞故园机织者，晚来长自对门居。
0	0	0	0	0	0	1	0	0	0	0	0	寄刘彦炳,征旆遥分苑路西，马蹄春去弋阳溪。相思欲和乌啼曲，一拂瑶弦意总迷。
0	0	1	0	0	0	0	0	0	0	0	0	读后村梅花百咏,曾被梅花累十春，孤山踪迹断知闻。百篇依旧相嘲弄，却恐梅花又怕君。
0	0	0	0	0	0	0	0	0	0	0	1	和答郑郎中见寄①,客子由来怀故乡，苏门冷落白云旁。梦随夜月钟前断，诗入秋风草共荒。操板镰靴游宦厌，开樽挥麈旧欢长。泜川逸老应相念，为倚阑干向夕阳。
0	0	0	0	0	0	0	0	0	0	0	1	濑上怀古（有孟正曜祠堂）,古寺閟岑郁，空梁悬斋鱼。神坐既攲仄，德容亦饥虚。先生贫有命，山僧乐无馀。长安满市花，匹马吟九衢。寥寥北邙山，而谁噫荒墟。岂有先生者，不如山僧欤。盲风振苕华，重露落芙蕖。何当醉尉归，方坐钓水隅。
0	0	0	0	0	0	0	0	0	0	0	1	咏廿四气诗 霜降九月中,风卷清云尽，空天万里霜。野豺先祭月，仙菊遇重阳。秋色悲疏木，鸿鸣忆故乡。谁知一樽酒，能使百秋亡。
0	1	0	0	0	0	0	0	0	0	0	0	息夫人,可怜楚破息，肠断息夫人。仍为泉下骨，不作楚王嫔。楚王宠莫盛，息君情更亲。情亲怨生别，一朝俱杀身。
0	0	0	0	0	0	0	0	0	0	0	1	冬日游惠山依韵和棘园,山因临水秀，水更在山清。病叶疏林木，寒霜冷石坪。废园馀晚菊，荒径杂芳蘅。忽动故乡思，遥天递雁声。
0	1	0	0	0	0	0	0	0	0	0	0	送沈侯之京,悠悠旌旆出东楼，特出仙郎上帝州。刘旻才高能富国，萧何人杰足封侯。关河弱柳垂金缕，水驿青帘拂画楼。欲尽故人尊酒意，春风江上暂停舟。
0	0	0	0	0	0	1	0	0	0	0	0	花村六韵,地胜非离郭，花深故号村。已怜梁雪重，仍愧楚云繁。山近当吟冷，泉高入梦喧。依稀小有洞，邂逅武陵源。月好频移座，风轻莫闭门。流莺更多思，百啭待黄昏。
0	0	0	0	0	0	0	0	0	0	1	0	登北高峰,山巅复山巅，树杪复树杪。白云已摩肩，青意犹未了。积苏笑壤鼠，决眦极飞鸟。吴涛与越树，灭没窥缥缈。洪荒本无界，所恨见者小。九万逍遥游，语大未易少。
0	0	0	0	0	0	1	0	0	0	0	0	闽宫词二首 其一,露华如水蘸宫墙，红豆花兼荔子香。多少峨眉闲待月，九龙帐底贮归郎。
0	0	0	0	0	0	1	0	0	0	0	0	从云路村取道入云端 其一,晓发双峰石窦边，翠微晴色带炊烟。凌空直欲寒飞鸟，不数安期控鹤年。
0	0	0	0	0	0	0	0	0	0	0	1	秋日徙倚门外久之,舍前烟水似潇湘，白首归来爱故乡。五亩山园郁桑柘，数椽茅屋映菰蒋。翻翻小伞船归郭，渺渺长歌月满塘。却掩柴荆了无事，篆盘重点已残香。
0	0	0	0	0	0	0	0	0	0	0	1	海上秋怀,辞无圭组隐无才，门向潮头过处开。几度黄昏逢罔象，有时红旭见蓬莱。碛连荒戍频频火，天绝纤云往往雷。昨夜秋风已摇落，那堪更上望乡台。
0	0	0	0	0	0	0	0	0	0	0	1	西村老叟,西村逢老叟，事事皆天真。发白不记岁，鸟鸣知是春。耕桑了衣食，儿女俱和循。日暮野中归，荷锄仍带薪。见人但恭敬，尘满头上巾。未尝识都邑，岂闻有君臣。我疑百世下，犹有羲皇民。
0	0	0	0	0	0	0	0	1	0	0	0	游安乐山,苔径傍岩斜，林间是道家。夜潭鱼戏月，春地鹿眠花。
0	1	0	0	0	0	0	0	0	0	0	0	江上送毛太守入觐因寄旧游三山诸友,念别须臾已岁馀，忽逢江上意何如。心悲不语伤时事，眼看双分畏简书。远水片帆天际没，晴窗古木岸边疏。故人相见倘相问，芳草閒门是谪居。
0	0	0	0	0	0	0	0	0	0	0	1	次张仲实游山图,地胜清游惯，山空一笑哗。岚阴冰入体，林影雨天花。北水知鱼处，南邻有酒家。应联纳凉句，归去故园誇。
0	0	0	0	0	0	0	0	0	0	0	1	少石以实甫唱和诗见示，次韵,水驲传诗柬屡修，簿书忙里且閒偷。三江此地朝南海，百甓何人运广州。微雨渐催残腊近，寒梅已放故园不？欲寻高处同舒眼，浩浩风烟镇海楼。
0	0	1	0	0	0	0	0	0	0	0	0	登龟峰群峰亭,桃花台下系轻舠，直上峥嵘不惮劳。历示群峰三十二，一峰还压一峰高。
0	0	0	0	0	0	0	0	0	0	0	1	发景州,澹澹夕风作，萧萧芦叶鸣。林间众鸟息，河上一舟行。海近云常湿，天虚月更清。神京看渐近，且缓望乡情。
0	0	0	0	0	0	0	0	0	0	1	0	韩干马十四匹,二马并驱攒八蹄，二马宛颈騣尾齐。一马任前双举后，一马却避长鸣嘶。老髯奚官骑且顾，前身作马通马语。后有八匹饮且行，微流赴吻若有声。前者既济出林鹤，后者欲涉鹤俯啄。最后一匹马中龙，不嘶不动尾摇风。韩生画马真是马，苏子作诗如见画。世无伯乐亦无韩，此诗此画谁当看。
0	0	0	0	0	0	0	0	0	0	0	1	渡潇湘江,夜听潇湘江上雨，今朝雨里渡潇湘。船冲晓浪涨新碧，山似画图非故乡。鸿雁来时应好在，白鸥飞起忽成行。论诗安得杜陵老，望岳令渠赋一章。
0	0	0	0	0	0	0	0	0	0	0	1	八月二十日自澄赴申浦吴门作,山到虎丘尽，不随江海东。草荒梅福市，花暗莫邪锋。栖托旧相得，此行途未穷。故园回首望，高下夕阳红。
0	0	1	0	0	0	0	0	0	0	0	0	登铜山绝顶,第一高峰第一春，梅花香里著閒身。狂吟不怕山灵笑，绝顶题诗有几人。
0	0	0	0	0	0	0	0	0	0	0	1	次许给事启衷九日感怀因以为赠二首 其一,南极开天诏，春来万物苏。节随星动速，槎向海浮迂。鲲运溟风翼，龙收渥水驹。故园聊暂驻，松菊未曾芜。
0	0	0	0	0	0	1	0	0	0	0	0	钱江舟中怀友人刘介庵明经,与君同气复同声，一见论交定一生。谈到五更犹剪烛，送还半路更班荆。相思几度凭鱼雁，阔别频年换蟀庚。最是西湖风味好，可能买棹向南行。
0	0	0	0	0	0	0	0	1	0	0	0	望荆山,宿云收叠岭，初日上危岑。黤黮千重黛，光芒一线金。秋高怨摇落，野旷快登临。谁怪欣然乐，山林慰此心。
0	0	0	0	0	0	0	0	0	0	0	1	浐水东店送唐子归嵩阳,野店临官路，重城压御堤。山开灞水北，雨过杜陵西。归梦秋能作，乡书醉懒题。桥回忽不见，征马尚闻嘶。
0	0	0	0	0	1	0	0	0	0	0	0	夜坐因读隐直书寄之,徂岁曾何急，清宵不复长。蹉跎问甲子，愁寂看灯光。峡雨萧萧冷，江云澹澹黄。殷勤故人别，容易二年彊。
0	0	0	0	0	0	1	0	0	0	0	0	登鸿山,偶到鸿岭上，山高红尘杳。四顾天地空，俯视人世小。顽石空坐久，一春心事了。
0	0	0	0	0	0	0	0	0	0	0	1	游南山寺,危楼冠绝壁，突兀俯千寻。烟拥城中市，花明郭外林。晴花开紫塞，雪色出遥岑。故国空云海，凭高寄远心。
0	0	0	0	0	0	1	0	0	0	0	0	酬黄山人郡中见怀之作兼呈魏使君,千山佳色郡斋前，楚客相思秀句传。白雪调成堪自老，青云名在好谁怜。胡床夜傍南楼月，浊酒春开北海天。羡尔风流陪坐啸，转令人见使君贤。
0	0	0	0	0	1	0	0	0	0	0	0	题醉绿村居壁,更无剥琢到柴荆，两载栖迟兴剧清。地不鹿门聊隐遁，家如燕垒暂经营。半醺酒有缠绵致，新种花多烂漫情。最好月明人静夜，纺车声和读书声。
0	0	0	0	0	0	0	0	0	0	0	1	送友人赴举（第一句、第七句并缺二字。）,世路□□久，嗟君进取身。十年虽苦志，万里托何人。处困非乖道，求名本为亲。惟应□□意，先与化龙鳞。
1	0	0	0	0	0	0	0	0	0	0	0	雨,高堂风雨过，五月疑清秋。独坐清尘垢，冥心散远愁。利名今寂寞，出处若虚舟。杳然迷所虑，天地一云浮。
0	0	0	0	0	0	0	0	0	0	0	1	故园 其一,故园不可望，望极转苍凉。落木三湘暗，归云万里长。羽书初罢战，遗老尚耕桑。闻说今年稔，家家只盖藏。
0	0	1	0	0	0	0	0	0	0	0	0	断石村,大星何日坠沧浪，点破风前一镜光。野棹偶来幽涧侧，古诗谁刻断崖傍。丹梯恐蹑苍苔滑，云碓时舂白稻香。西望欲穷山尽处，石人峰倚暮天长。
0	0	0	0	0	0	0	0	0	0	0	1	题定慧院,寺名定慧知何代，桥古碑横不记年。古树乱鸦啼晚照，故园新蝶舞春烟。十层宝塔化尘路，五色云衢散上天。惟有玉莲池内水，沧浪深处老龙眠。
0	0	0	0	0	0	0	0	0	0	0	1	因雨和杜韵,晚堂疏雨暗柴门，忽入残荷泻石盆。万里沧江生白发，几人灯火坐黄昏？客途最觉秋先到，荒径惟怜菊尚存。却忆故园耕钓处，短蓑长笛下江村。
0	0	0	0	0	0	0	0	0	0	0	1	残腊书怀复殷文济,江上故园松菊荒，归来高卧旧茅堂。颇怜脩竹新移雨，遂有疏梅迥破霜。原宪岂知贫是病，陶潜元倚醉为狂。肯携棋局时相访，未乏清风助晚凉。
0	0	0	0	0	0	1	0	0	0	0	0	寄周子冶,周子能文士，携家入武夷。地幽真可隐，席暖不须移。融帐开何日，牙琴听有时。扁舟冲野雪，卧病久相思。
0	0	0	0	0	0	0	0	0	0	0	1	观海,天柱支南极，蓬山压巨鳌。云崩石道险，潮落海门高。客馆闻鼍鼓，秋风忆蟹螯。倚栏望乡墅，千里楚江皋。
0	0	0	0	0	0	0	0	0	0	0	1	戍卒伤春,连年戍边塞，过却芳菲节。东风气力尽，不减阴山雪。萧条柳一株，南枝叶微发。为带故乡情，依依籍攀折。晚风吹碛沙，夜泪啼乡月。凌烟阁上人，未必皆忠烈。
0	0	0	0	0	1	0	0	0	0	0	0	哭迹山主政,共醉高楼听渭城，每依天末望神京。东吴雅度归公瑾，西汉清才数贾生。直以忧勤书短疏，肯将簪弁逐浮名。亦知昼夜通玄运，犹自临风寄哭声。
0	0	0	0	0	0	0	1	0	0	0	0	和郭信可苦寒曲一首,朔风吹沙边云黄，行人堕指鸟兽僵。鹔鹴裘弊醉何有，呼吸七气成冰霜。画堂绣幕围丝管，馥馥麝烟红吐煖。贫人尺布不可缝，夜长展转牛衣短。将军领戍山上山，劲弩折角刁斗寒。铁衣照雪夜如水，哀雁一声心欲死。年年官赐冬衣绢，妇女从军身不遍。来岁忍寒须努力，农家饥死无人织。
0	0	0	0	1	0	0	0	0	0	0	0	咏史,张良大父父，相韩五世君。报仇误一击，佐命筹三军。灭秦复诛项，兴汉称元勋。始终心为韩，义烈千载闻。吾家世臣宋，绂冕兴如云。于今虽为庶，义不忘宋恩。国亡幸免死，忍复干禄云。耻为肤敏士，宁作殷顽民。
0	0	0	0	0	0	1	0	0	0	0	0	重过虎溪因忆胡氏诸子,远游曾共此栖禅，莲社题诗已十年。旧客重来僧易老，相思残雪满山川。
0	0	0	0	0	0	0	0	0	0	0	1	哭蔡忠怀,患难同栖沈水滨，君能温饱我能贫。两朝契密思先哲，二姓绸缪继后尘。蝉脱忽然归碧汉，雁行宁不泣残身。文章有价金门重，老自磋磨柩下人。
0	0	0	0	0	0	0	0	0	0	0	1	寄素心六箴与可,蚤凉睡美轻钟后，忽忆对床风雨清。十年仕宦差一笑，少日文酒空深情。故园池台渺岑寂，客路荆棘长从横。我行归休君努力，那将懒漫趋时名。
0	0	0	0	0	0	0	0	0	0	0	1	睡起,客舍萧条日正长，绿窗梦破黄鹂语。分明身在故乡游，枕上思亲泪如雨。
0	0	0	0	0	0	0	0	1	0	0	0	和陶诗 九日闲居,兹辰值重九，抚景高兴生。爱此田园居，岂顾浮世名。扶筇向东篱，日映鬓丝明。俯仰宇宙间，适趣琴无声。悠然谢尘鞅，从此毕馀龄。难将一木力，去支大厦倾。孰谓林泉乐，不如轩冕荣。采菊泛浊醪，陶然怡我情。况兹禾黍登，因之庆西成。
0	0	0	0	0	0	0	0	0	0	0	1	江南曲,自有三台曲，齐抛八宝簪。可怜秋色里，独唱望江南。
0	0	0	0	1	0	0	0	0	0	0	0	栖贤怀古,谷口白云何处入，堂前深草易生悲。读书高仰名公迹，拭泪徒销浊世疑。烟雨屡更殊未定，溪山长峙不堪思。相看更莫论千古，他日兴怀正此时。
0	0	0	0	0	0	0	0	0	0	0	1	毗陵辞满出舍添倅厅,小住丞厅更一旬，客魂先入故乡春。未离鼓角声中梦，已是谯门外面人。
0	0	0	0	0	0	0	0	0	0	0	1	宿黄山下农家夜起偶成,少日嵇康祇厌烦，每从尘窟恋邱樊。三间茅屋终吾事，一片岭云闻此言。夜静方知山月正，心空不碍海潮喧。此间卜筑真幽绝，何处林泉非故园。
0	0	0	0	0	0	0	1	0	0	0	0	闲居五咏 其一 杜门,可怜杜门久，不觉杜门非。床锐日日销，髀肉年年肥。眼暗书罢读，肺病酒亦稀。经年客不至，不冠仍不衣。视听了不昧，色声久已微。终然浑为一，谁言我无归。
0	0	0	0	0	1	0	0	0	0	0	0	镜湖怀古,镜湖湖水滑如油，狂客归来上钓舟。惆怅无因见李白，西风吹老芰荷洲。
0	0	0	0	0	0	0	0	0	0	0	1	华下,箨冠新带步池塘，逸韵偏宜夏景长。扶起绿荷承早露，惊回白鸟入残阳。久无书去干时贵，时有僧来自故乡。不用名山访真诀，退休便是养生方。
0	1	0	0	0	0	0	0	0	0	0	0	送沛县司马丞之任,举酒一相劝，逢春聊尽欢。羁游故交少，远别后期难。路上野花发，雨中青草寒。悠悠两都梦，小沛与长安。
0	0	0	0	0	0	0	0	0	0	0	1	苜蓿岭寄家人,塞外无花少见春，故园回首泪盈巾。想应寂莫深闺里，灯下缝衣寄远人。
0	0	0	0	0	0	0	0	0	0	0	1	清河道中,扬舲清河流，开篷素秋晓。斓斑被厓花，委蛇顺流藻。天清去雁高，野阔行人小。故园归有期，客愁净如扫。
0	0	0	0	0	0	0	0	0	0	0	1	其三,无奈乡心剧，看君独著鞭。祇因供菽水，不为忆林泉。莱子斑衣日，相如负弩年。故山宁久卧，清庙待朱弦。
0	0	0	0	0	0	0	0	0	0	0	1	过赵州石桥和杜缑山韵,隔断红尘竟不飞，客行石磴不粘泥。高连晓岸堆晴雪，斜跨青波卧彩霓。山势远连沧海阔，地维平见太行低。故园回首几千里，怅望碧山山更西。
0	0	0	0	1	0	0	0	0	0	0	0	哭边润民制军,中州徭役赖公轻，道路犹闻播颂声。爱士真如亲子弟，盖棺仍是老书生。剔除奸佞徵风骨，酝酿文章见性情。宾客梁园遗爱在，岂徒下吏泪痕倾。
0	0	0	0	0	0	0	0	0	0	0	1	其二,剑气冲霄百练霜，满腔心事恨偏长。庭前芝草原无种，雪裹梅花别有香。半世空教投笔误，一身翻为看书忙。少年同学如相问，好梦常都在故乡。
0	0	0	0	0	0	0	0	0	0	0	1	自近村归,雪晴村路尚残泥，茅屋清寒正要低。野渡船虚飞鸟集，烟村路近蹇驴嘶。坚顽那复愁空橐，老健犹能伴架犁。蹴榻不僵君会否，更须百瓮享黄齑。
0	0	0	0	0	1	0	0	0	0	0	0	李与厓以元宵寄怀诗并黄柑惠教答之,诗来兼拜黄柑惠，遥忆遗柑出帝扉。时节可缘金紫重，月华无间草茅稀。花深小院灯光灿，鱼杳长江尺素违。何限幽怀君在远，一年惆怅兔乌飞。
0	0	0	0	0	0	1	0	0	0	0	0	望青山,三峰江外出，千里梦中来。神秀还如昨，飘零独可哀。田园先业在，杖履几时回。斜日孤帆远，相思倚凤台。
0	0	0	0	0	0	0	0	0	0	0	1	自嘉鱼挂帆归武昌三月晦日也,蒲帆满驾顺流风，黄鹤楼台在眼中。柳色已经春候尽，城闉何啻故乡同。尘埃白发空奔走，岩谷苍生自困穷。万事关心无料理，漫芜瓜地国门东。
0	0	0	0	0	0	0	0	1	0	0	0	东坡载酒堂二诗盖用渊明始春怀古田舍韵遂不见于后集予至儋始得真本因追和其韵 其一,荒园草木深，樵牧不敢践。虽无南国爱，正以东坡免。平泉与金谷，视此颜有腼。至今儋耳民，里巷多乐善。胜游傥可继，杖策敢辞远。燕谈有佳侣，永日可忘返。酒酣任歌呼，此兴吾不浅。
0	0	0	0	0	0	0	0	0	0	0	1	登大科峰绝顶,晚来偶发登临兴，策马高淩绝顶头。尽见百川归巨海，却疑诸岭在平丘。拂云天外观何极，倚石松根坐不休。一枕借眠谁可共，几回飞梦到罗浮。
0	0	0	0	0	0	0	0	0	0	0	1	登金山观潮,浮沈日月走雷霆，偃蹇西来气未平。奔突楚山愁破碎，荡摇坤辅厌支撑。昔年此地分南北，今日中天洗甲兵。万里雄风双秃鬓，妙高台上看潮生。
0	0	0	0	0	0	0	0	0	0	0	1	东楼（所谓观风楼也）,能怀望乡思，慎勿上东楼。海气常常雾，淮声故故愁。
0	0	0	0	0	0	0	0	0	1	0	0	元宫词（一百三首） 其一百二,圣心常恤叆焉贫，特敕中书赐绢银。分得不均嗟怨众，受恩多是本朝人。
0	0	0	0	0	0	0	0	0	0	0	1	早春饮晓岳寓中,诗囊棋局总荒芜，欲问荆高旧酒垆。恰喜故人频折简，不须野鸟更提壶。平林雪尽馀寒浅，近郭山晴落照孤。信美何妨同一醉，风光端自故乡无。
0	0	0	0	0	0	0	0	0	0	0	1	宿淇门驿怀孙方伯性甫王宪副廷瞻江少参伯阳,驻马淇门夕，堂空暑气徂。乱云关树暝，寒雨驿灯孤。身计聊时序，乡心复道途。何当报知己，秋雁满江湖。
0	0	0	0	0	0	0	0	0	0	0	1	寄屠存博,三年尘土白须眉，拟向西湖濯客衣。林下杜鹃犹劝去，海边鸥鸟亦知几。及瓜将得葵丘代，存菊须寻栗里归。见说中山屠博士，乡心也趁白云飞。
0	0	0	0	0	0	0	0	0	1	0	0	金陵怀古,桥逢朱雀题无柱，巷入乌衣住有人。野老不知前代事，却嫌过客问梁陈。
1	0	0	0	0	0	0	0	0	0	0	0	大理怀古,西南奇胜满梁州，沧洱雄封控上游。张盛传经开礼乐，段蒙辟地自春秋。献花逸事高三塔，写韵才名压十楼。祇有穷兵天宝恨，万人冢畔草含愁。
0	0	0	0	0	1	0	0	0	0	0	0	中河山佛阁怀道百,霜重水澄碧，清江澹淡波。故人天末远，佛阁晚来过。雁齿万樯列，蛾眉群岫多。幽期成独往，惆怅对山阿。
0	0	0	0	0	0	0	0	0	0	0	1	兰,兰兮兰兮翳灌莽，棘刺蒲芽递消长。野竹抽稍一千丈，巨石盘云覆仙掌。鹡鸰三三兼两两，鼓翼飞鸣齐下上。仰视玄穹极高广，稊稗瓦甓皆真赏。半酣一爬谁老痒，五羊城中钟雪舫。
0	0	0	0	0	0	1	0	0	0	0	0	寄李彬,昔日陶彭泽，何尝见督邮。江淮宽运漕，幕府得优游。故旧谁青眼，功名要黑头。相思怀抱恶，注目倚南楼。
0	1	0	0	0	0	0	0	0	0	0	0	咏雪,夜来得微雪，晓起不胜寒。酽酒犹嫌薄，重裘尚觉单。勤王谁李愬，闭户尽袁安。寄语西征客，应知行路难。
0	0	0	0	0	0	1	0	0	0	0	0	题竹,书窗谩对翠琅玕，偏喜真心耐岁寒。怪底此君解医俗，清标潇洒拂云端。
0	0	0	0	0	0	0	0	0	0	0	1	腊月立春雪后溪行偶作,踽踽白头人，江湖寡所亲。故乡千里念，闰岁两番春。北雪歌黄竹，东风变绿蘋。此中来往熟，不问自知津。
0	0	0	0	0	0	0	0	0	0	0	1	其二,拨忙骑马到郊原，绝胜喧卑倚市门。破冻荠芽敷亩陇，向阳蔬甲触藩垣。春阴半暗云閒寺，夕照偏明水外村。怅望故园归未得，且呼欢伯暖冰魂。
0	0	0	0	0	0	0	0	0	0	0	1	辞任有作,宦海茫茫我独醒，乞恩归去一心宁。养情赖有书藏箧，遣兴还须酒满瓶。陶令清风存菊径，右军高致出兰亭。故园旧业依然在，坐对青山读道经。
0	0	0	0	0	0	0	0	1	0	0	0	咏萤,诗作东山事已赊，宵行今复动谁嗟。秋高党类纵横出，月黑光芒斗顿加。风触群飞迸星火，水澄乱影漾金沙。区区曾有分辉客，晋室寒儒本姓车。
0	0	0	0	1	0	0	0	0	0	0	0	沛丰怀古寄程雪楼御史,大蛇中断战旗红，一旦兴亡起沛丰。三月灰飞秦事业，四方云合汉英雄。张良虽有运筹力，项伯当全舞剑功。帝业如今何处是，歌台荒草自春风。
0	0	0	0	0	0	0	0	1	0	0	0	登云峰二三子咏歌以从欣然成谣二首 其二,深林之鸟何间关，我本无心云自閒。大舜亦与木石处，醉翁惟在山林间。晴窗展卷有会意，绝壁题诗无厚颜。顾谓从行二三子，随游麋鹿俱忘还。
0	0	0	0	0	0	0	1	0	0	0	0	詶仲木简示,短发萧萧鬓渐清，每吟游子不胜情。蛮歌时杂官蛙语，梅雨难消反古声。深井里人屠豕过，田横岛客歃鸥盟。敢将银管删遗传，季札碑傍细署名。
1	0	0	0	0	0	0	0	0	0	0	0	古宫怨,浓妆耀日罗帏晓，鸦髻盘云金凤小。脂光一面恼人红，长恨海棠娇艳少。绣被重重覆锦茵，麝脐龙恼香氤氲。蜀弦新调作莺语，金莲频候羊车尘。秋风吹散填河鹊，深情竟负良宵约。化作妖云逐楚王，金鱼空锁重门钥。
0	0	0	0	0	0	0	0	0	0	0	1	其三,船里征人政念归，居人来看却嗟咨。居人祗羡征人著，世世安生不自知。
0	0	1	0	0	0	0	0	0	0	0	0	村桥,村桥酒旆月明楼，偶逐渔舟系叶舟。莫学鲁人疑海鸟，须知庄叟恶牺牛。心寒已分灰无焰，事往曾将水共流。除却思量太平在，肯抛疏散换公侯。
0	1	0	0	0	0	0	0	0	0	0	0	田家杂诗 其一,和风扇微暖，郊原淑气新。昨夜时雨过，万物同一春。邱墟上朝日，荷锄见农人。岁功自兹始，为志诚殷勤。既耕当复种，筋力多苦辛。拮据有时息，谈笑聚四邻。少长虽异姓，欢如骨肉亲。问彼何能尔，去伪存天真。
0	0	0	0	0	0	0	0	0	0	0	1	赠澹庵杨公展墓诗（有序五首） 其一,东风吹大河，河水日夜流。严装逝将归，祖送河上头。故乡六千里，迢遥望荆州。违别岁年远，耿耿桑梓忧。恭承当宁命，去去无淹留。焉知同袍者，临分意绸缪。
0	0	0	0	0	0	0	0	0	0	0	1	春闺 其一,薄暮轻寒入绮疏，海棠春去落红疏。微风吹动鞦韆索，愁在高楼明月初。
0	0	0	0	0	0	0	0	0	0	0	1	次韵夜泊二首 其二,城郭还依旧，人民似昔非。故乡南去远，奉使北来稀。水落波声小，天空月色微。客舟随处宿，浪迹几时归。
0	0	1	0	0	0	0	0	0	0	0	0	闺夜,绿篝香袅烛花迟，倦眼朦胧酒醒时。心怯夜寒浑不寐，隔邻吹彻玉参差。
0	0	0	0	0	0	0	0	0	0	0	1	过山庄荅邻人问,几年踪迹厌蹄辕，倦翮新思返故园。适兴已无款段马，消愁还有雀罗门。窗前凤馁桐生子，阶下龙吟竹长孙。二顷甘禾桑百本，与君事业在山村。
0	1	0	0	0	0	0	0	0	0	0	0	对雪有怀于鳞子与明卿元美四子,暮雪一何急，玄云莽欲垂。谁为黄竹咏，千载有余悲。鸿雁稍疑羽，关何骤失岐。蓟梅寒入酒，曾共故人持。
0	0	0	0	0	0	0	1	0	0	0	0	寄胡少参（介祉）,使君丽句过西昆，赋格诗图许细论。转粟年年先社燕，抽帆处处市河豚。吟看上客题襟满，书想高斋插架存。辜负连船载沧酒，故人未得下津门。
0	0	0	0	0	1	0	0	0	0	0	0	燕子楼怀古,十年绮梦断乌衣，寂寂高楼燕共依。夜月曾经人独倚，春风依旧鸟双飞。红丝寄恨同王女，青冢留名似汉妃。惆怅蛾眉难再得，空余百尺向斜晖。
0	0	0	0	0	0	0	0	1	0	0	0	新秋登飞来寺阁有怀祁致和,登登如来阁，秋色净如洗。倾耳无馀声，幽泉鸣不已。尘心笑刊落，静憩花树底。花开不在巅，花落不在趾。真空本无迹，儿女浪悲喜。恰恰枝上莺，忽添三两声。思君不可见，望望海云生。
0	0	0	0	0	0	0	0	0	0	0	1	还家,平安且得慰高堂，一叶扁舟返故乡。庭树亦知人意好，西风吹尽不嫌凉。
0	0	0	0	0	0	0	0	0	0	0	1	边思,万里尽风沙，征人念岁华。角声悲自语，谁见落梅花？
0	0	0	0	0	1	0	0	0	0	0	0	和复李献吉怀韵,暂出边关道，亲交念别群。新芜炎雨长，远树夕阳分。路险平连塞，屯閒乱点云。无眠山馆夜，惆怅正思君。
0	0	0	0	0	0	0	1	0	0	0	0	题友人村居,四座列图画，半生傲丘樊。布韦宁是贵，轩冕讵为尊。爱客频扫径，教儿日应门。荣华曾把玩，道谊将弥敦。云与水无系，吾将我共存。兴亡自今古，运数任乾坤。牢落三间屋，纵横半亩园。棋寻仙客戏，书对古人言。斯鞅何功业，韩彭几子孙。神奇终化腐，污潦本无根。桃李休相笑，梅花不解村。
0	0	0	0	0	0	0	0	0	0	0	1	毗陵道中遇司勋皇甫子循舟有诗相贻奉答,三月轻风桃李阴，春城吹入客愁深。扁舟未逐五湖去，华发空随双鬓侵。芳草东归故园色，江流北转逐臣心。烟波日暮知何处，天畔疏峰相对吟。
0	0	1	0	0	0	0	0	0	0	0	0	田家乐,烟火高原合，鸡豚小市通。夜行防虎阱，寒至筑牛宫。捕雀遵桑翳，浇麻引竹筒。今年倍收秫，不怕瓮头空。
0	0	0	0	0	0	1	0	0	0	0	0	郑广文瑞川再寄黄丝赋谢,载披黄绢感相思，恨少当年幼妇词。篱菊夜寒蝴蝶冷，落英吹伴帐中丝。
0	0	0	0	0	0	0	0	0	0	0	1	哭杨师文二首 其一,北村风景总非前，记得西堂醉共眠。中散已亡琴自绝，徐生忍见榻犹悬。停云低度孤帷月，滞雨空迷万里天。泉路莫嗟浮世短，秋灯稚子夜如年。
0	0	0	0	0	0	0	0	0	0	0	1	其四,西渡程途历几千，拔山有力亦徒然。闺门义烈皆称勇，左右愁伤即是贤。终古祠堂王号愤，千秋庙貌县名迁。回首故园成春梦，一片苍凉隔暮烟。
0	0	1	0	0	0	0	0	0	0	0	0	夜扺吕堰驿因忆戊申八月与方五正澍赴武昌阻雨于此却寄一首时方尚在武昌节署,历历经游所，明明关语温。半廊斜碍砌，双榻小依门。隶觉饥年瘦，灯怜雨夜昏。思君几回唤，恐有旧时魂。
0	0	0	0	0	0	0	0	0	0	0	1	其三,我衰但作一廛计，认古宣城为故乡。待得故人来作牧，试吟打鸭起鸳鸯。
0	0	0	0	0	0	0	0	1	0	0	0	大司马吴留村寿日有灵州之行次日还值冬至补祝之四首 其一,冠盖朝仍集，江干昨有行。赋犹初度作，日是一阳生。南陆回羲驭，东山见物情。野人歌赤舄，并入衮衣声。
0	0	0	0	0	0	0	0	0	0	0	1	赋得反边马有归心,蹀躞玄圃秣，驱驰青海烟。桃花汗玉勒，杨叶展丝鞭。得意逢都尉，长鸣逐左贤。鼓严霜耳峻，关恶夜蹄穿。刁斗征人泪，琵琶汉女弦。风声乱蒲类，月色满祁连。虎穴生偏贱，麟台迹未传。如逢貌奇骨，天外不辞年。
0	0	0	0	0	0	0	0	0	0	0	1	其二,翠竹黄花一草堂，柴门月出课耕桑。苏林投老思遗事，谯秀辞徵住故乡。彊饭却扶芒屦健，高歌脱帽酒杯狂。莫嗟过眼年光易，征调初严已十霜。
0	0	1	0	0	0	0	0	0	0	0	0	行塞,阅计行边远，臣工岂惮烦。嫖姚临瀚水，博望见河源。榆塞秋先到，沙场日已昏。前驱争射猎，飞骑绕平原。
0	0	0	0	0	0	0	0	0	0	0	1	题墨梅为省掾郭尚文赋,曾向花前倒酒卮，茆堂雪月澹相宜。一从省掖看图画，长忆故园花发时。
0	0	1	0	0	0	0	0	0	0	0	0	游玉龙寺（在皇恐滩前，一名仙人掌。）,攀缘皆鸟道，磴磴入苍烟。寺古依云壑，僧贫种石田。地平仙掌似，峰秀玉莲悬。回复藏禅宇，清凉即梵天。滩声皇恐近，水色贡章连。笑折梅花去，江干独放船。
0	0	0	0	0	0	1	0	0	0	0	0	有怀德涵,康子要为天下士，斯文今滞武功原。天将卫叔成仙友，人恨长庚落帝阍。霖雨无媒龙偃蹇，梧桐有待凤飞翻。相思欲附东陵信，好及秋风雁去繁。
0	0	0	0	0	0	0	0	0	0	0	1	登单于台,悔上层楼望，翻成极目愁。路沿葱岭去，河背玉关流。马散眠沙碛，兵闲倚戍楼。残阳三会角，吹白旅人头。
0	0	0	0	0	1	0	0	0	0	0	0	五妃庙怀古,野庙连坟何代冢，凤阳妃子节堪尊。歌残玉带悲千种，惨尽金枝葬一墩。御史范咸修墓碣，益王俨子绍儿孙。南郊吊古增惆怅，月下凄凉姊妹魂。
0	0	0	0	0	0	1	0	0	0	0	0	新秋寄友人（一作梁有誉诗） 其一,相思岁华晚，相望海云深。明月青山梦，秋风白石心。轩窗倚桂树，道路入枫林。遥想梅花下，翛然独抱吟。
0	0	0	0	0	0	0	0	0	1	0	0	送国子张主簿,湖岸缆初解，莺啼别离处。遥见舟中人，时时一回顾。坐悲芳岁晚，花落青轩树。春梦随我心，悠扬逐君去。
0	0	0	0	0	1	0	0	0	0	0	0	哭僧,道力自超然，身亡同坐禅。水流元在海，月落不离天。溪白葬时雪，风香焚处烟。世人频下泪，不见我师玄。
0	0	1	0	0	0	0	0	0	0	0	0	登冶山寻仙人洞用元王琏访徐良夫韵,于役经檀州，禅房养愁疾。行药寻林峦，自顾负奇癖。冶山有遗构，塔院看历历。风榛蔽鸟道，纡曲转岩石。绝顶纵遐瞩，连峰更攀陟。龙剑去已久，灯光传灵迹。崖欹若堂隍，古洞玉潭寂。局蹐盥漱馀，境异心有得。振衣望穷边，千山黯将夕。彷佛霄汉閒，笙鹤忽来觌。
0	0	0	0	0	0	0	0	0	0	0	1	题渔梁客舍,渔梁渡头新雨歇，大竿岭外飞云没。迟回不见故乡人，却见云间故乡月。
0	0	0	0	0	0	1	0	0	0	0	0	七月朔日含光法师驻锡红豆村谈玄累日石师潘老赋听法诗拈华严玄谈四字为韵如次奉和 其一,伊蒲盛馔只茶瓜，执麈摇松影未斜。片滴味全诸海水，十玄门具一莲华。经函日照分龙鬣，团扇风清起象牙。身在普光明殿里，无容赞叹手频叉。
0	0	0	0	0	0	1	0	0	0	0	0	发广陵夜行明日次宝应怀王方若,竹西歌吹罢，湾口似残春。何处金钗涧，相思玉局人。五湖犹在梦，三?可同邻。浩荡烟波里，沙鸥已自驯。
0	1	0	0	0	0	0	0	0	0	0	0	哭章镜安师,梁木而今叹逝川，瓠园揖别怆前缘。传家科第经三代，售世文章早廿年。青眼怜才称我最，黄垆感旧哭公先。扬州今日重经过，肠断虹桥暮霭天。
0	0	0	0	0	0	0	0	0	0	0	1	客中秋夜,故园应露白，凉夜又秋分。月皎空山静，天清一雁闻。感时愁独在，排闷酒初醺。豆子南山熟，何年得自耘。
0	0	0	0	0	0	0	0	0	1	0	0	詶纪山见寄韵,别离二十载，书到见交情。始信山居好，益怜诗韵清。花开宋玉宅，云抱楚王城。何处思君切，秋高古北平。
0	0	0	0	0	0	0	0	0	0	0	1	其二,眯眼风沙拂面霜，群山回合郁苍苍。无边衰草连天白，一片寒云荡日黄。名将至今思李牧，长城终古怨秦皇。莫愁更渡桑干水，便到桑干亦故乡。
0	1	0	0	0	0	0	0	0	0	0	0	广陵怀古,香消南国美人妆，烟雨迷楼总断肠。今日绮罗丝管里，春风吹不到雷塘。
0	0	1	0	0	0	0	0	0	0	0	0	赋得西施,当时生长苧萝村，山色无光水亦浑。勾践得时方自喜，吴王见后即消魂。
0	0	0	0	0	1	0	0	0	0	0	0	游延庆寺,久厌城市喧，偶出览佳胜。迢迢转溪湾，翳翳入山径。林深寒日薄，塔耸秋云净。翠光冷松杉，古韵度钟磬。跻石遂幽讨，掬泉足清兴。忽闻禅老偈，颇发骚人咏。尘空性自澄，妄去心始定。因悲射利徒，扰扰一何竞。
0	0	0	0	0	0	0	0	0	1	0	0	秋日感怀二首 其一,秋风落叶满柴关，肘后垂杨若可攀。千里名驹无妾换，六钧强弩有儿弯。沽来醇酎堪濡首，吟得新诗便解颜。海内故人书乍报，却嫌犹未买青山。
0	0	0	0	0	0	0	0	0	0	0	1	梁州曲,关山万里断河流，白草黄云满地愁。无限征人听不得，军中谁唱古梁州。
0	0	0	0	0	1	0	0	0	0	0	0	金陵咏怀古迹四首 其一 含章殿,烟沉弱柳隔晴沙，窈窕香台忆主家。绮树游丝留晓色，雕窗粉蝶恋清华。镜边月晕连城璧，陌上尘埋七宝车。点额新妆招不起，黄鹂衔出旧时花。
0	0	0	0	0	0	0	0	0	0	0	1	海棠,海棠最佳须老丛，远及百年花始红。历看名葩此为盛，刚柯硬叶交相映。倚石攒青二三丈，雨膏倒吸胭脂上。仿佛璇霄发曙光，细族蓬莱绣旗仗。露欲收珠色转深，香玉万颗藏春阴。轻风欲透紫丝障，一片朝霞倾入林。凤城多少栽花处，低嫩俱无可观树。相对令人忆故山，年年雕萼扫朱栏。只今惟有溪童在，应放高枝栖白鹇。
0	0	0	0	0	0	0	0	0	0	0	1	寄杨寿夫,七十年华两鬓霜，九重恩旨赐还乡。脩成国史登金匮，归去官衔带玉堂。碧水丹山从散策，春兰秋菊对浮觞。别来缱绻怀君子，故写琅玕远寄将。
0	0	0	0	0	0	0	0	1	0	0	0	雨,仲春时雨降，草木俱欣欣。水长新波涧，风来水弄纹。茅檐语玄鸟，四山生白云。爱兹品类繁，野色过桥分。
0	0	1	0	0	0	0	0	0	0	0	0	村中语,吴侬曾在山村住，听得村中老人语。六月祈雨不祈晴，十月祈晴不祈雨。今年三伏雨水多，官吏祈晴救禾黍。祈晴得晴虽可喜，农夫车水方劳苦。汗流如浆面如铁，但要田乾那畏暑。黑云一片来何忙，心怕雨作身愿凉。安得长风为吹散，乍可赤体当秋阳。东桥西桥日荒荒，南圩北圩水茫茫。中熟下熟亦足饱，尽胜淮头争捕蝗。
0	0	0	0	0	0	0	0	0	1	0	0	闺怨,去年柳色新，送郎渡头去。柳发满春江，郎今在何处。
0	0	0	0	0	0	0	0	0	0	0	1	入桂林界，寄子乔,山偪江路狭，逆流舟上难。行穿巨峰尽，坐喜暮天宽。别浦黯然杳，故乡何处看？桂林犹岭外，风雨岁将残。
0	1	0	0	0	0	0	0	0	0	0	0	浣溪沙?闺思,蝉翼裁成称体衣。妍和风日燕交飞。远山泓黛一行低。雨滴樱桃随泪落，心缄豆蔻怯人知。残莺新絮断肠时。
1	0	0	0	0	0	0	0	0	0	0	0	贫居春怨,贫居尽日冷风烟，独向檐床看雨眠。寂寞春风花落尽，满庭榆荚似秋天。
0	0	0	0	0	0	1	0	0	0	0	0	郇关归憩刁河寺忆子田龚美之万,西来驱马度晨星，却望群峰刺眼青。门外苔痕留远屐，水边花树覆空亭。分携忆折相思柳，独卧长窥如意瓶。翻与山僧重握手，日华杲杲涧泠泠。
0	0	0	0	0	0	0	0	0	0	0	1	客中思家 其一,微风过处有清香，知是荼蘼隔短墙。相得故园成索寞，诗盟谁复为平章。
0	1	0	0	0	0	0	0	0	0	0	0	馆娃宫次韵,禾黍已蒙香径土，苏台还恨锁苍厓。云归叠叠堆鸦鬓，花落纷纷掷燕钗。此日锦笙惟岛弄，当年雄剑自尘埋。荒原古柏西风里，漫对吴山独怆怀。
0	0	0	0	0	0	0	0	0	0	0	1	客路,客路久驱驰，秋深两鬓知。田家投夜宿，渔灶寄晨炊。契分灯前影，生涯橐里诗。遥怜故园菊，荒草没霜枝。
0	0	0	0	0	0	0	0	0	0	0	1	其二,春尽故乡来，秋深别我归。宦情同纸薄，只是念庭闱。
0	0	0	0	0	0	0	0	0	0	0	1	早秋贵溪南亭晚眺,溪流照槛肃埃氛，百里秋光草树分。青壁峻时山背日，碧潭空处水销云。千寻下彻鱼无隐，一点高飞鹭出群。回首故乡人未去，乱蝉声噪不堪闻。
0	0	0	0	0	0	1	0	0	0	0	0	槜李舟中题扇头梅花寄程君衡,春风披拂柳如丝，槜李舟中独酌时。写得罗浮春一片，寄将江左慰相思。
0	1	0	0	0	0	0	0	0	0	0	0	云,郁郁疑非雾，融融散薄阴。油然天下泽，淡若岭头心。适意自舒卷，有容谁浅深。朝来殊未起，幽谷閟龙吟。
0	0	0	0	0	0	0	0	1	0	0	0	游南安东山寺观周量壁间题句,东林禅诵地，寂寂对江滨。倚槛流清瞩，当轩合翠筠。凄凉花院迹，隔绝凤池人。兰讯凭谁寄，山中欲暮春。
0	0	1	0	0	0	0	0	0	0	0	0	梧桐,梧桐叶上秋先到，索索萧萧向树鸣。为报西风莫吹却，夜深留取听秋声。
0	1	0	0	0	0	0	0	0	0	0	0	信弦弟栽菊八十本皆远购异种夏旱课山童溉灌甚勤菊成以事北上座客分散其花皆尽殆无一枝对庭下菊因怀信弦,陶公卧柴桑，栽菊满庭牖。岂以篱下花，易此粟五斗。浮名累物役，微禄滋多口。势去通侯冷，时来故人厚。以兹石隐流，圭组惟掉首。郁郁拒霜姿，宁与朝荣偶。独酌坐素秋，清樽庶无负。
0	0	0	0	0	0	0	0	0	1	0	0	题画寄邬玄中,石榴雨绽珍珠颗，山鸟风梳翡翠翎。遥忆故人千里外，画图聊寄别离情。
0	0	0	0	0	0	0	0	0	0	0	1	游西樵山 其一,川原缭绕草萋萋，西去天梯路不迷。满径悬萝无犬吠，隔林修竹有鸾栖。泉鸣群玉飞青磴，桥跨双虹度碧溪。振袂忽跻千仞上，暮云遥眺万山低。
0	0	0	0	0	0	0	0	0	0	0	1	答黎恭甫伟长,城南杯酒共依依，奋袂晨征愿已违。弱骨自缘忧国瘦，旅魂时逐故园飞。未更世路狂应怪，纵有昌言力较微。惭愧故人诗尽好，病中吟望一沾衣。
0	0	0	0	0	0	0	0	0	0	0	1	潍上赋得待船逢雨时,片阴连夕辉，寒雨转霏微。直岸一舟去，满林黄叶飞。前濑鹭犹在，下沙人渐稀。谁知独延伫，湿尽故园衣。
1	0	0	0	0	0	0	0	0	0	0	0	宿澧陵山村 其一,蚕丛山下澧陵村，犹有先农古意存。千里閒愁添白发，一镫瘦影伴黄昏。
0	1	0	0	0	0	0	0	0	0	0	0	哭林侍讲①,早登科第占魁名，载笔曾同客两京。夜静玉堂邀看月，春深丹禁坐闻莺。才华未及施经济，交谊宁知隔死生。老我情怀怕伤感，不胜双泪为君倾。
0	0	0	0	0	0	0	0	0	0	0	1	绿珠曲,郎有百斛珠，妾有一寸心。宁甘坠楼死，花落故园深。
0	1	0	0	0	0	0	0	0	0	0	0	稽山怀古,遥遥稽山云，淡淡镜湖水。云水两无心，千秋亦相似。忆昔金门人，黄冠此山里。恩荣□□□，但得遂初志。兰亭何岧峣，修竹犹深邃。欲识斯人居，寂寞山阴是。我来吊遗踪，临风写幽意。恻怆更何言，落日猿声起。
0	0	0	0	1	0	0	0	0	0	0	0	哭蔡彦规二首 其一,青衫未白首，已叹掩新阡。哭别自今日，书来才去年。功因钟鼎记，名赖友朋传。平昔围棋笑，临枰更泫然。
0	1	0	0	0	0	0	0	0	0	0	0	杨花,断茸冉冉青楼外，浮影悠悠紫陌间。晴日暖风真得所，游丝野马与俱閒。舞经林苑莺衔去，飞去帘栊燕掠还。莫把芦花来比拟，秋深客子更愁颜。
0	0	0	0	0	0	0	0	0	0	0	1	宏路驿,雨歇江天净，山回驿路迟。客愁新岁减，风物故乡宜。花事馀梅蕊，樵歌缀竹枝。祗惭司马病，深负好文时。
0	0	0	0	0	0	0	0	0	0	1	0	咏史诗 泜水,韩信经营按镆铘，临戎叱咤有谁加。犹疑转战逢勍敌，更向军中问左车。
0	0	0	0	0	1	0	0	0	0	0	0	游紫霞山,共联尘外镳，薄游西山寺。夕照返河山，秋容满天地。霜风失故绿，颜色少姿媚。黄花似吾衰，红叶如人醉。病来不举酒，意得同此味。累然似空尊，酒尽同弃置。
0	0	0	0	0	0	0	0	0	0	0	1	萍梗篇为友人作,不作天上星，乃为地下萍。星宿有定位，萍梗流无停。一风吹从西，一风吹从东。萍面作草绿，萍背疑花红。红既不如花，绿亦不若草。我送浮萍归，颇思故乡好。
0	0	0	0	0	0	1	0	0	0	0	0	雨中次无锡寄秦廷韶太守,南来欲试惠山泉，春雨横江懒系船。咫尺故人难晤语，相思时诵竹垆篇。
0	0	0	0	0	0	0	0	0	0	0	1	金陵春暮,铁瓮城西耸丽谯，秣陵东望路迢迢。苍茫云树逢三月，歌舞河山递六朝。细雨湿花朱雀桁，晚风低柳白门桥。乡心未逐春波长，江上孤篷夜听潮。
0	0	0	0	0	0	0	0	0	0	0	1	庐峰绝顶阻雪书寄云松,昨日篮舆不得上，今日篮舆不得下。天花万点散长空，白云一月包青野。山空雪霁日色微，风前犹作落梅飞。阆风玄圃在人世，夜景若昼腾光辉。茆屋闭门愁出入，履破衣穿寒转袭。挥毫三复白雪吟，手足冻僵才思涩。张老屏山赏又新，应披鹤氅对嶙峋。长篇短幅述清语，定有琼瑶报故人。
0	0	0	0	0	0	0	0	0	0	0	1	闲居,蝉响风初定，花肥雨自疏。青山争入户，红袖自烹鱼。江水磨樵斧，秋阳曝汉书。常时思故国，一晌梦扶馀。草堂门不闭，习静远尘嚣。白日风情畅，青云气色高。溪幽芳草塞，江热夜霞烧。抱瓮平生志，何须间桔槔。
0	0	0	0	0	1	0	0	0	0	0	0	其十四 山中怀寄李比部沧浪,西京仙吏久分携，远道传书报每迟。恨别无因重对酒，追欢只记旧题诗。春留海上金光草，庆衍堂前玉树枝。何地思君倍惆怅，山城落月梦醒时。
0	0	0	0	0	0	0	1	0	0	0	0	咏史八首 其一,清时厌藜藿，挟策干承明。肃肃中天宇，列宿悬神京。衣冠萃阊阖，谒帝罗群英。如何攀龙客，相弃若浮萍。长啸出宛洛，驱车返柴荆。升高望八荒，濯足临四溟。商山岂不贵，畏垒岂不荣。大哉鲁尼父，著作垂千龄。
0	0	0	0	0	0	0	0	0	0	0	1	重九对菊,霜压危檐冷，萧条秋满林。青云知己惠，黄菊故园心。百虑凭祛遣，颓龄仗制禁。缅思彭泽叟，履运□怀深。
0	0	0	0	0	0	1	0	0	0	0	0	送刘通候返黔，寄乃叔晋仲刺史都匀,故人天末宦，异地得通家。草入郎官舍，山深刺史车。庞眉烟际锁，双鬓瘴边华。西送阿咸路，相思蛮树遮！
0	0	0	0	0	0	0	0	0	0	0	1	九日袁子才庶常寓中平台登高,平台高倚梵王宫，无限秋光到眼中。一片闲云沈远塞，数行归雁界晴空。可无黄菊酬佳节，只有青山识寓公。回首故园风日好，茱萸插帽几人同。
0	0	0	0	0	0	1	0	0	0	0	0	寄怀俨若江右,战后山逾静，花飞戍亦空。人间无客路，天上有归鸿。芳草愁眉外，春江野哭中。相思似潮汐，日到小孤东。
0	0	0	0	0	0	0	0	1	0	0	0	游东山次王司马韵,云破晴光散远山，老天今日亦开颜。绿垂岸柳晚风定，红落林花春事閒。散步偶随孤鹤去，浩歌宁逐白云还。针砭俗耳挥弦管，静听泉声戛佩环。
0	0	0	0	0	0	0	1	0	0	0	0	留别武陵袁丞,皇恩暂迁谪，待罪逢知己。从此武陵溪，孤舟二千里。桃花遗古岸，金涧流春水。谁识马将军，忠贞抱生死。
0	0	1	0	0	0	0	0	0	0	0	0	萤,秋风凛凛月依依，飞过高梧影里时。暗处若教同众类，世间争得有人知。
0	0	0	0	0	0	0	0	0	0	0	1	辋川集二十首 斤竹岭,明流纡且直，绿筱密复深。一径通山路，行歌望旧岑。
0	0	0	0	0	0	0	0	0	0	0	1	游云顶山晚望,云顶聊一望，山灵草木奇。黔南在何处，堪笑复堪悲。菊歇香未歇，露繁蝉不饥。明朝又西去，锦水与峨眉。
0	0	0	0	0	0	0	0	0	0	0	1	舒城道中九日怀左二,茱萸簪罢雁初闻，回首江东阻断云。短短白衣辞故国，萧萧破帽背斜曛。本无兄弟同佳节，略有知交更离群。桑落满杯倾不得，青山红树渐思君。
0	0	0	0	0	0	0	0	0	0	0	1	雨,蜡炬夜犹淡，晨晖未可希。润馀山色重，沾足橹声微。巴峡泠泠急，巫云段段归。溪翁亦何幸，正昼掩荆扉。
0	0	0	1	0	0	0	0	0	0	0	0	书村店壁,裹茶来就店家煎，手解驴鞍古柳边。寺阁重重出山崦，渔舟两两破溪烟。近秋渐动寻幽兴，绝俸难营觅醉钱。到处不妨闲著句，他年好事或能传。
0	0	0	0	0	0	0	1	0	0	0	0	答薛考功省中玩月见寄,碧天凉夜思徘徊，知有仙郎作赋才。金镜正悬鳷鹊观，玉绳低映凤凰台。新林远客空相望，扬子孤舟去不回。谁谓山公方启事，清尊能待故人来。
0	0	0	0	0	0	0	1	0	0	0	0	秦小岘侍郎诗来问病约同李石农茶话余病不克往用韵谢之兼寄石农,故人名风雨，寂寞小西涯。阶上又春草，水边空暮霞。却烦寄书雁，一讯隔城北。廿载禅栖客，重来坐日斜。
0	0	0	0	0	0	0	0	0	0	0	1	其十二,寒江澹无影，孤帆稳如停。淮南雪初霁，远见群山青。芳树集乌鸟，高原飞鹡鸰。故乡本伊迩，之子不得宁。
0	0	0	0	0	0	0	0	0	0	0	1	淮上逢故人,故园离乱后，十载始逢君。长恨南熏奏，寻常只自闻。荒窗秋见岳，赤地夜生云。莫叹谋身晚，中兴正用文。
0	0	0	0	1	0	0	0	0	0	0	0	寄大兄,横流谁是济时才，急病年来志已灰。入世一身忧患积，怀君千里鬓毛摧。寥寥家国空回首，莽莽乾坤数举杯。此日黄金真似土，不知何处市龙媒。
0	0	0	0	0	0	0	0	0	0	0	1	圆蛤,黄犊鸣水中，相顾皆愕然。探之无所得，有蛙仅如钱。持问旁舍翁，云此号圆蛤。夏潦涨沟渠，喧呼自酬答。卒然闻其声，谓当可专车。既见一拊掌，寸莛量有馀。物生元气中，小大各异趣。蛙质黄牛鸣，持此欲谁附。我居固已陋，尔鸣良亦村。绵蛮啭黄鹂，我今思故园。
0	0	0	0	0	0	0	0	0	0	0	1	怀友,作客黄山下，思君汉水滨。愁牵清夜梦，吟瘦老夫身。漂泊谁知我，交游独此人。春来寻小艇，江上问通津。
0	0	0	0	0	0	1	0	0	0	0	0	寄清旷兄弟,一别春三见，相思日几回。自离夔府后，已过岳阳来。寒食还虚度，酴醾幸晚开。到时犹可及，应得共衔杯。
0	1	0	0	0	0	0	0	0	0	0	0	云中行,云中小儿吹金管，向晚因风一川满。塞北云高心已悲，城南木落肠堪断。忆昔魏家都此方，凉风观前朝百王。千门晓映山川色，双阙遥连日月光。举杯称寿永相保，日夕歌钟彻清昊。将军汗马百战场，天子射兽五原草。寂寞金舆去不归，陵上黄尘满路飞。河边不语伤流水，川上含情叹落晖。此时独立无所见，日暮寒风吹客衣。
0	0	0	0	0	0	0	0	0	0	0	1	游摄山诗 其一 夜饮幽居庵,山寒依虚坳，孤月下危壁。竹里嘘惊风，尊前失狂客。翻翻鹊群动，露草明有迹。孤筇此中去，雏仆夜安覛。散立各不言，危蹲望疑石。荧荧平桥上，独影下空碧。藉苔温寒虫，据柏听霜?。仙灵呼不起，天乐散虚白。归视伴侣希，馀尊倒砂砾。
0	0	0	0	0	0	1	0	0	0	0	0	忆友沂不至 其一,芙蓉折寄有前期，青翰临秋信转迟。直以久离长梦见，可堪多难益相思。燕台马散空怀古，衡岳鸿归定赋诗。莫怪安仁近疏懒，君来看取鬓边丝。
0	0	0	0	0	0	1	0	0	0	0	0	客中奉怀竹溪游好四首 其一 西斋先生,共识王孙贵，吾知长者贤。逢人多话旧，爱我竟忘年。对饮频辞酒，相思却放舡。别来成寂寞，得句向谁传。
0	0	0	0	0	0	0	0	0	0	0	1	赠平乡赵隐君,风霾起薄暮，有客叹归欤。白首犹怀刺，青山且著书。故乡春树外，别馆夜钟馀。不见磻溪叟，终然载后车。
0	0	0	0	0	0	1	0	0	0	0	0	月下有怀王存约都谏倪本端祠部二首 其一,岁晚相思雪满庭，也知祠部亦冰厅。心期许我俱头白，云路何人独眼青。落尽灯花收夜局，寄来诗草带春星。长安客舍多如许，每过门时马自停。
0	0	0	0	0	0	0	0	0	0	0	1	其二,京国逢君未几霜，愁看归袂拂离觞。秦淮此去三千里，流入荆溪即故乡。
0	0	0	0	0	0	0	0	0	0	0	1	春兴,东风回首即残春，日日清江愁白蘋。北去云霄无道路，西来天地有烟尘。身经贵贱知交态，事到安危忆古人。却喜故园桃李树，花开又见一回新。
0	0	0	0	0	0	0	0	0	0	0	1	孙子啬中丞招集,策府勋名逊不居，暂于花鸟待朋车。竹林且发阮公啸，濠上兼忘惠子书。绝塞岂烦催玉虎，故园频见解金鱼。忧时久陨疮痍泪，得听流云乐有馀。
0	0	0	0	0	0	0	0	0	0	0	1	钱唐怀古,钱塘佳丽冠南州，故国繁华逐水流。龙虎已消王霸气，江山空锁古今愁。吴臣庙冷潮喧夜，宋主陵荒塔倚秋。最是西湖歌舞地，数声渔笛散凫鸥。
0	0	0	0	0	1	0	0	0	0	0	0	长门怨,长门寂寂不胜春，忍听君恩处处新。亦有黄金堪买赋，羞将宠爱托词臣。
0	0	0	0	0	0	0	0	0	0	0	1	塞上曲,汉南秋草白，牧马雪中肥。一夜边尘起，千山堠叶飞。羽书驰玉塞，都护发金微。闻道龙城将，单骑破敌归。
0	0	0	0	0	0	0	0	0	0	0	1	万里,万里驱车亦壮哉，西征咫尺是轮台。无边晴雪天山出，不断风云北极来。关到玉门中土尽，槎浮博望使星回。犹看定远封侯道，却忆嫖姚佐汉才。
0	0	0	0	0	0	0	0	1	0	0	0	汉宫词,云匝蓬莱迎玉辇，星连阁道闪朱旗。仙娥引烛祈年夜，内使催词礼斗时。赤雁新传三殿曲，青鸾多集万年枝。蕊宫别有欢娱处，春色人间总未知。
0	0	0	0	0	0	0	0	0	0	0	1	春日客集歇园,乡心无日夜，飞梦绕天涯。远道空怀友，残年喜到家。相逢开臈酒，小步阅春华。薄酌花阴下，荒池两部蛙。
0	0	0	0	0	0	0	0	0	0	0	1	金陵道中,野迥望云孤，风尘暗海隅。乡心悬落日，旅食倦长途。梦断巢湖上，行临建业都。春归未可卜，独立向蘼芜。
0	0	0	0	0	0	0	0	0	0	0	1	题崔常侍济上别墅①,求荣争宠任纷纷，脱弃金貂祗有君。散员疏去未为贵，小邑陶休何足云。山色好当晴后见，泉声宜向醉中闻。主人忆尔尔知否，抛却青云归白云。
0	0	0	0	0	0	1	0	0	0	0	0	春日怀高博士正甫,春风此日到桥门，桃李参差日下蕃。璧水晴光生讲席，青藜夜色散词垣。官无俗累名应重，学有心源道自尊。两地相思惭委吏，几回搔首欲销魂。
0	0	0	0	0	0	1	0	0	0	0	0	寄赵缉之医士,建溪深处是君家，久住三山玩物华。海上药苗抽夜雨，城南杏萼散朝霞。活人金匮开仙钥，爱客青钱落画叉。咫尺相思春欲暮，一樽空负小园花。
0	0	0	0	0	0	0	1	0	0	0	0	过澉川怀故友仲木 其一,夫子清门彦，行藏契古人。论文偏爱客，学道讵言贫。草长湖南路，莺啼宅外春。凄凉旧游地，无处不沾巾。
0	0	0	0	0	0	0	0	1	0	0	0	哭醉石山人朱察卿二首 其一,岁逢单阏日逢斜，玉折兰摧重可嗟。不独文章无醉士，何人游侠是朱家。孤儿痛检囊中草，旧客愁悬匣里花。此后只应黄浦雪，子猷高兴向谁誇。
0	0	0	0	0	0	0	0	0	0	0	1	赠张公子①,懦术雍容讲艺时，卢前王后感心期。十年未脱诸生籍，一顾终惭国士知。畏垒尚余他日泪，横山仍结故乡思。寒镫萧寺无人问，憔悴西华鬓欲丝。
0	0	0	0	0	0	0	0	0	0	0	1	楼外楼看月,饱饭苏腰脚，閒寻楼外楼。海围生缺月，春气带残秋。断续浮歌吹，摩挲到斗牛。望乡移茗碗，过雁莫当头。
0	0	0	0	0	0	0	1	0	0	0	0	咏史赠薛生,七雄争竞客如云，珠履三千未有闻。不是卖浆人掉舌，却秦谁趣信陵君。
0	0	0	0	0	0	0	0	0	0	0	1	从军行,烽火塞上来，发卒备戎虏。翩翩长安儿，力未胜弓弩。幸蒙车骑念，出入在幕府。风烟一朝息，归来受茅土。翻笑李将军，血战自辛苦。
0	0	0	0	1	0	0	0	0	0	0	0	咏史诗 圯桥,庙算张良独有馀，少年逃难下邳初。逡巡不进泥中履，争得先生一卷书。
0	0	1	0	0	0	0	0	0	0	0	0	咏竹,劲节不可屈，心虚我所师。东风一披拂，便是出头时。
0	0	0	0	0	0	0	0	0	0	0	1	春日同方奉常刘舍人饮李明府吏隐轩得江字限八韵,退食能邀客，春阴满北窗。苑花飞片片，山鸟下双双。吏散琴开匣，歌成笛按腔。俸宁论百石，酒但泛千缸。醉眼君堪白，愁眉我自庞。祇应随执戟，谁便得归艭。禄赐俱称隐，乡心未易降。宅边西海子，曾解似丹江。
0	0	0	0	0	0	0	0	0	0	0	1	晚登横溪阁（涧谷本卷三作桥）二首 其一,楼鼓声中日又斜，凭高愈觉在天涯。空桑客土生秋草，野渡虚舟集晚鸦。瘴雾不开连六诏，俚歌相荅带三巴。故乡可望应添泪，莫恨云山万叠遮。
0	0	0	0	0	1	0	0	0	0	0	0	登金山寺塔,晓乘山巅塔，塔俯但苍雾。下界已茫然，应有造天路。人喧识京口，树暗迷瓜步。呼吸浪吹觉，造次风引去。咫尺海潮闻，不辨导江处。
0	0	0	0	0	0	0	0	0	0	0	1	题溪山图,万山深处乱泉流，土室茅亭事事幽。绝似故乡全盛日，任公溪上荡扁舟。
0	0	0	0	0	1	0	0	0	0	0	0	汉宫词,汉宫有明月，秋风悴碧枝。紫苔绣壁带，积翠隐罛篱。夜久星河变，人来鹦鹉知。旧恩随露泻，馀欢与日移。尚忆朝辞辇，深承夜诵诗。阳阿新得幸，谷永况多辞。指斥椒房宠，吹求饰室疵。荣枯付阶草，物化效冰澌。无言掩明镜，千古妒蛾眉。
0	0	0	0	0	0	0	0	0	0	0	1	清明遇雨,昨岁清明指冀方，今朝寒食滞郧阳。儿曹上冢亦随俗，客子思亲偏断肠。四十九年年已去，一百五日日初长。毋论积雨断新火，纵得馀光非故乡。
0	0	0	0	0	0	0	0	0	0	0	1	张君山丈北游作此为赠时时展观家山不远,万壑千峰拥大行，半归粉本半奚囊。故应眼孔无拳石，凭寄乡心到草堂。
0	0	0	0	0	0	0	0	0	0	0	1	麝香萱,南薰吹麝馥，背树染鹅黄。里许香为德，中央色自庄。洛津行夕佩，仙掌洗晨妆。真为忘忧赏，看云恋故乡。
0	1	0	0	0	0	0	0	0	0	0	0	李万户死事,李侯将家子，英姿仍妙年。慷慨赴出师，悲风动戈鞬。结束辞亲去，义重不顾恩。钲鼙动天地，列校在辕门。悠悠渡剑水，惨惨烟尘昏。白日横杀气，黄茅吹瘴氛。行府檄书来，色动沮三军。一死忠孝备，捐身何足论。清流山下水，哀歌吊忠魂。恤典胙一方，飒爽应有闻。
0	0	0	0	0	0	0	0	0	0	0	1	丁香,紫花何太媚，静女若为看。影动帘栊晓，香沉烟雨寒。芳菲心有托，零落思无端。一采归金屋，春深莫倚阑。
0	0	0	0	0	0	0	0	0	0	0	1	至万安,西风萧瑟作秋声，远客归心信水程。双石尖尖双鹭立，一滩渺渺一舟行。酒杯无侣难成饮，诗句非奇谩写情。晚泊沙头从杖履，故乡何在眼空明。
0	0	0	0	0	0	0	0	0	0	0	1	其二,供帐荣归一日同，故乡增重汉朝空。二疏事莫徵图画，西陌东阡看两翁。
0	0	0	0	0	0	1	0	0	0	0	0	即事寄人,中禁鸣钟日欲高，北窗欹枕望频搔。相思寂寞青苔合，唯有春风啼伯劳。
0	0	0	0	0	0	0	0	1	0	0	0	咏史（原校：狄本作古） 谢东山,风捲胡沙动地尘，蔷薇深洞蔼馀春。棋终偶折登山屐，方信风流社稷臣。
0	0	0	0	0	0	0	0	0	0	0	1	和李方伯惟诚,西湖烟树晓依微，正是平轩忆我时。采石眺缘仙客晚，金山留为故乡迟。席随爽气真成画，笔写幽怀不当诗。它日别情君记否，映江楼上酒盈卮。
0	0	0	0	0	0	0	0	0	0	0	1	游飞来寺,禅宫何事此飞来，造物钟灵亦壮哉。水势总趋沧海下，山门长对翠屏开。二禺孰辨游仙路，初祖还留说法台。不觉登临动乡思，冷泉亭畔旧徘徊。
0	0	0	0	0	0	0	0	0	0	0	1	却东西行,黄鹄从东来，饮啄且裴徊。不知将何意，延颈向我啼。渺渺行役子，三载客东沂。将托千仞风，及我万里归。耸身从之去，扶摇不支持。一举决云汉，再举历天池。敛翼下置我，乃在弱水西。弱水浩茫茫，终古日月迷。愿迩更成遥，为恩亦何施。不愿故乡归，不愿黄鹄来。但愿得美酒，日进百千卮。
0	0	0	0	0	0	0	0	0	0	0	1	其八 木笔,半含成木笔，本号是辛夷。一树石庭下，故园增我思。
0	0	0	0	0	0	0	0	0	0	0	1	登陉州回山,回山楼观拥烟霞，即是瑶池阿母家。万里不来青鸟使，千年空老碧桃花。汉朝天子求丹药，瀛海神仙望翠华。欲问安期杳何许，沧溟清浅几桑麻？
0	0	0	0	0	0	1	0	0	0	0	0	早发湘潭寄杜员外院长,北风昨夜雨，江上早来凉。楚岫千峰翠，湘潭一叶黄。故人湖外客，白首尚为郎。相忆无南雁，何时有报章。
0	0	0	0	0	0	0	0	0	0	0	1	七十感怀三首 其一,少壮奔波为救贫，七旬犹是寓公身。故乡归去成生客，童子相逢尽老人。尚有鸰原杯两弟，恨无鸟哺报双亲。昏昏世事何时了，且看人情似转轮。
0	0	0	0	0	0	0	0	0	0	0	1	其二,送别随征盖，那能向水滨。共知今日酒，不是故园春。河柳骄行色，岩花笑谪臣。千金装宝剑，可以赠斯人。
0	0	0	0	0	0	0	0	0	0	0	1	寄王成叟,复从章贡回，满谓可邂逅。偶从青岩游，失此一知旧。摩挲所留字，和韵若金奏。至今殷遗音，寤寐错昏昼。人生竟何为，妙处匪声臭。空馀丘壑心，流枕而石漱。经年强饭否，安得日相就。市廛多犬鸡，墟落易豺兽。源深则溪清，林迥山必秀。缄辞寄春风，思君令人瘦。
0	0	0	0	0	0	0	0	0	1	0	0	空（一作寒）闺怨,寒月沈沈洞房静，真珠帘外梧桐影。秋霜欲下手先知，灯底裁缝剪刀冷。
0	1	0	0	0	0	0	0	0	0	0	0	癸丑村居杂诗 其一,东邻西舍总淳庞，后圃前厅尽植桑。莫道农家成寂寞，茂林好鸟奏笙簧。
0	0	0	0	1	0	0	0	0	0	0	0	哭张船山先生即题序诗卷子,群彦倾谈一座尊，春风曾侍草常温。诗传衣钵开奇境，语到君亲有泪痕。不佞自怜余傲骨，长贫何处答师恩。丹青幸得生花笔，摹想遗容仿佛存。
0	0	0	0	0	0	0	0	0	0	0	1	除夕同江声寿门堇浦瓯亭诸君登吴山饮酒楼分韵,危阑徙倚静无哗，共惜流年赴壑蛇。山转晴光馀半壁，渠添雪水贯千家。牵连酒伴生吟思，枨触风情上鬓华。只有故园今夕好，翩翩目极后栖鸦。
0	1	0	0	0	0	0	0	0	0	0	0	拟古宫词一百首 其二十五,生来歌舞自能谙，旧住扬州傍绿潭。忽听采菱翻艳曲，令人肠断忆江南。
0	0	0	0	0	0	0	0	0	0	0	1	登锡山退饮惠山方丈示同游诸君子,独觉登山病后难，山中气象笔曾干。镜光初动春湖绿，塔影犹含夜雨寒。流水暗生禅榻听，飞花轻上舞衣看。兴馀更问西庵路，三里青松一径宽。
0	0	0	0	0	0	0	0	0	0	0	1	雨止,秋雨愁难霁，新晴亦偶然。万山青楚塞，一鹭白江天。世事浮云外，乡心落照边。片帆轻似叶，计日到花源。
1	0	0	0	0	0	0	0	0	0	0	0	晚秋闲居,独坐高秋晚，萧条足远思。家贫常畏客，身老转怜儿。万种尽闲事，一生能几时。从来疏懒性，应祗有僧知。
0	0	0	0	0	0	0	0	0	0	0	1	送水墨项处士归天台,仙峤倍分元化功，揉蓝翠色一重重。还家莫更寻山水，自有云山在笔峰。
0	0	0	0	0	1	0	0	0	0	0	0	哭云泉俞君,踏雪相过似语离，岁俄在巳可胜悲。买臣富贵天悭与，贾谊才名众误期。奉养慈闱才有弟，流传家学更无儿。羸骖偶跨身为累，稳骤雕鞍竟是谁。
0	0	0	0	0	0	0	0	1	0	0	0	游玉泉山寺和夫子作 其一,玉阳多胜事，鹫岭快登临。塔耸风烟古，山空花木深。飞泉悬峭壁，清磬答遥岑。智者安禅处，莲开月满林。
0	0	0	0	0	0	1	0	0	0	0	0	梅花,花中资格本迟迟，铁石心肠淡可知。此世何人能领略，为君终夜费相思。看来风雪无多日，香到园林第几枝。自是不开开便好，清高从未合时宜。
0	0	0	0	0	0	0	0	0	1	0	0	闺怨诗（一作句）,连理枝前同设誓，丁香树下共论心。
0	0	0	0	0	0	1	0	0	0	0	0	雨宿无锡驿有怀潘景梁,泊舟夜宿城南驿，借得幽房胜鹤笼。急雨响倾千涧水，薄寒声透四檐风。偶怀握手诗人面，想像联镳御史骢。千里相思肠欲断，中堂灯影看摇红。
0	0	0	0	0	0	0	0	0	0	0	1	机山怀古次赵廷采韵,昭侯功业在人间，二俊文章若可攀。西洛竟从王囧辟，秋风不遂季鹰还。平原村迥家山静，华表云深鹤梦閒。有客舣舟来吊古，空林落叶雨潸潸。
0	0	0	0	0	0	0	0	0	0	0	1	九日同友人楼酌,浮云漂泊共天涯，几度重阳不在家。芋栗故园怜客梦，茱萸他日忆京华。孤怀秋尽伤裘敝，老态风前任帽斜。却笑流光催白发，休将佳节负黄花。
0	0	0	0	0	0	0	0	0	0	0	1	游甘露寺寻海岳庵故址,高寻海岳片云垂，绝壁天风万里吹。笔冢已荒书带萎，临池犹似学书时。
0	0	0	0	0	1	0	0	0	0	0	0	村居,寂寞村居僻，荒芜草径深。飞蓬来旷野，啄木响空林。薄暮聊凝望，清江正苦吟。此生甘落魄，自笑果何心。
0	0	0	0	0	0	0	0	0	0	0	1	其三,廿年作客向边陲，坐叹兰枯柳亦衰。传说故园荆棘长，此生能得首邱时。
0	0	0	0	0	0	0	0	0	0	0	1	过扬子江,雨过大江秋，苍茫一叶舟。乡心随去鸟，旅梦学眠鸥。水与天同色，云兼月共流。谁家歌楚调，令我不胜愁。
0	0	0	0	0	0	1	0	0	0	0	0	次前韵寄王广文,一冬不见衡阳使，开遍梅花到北枝。照眼山云晴冉冉，捲帘江雨晓丝丝。青风落日三闾庙，翠竹何年二女祠。早晚湘江春水暖，好凭双鲤寄相思。
0	0	0	0	0	0	0	0	0	0	0	1	其二,游山已倦夕阳斜，唤渡邛须兴尚赊。一叶扁舟聊拍桨，三间矮屋试烹茶。欲酬茗价囊如洗，归认沙堤路不差。犹忆故乡风景好，五峰相对是吾家。
0	0	0	0	0	1	0	0	0	0	0	0	长门怨,妾命何偏薄，君王去不归。欲令遥见悔，楼上试春衣。空殿看人入，深宫羡鸟飞。翻悲因买赋，索镜照空辉。
0	1	0	0	0	0	0	0	0	0	0	0	村居漫兴三首 其一,兔走乌飞一刹那，六旬岁月等闲过。逢人怕听关心话，道我年来白发多。
0	0	0	0	0	0	1	0	0	0	0	0	重九,白雁南飞天欲霜，萧萧风雨又重阳。已知建德非吾土，还忆并州是故乡。蓬鬓转添今日白，菊花犹似去年黄。登高莫上龙山路，极目平原草木荒。
0	0	0	0	0	0	1	0	0	0	0	0	登金坛城望茅山,闲上孤城眺远郊，云端翠巘列三茅。昨宵梦入华阳洞，白月松间照鹤巢。
0	0	0	0	0	1	0	0	0	0	0	0	予三十年前曾寄学乐昌后以道远之故得公牒移复本邑兹因川行道出前地感而有作二首 其一,三十年前鼓箧游，石龟祠下惯夷犹。重来季子未金印，前度刘郎空白头。往事与风同过树，故人随柳半凋秋。行经要遣闲愁绪，暂代前闻作醉侯。
0	0	0	0	0	0	0	0	1	0	0	0	宿东阿旧县同张宗晓张伯美小饮村西梨树下作,搴帷见山色，知是东阿路。不忍驱车行，愿言得少住。旧县好村落，下车日未暮。青山绕村西，桃梨亦无数。花光与山气，似喜轻阴护。尝爱岑嘉州，花缺春山句。何意风尘中，乃与赏心遇。为我倾酒筒，婆娑此芳树。辛苦十日馀，博此少时趣。三杯洗颜色，陶然得吾故。
0	0	0	0	0	0	0	0	0	1	0	0	哭内弟赵叔平,我昔新婚子弱龄，而翁从戍适当行。别离去国不足念，生死托孤深注情。万事转看皆往梦，寸心犹恐负前盟。别来十载不一见，老泪宁知为尔倾。
0	0	0	0	0	0	0	0	0	0	0	1	其九,塞北兵戈满，竹西歌吹空。何堪故乡梦，真在白头中。
0	0	0	0	0	0	0	0	0	1	0	0	西施,溅溅溪流散，苒苒石发开。一朝辞浣沙，去上姑苏台。歌舞学未稳，越兵俄已来。门上子胥目，吴人岂不哀。层宫有麋鹿，朱颜为土灰。水边同时伴，贫贱犹摘梅。食梅莫厌酸，祸福不我猜。
0	0	0	0	0	0	0	0	0	0	0	1	奉送崔侍御和蕃,万里华戎隔，风沙道路秋。新恩明主启，旧好使臣修。旌节随边草，关山见戍楼。俗殊人左衽，地远水西流。日暮冰先合，春深雪未休。无论善长对，博望自封侯。
0	0	0	0	0	0	0	0	0	0	0	1	同年仲望参谋高德初过嘉兴三塔寺分韵赋诗得门字,风急舟轻似马奔，楚吟又动望乡魂。暮云三塔林间寺，茅屋几家湖上村。雁阵远冲霜浦令，边尘遥接戍楼昏。平生每爱逢僧话，带月何妨叩梵门。
0	0	0	0	0	0	0	0	0	0	0	1	桂江鲫鱼甚巨且美食之有作,桂江霜鲫长如许，绝似松江一尺鲈。鲫美终非故乡物，临风长啸忆三吴。
0	0	0	0	0	1	0	0	0	0	0	0	杏花村吊郎赵客先生（郎氏世居此村）,曾闻高躅此栖迟，胜地闲游动客思。草色自青人去后，花开偏值我来时。最怜云物都成梦，不尽风流赖有诗。惆怅芳徽渺何处，垂杨漠漠雨丝丝。
0	0	0	0	0	0	0	0	0	0	0	1	遣兴,风细酒初醒，凭栏别有情。蝉稀秋树瘦，雨尽晚云轻。旅鬓一丝出，乡心寸火生。子牟魂欲断，何日是升平。
0	0	0	0	0	0	0	0	0	0	0	1	抵家后答林君勉二首 其一,昔居滨海地，日上望乡台。一自离萍梗，相安弃草莱。无能思养拙，清论付程才。喜尔还追忆，椷书特远来。
0	1	0	0	0	0	0	0	0	0	0	0	海村杂诗,海楼秋易夕，水寺昼长昏。谷贵难成市，时荒早闭门。蛇龙各自媚，礼乐不言尊。寄问西村叟，方饥斸草根。
0	0	0	0	0	0	0	0	0	0	0	1	其十一,水鸟菰蒲噪夕阳，渔舟逆浪听鸣榔。南阳湖畔钓帘久，为爱溪山似故乡。
0	1	0	0	0	0	0	0	0	0	0	0	闺情,春眠初起亸残妆，倦倚雕栏谩自伤。那得落花随水去，为侬传恨与刘郎。
0	1	0	0	0	0	0	0	0	0	0	0	木兰花令 闺情,娇云暖困柔情腻。罨画山屏眉映翠。帘波织就字回文，灯穗结成花并蒂。石榴裙子腰支细。依旧锦囊罗带系。由来荡子爱倡家，谁令妆成门独倚。
0	0	0	0	0	0	0	0	1	0	0	0	咏史十五首 其六 安,东山高卧听弹丝，正是苍生属望时。儿子进兵优破敌，矫情镇物尚围棋。
0	0	0	0	1	0	0	0	0	0	0	0	哭虚庵陈郡侯 其一,不见古循吏，见公良慰心。野阴多种树，门静绝怀金。客醉曹参酒，童便阅道琴。道南营建处，深谢势家侵。
0	0	0	0	0	0	0	0	0	0	0	1	过社,来时犹见雪飞花，花落今成雪委沙。旅舍燕声春过社，禅窗蝶梦客思家。猫头味荐廉泉笋，雀舌香分净社茶。岂谓故园无此物，直烦博望泛仙槎。
0	0	0	0	0	0	0	0	0	0	0	1	滩山驿中站闻鸡声,蕉叶盘餐刺竹房，扶蒥甘自和槟榔。无端山馆撩人意，墙外鸡声似故乡。
0	0	0	0	0	0	0	0	1	0	0	0	和乐周弟寄韵,宝刹峻嶒势欲飞，旧游还忆并云机。三年海国予閒卧，十月亭台尔振衣。犀影苍凉金锁寂，鹤声迢递玉书稀。传经帝子今何在，犹有琼花开翠微。
0	0	0	0	0	0	0	0	0	0	0	1	寄胡完夫时罢河东提刑知蔡州予亦罢京东转运使知兖州,悬车束马太行道，取鲁并齐七十城。今日朝恩俱卧閤，故人应得老人情。
0	0	0	0	0	0	0	0	0	1	0	0	送同年江右朱遂初宪副固原 其一,衔杯落日指雕鞍，渭北燕南两地看。士马河湟征战罢，弟兄关塞别离难。荒祠黑水龙湫暗，绝坂丹崖鸟道盘。错认故京还咫尺，几人迁客近长安。
0	0	0	0	0	0	1	0	0	0	0	0	酬杨雪椒光禄见怀四首，即题其《绛雪山房诗集》 其一,连旬阴雨怅离群，忽堕郇公五朵云。珠玉随风生咳唾，蔷薇浣露入香熏。久知著作将身等，不觉吟哦到夜分。千里相思十年事，一时枨触在情文。
0	1	0	0	0	0	0	0	0	0	0	0	寄新会余马两进士,冥鸿远送故人书，恋恋情怀夙昔如。燕市悲歌三月暮，桥头听雨五更初。君依日月方扬彩，我困风尘漫卜居。他日庙廊先鲍叔，会知未达有夷吾。
0	0	0	0	0	1	0	0	0	0	0	0	乌夜村居,骠骑前朝墓，犹传第五名。乌啼人不见，村静月空明。海市春多雨，风林夜有声。南原独惆怅，去鸟下荒城。
1	0	0	0	0	0	0	0	0	0	0	0	咏竹,亭外猗猗碧几竿，清姿劲节耐霜寒。舞风影作飞莺势，啸月音疑老凤翰。自是主人甘澹泊，不劳童子报平安。阶前那有孙枝秀，写出淇园独坐看。
0	1	0	0	0	0	0	0	0	0	0	0	立秋日居田园有感,霏霏轻霭薄朝晖，又见凉飔一叶飞。气早畴官已应闰，天移星火欲流辉。黍苗遍野劳歌少，杞菊成畦生事微。谁谓门闲可罗雀，秋风转觉雀来稀。
0	0	0	0	0	0	0	0	1	0	0	0	游灵泉禅寺题壁,灵泉绕涧泻浪浪，匼匝峰峦护法王。梵宇时清禅定永，空山昼静道心长。钟鱼列案知常课，花木盈阶觉妙香。礼罢真如随喜遍，龙团一盏润吟肠。
0	0	0	0	0	0	0	0	0	0	0	1	春晚同康臣简人子厚偕藻诸子出东郊游憩因得观安亲王园亭四首 其一,三月河桥柳色新，含烟带雨绿初匀。尘中车马疲官长，郭外莺花属野人。客绪愁吟伤短鬓，酒旗閒访趁残春。京华同是天涯子，感物思乡意最真。
0	1	0	0	0	0	0	0	0	0	0	0	其二,驱车事行游，岩畔见芳草。芳草绿以萋，采之遗所好。徘徊岁云晏，悠然伤我抱。不畏芳草歇，畏此关山道。关山阻且长，客子行将老。
0	0	0	0	0	0	1	0	0	0	0	0	崇川寄懋功张秀才,百尺滩头一访君，碧云秋霭正纷纷。故人已叹晨星少，此会翻成落叶分。远树孤城江上闭，晴空疏雁醉中闻。也知西去宁亲日，还有相思寄断云。
0	0	0	0	0	0	1	0	0	0	0	0	闺思,睡鸭香销午梦醒，菱花不照晓妆倾。愁来撰得相思调，多恐冰弦咽不鸣。
0	0	1	0	0	0	0	0	0	0	0	0	游小洞山寺口占①,非梦忽疑梦，惊心转自猜。入山寻故径，隔树识莲台。危石如累卵，依然次第排。缘何初到者，不异旧曾来。
0	0	0	0	1	0	0	0	0	0	0	0	陈荩卿杏花村移家因纳姬,不离井闬近移家，草径茅堂带郭斜。岂为秘书增斗帐，转因载牍问香车。新人路半邀桃叶，邻舍篱根问杏花。何事多情旧时燕，随君将子过檐牙。
0	0	0	0	0	0	0	0	0	0	0	1	闲斋对雨,秋雨匝旬馀，苔痕满虚室。斜风一卷幔，雨气翻萤入。端居念往事，百感中夜集。寒蛩伏草根，似与丛兰泣。点点滴乡心，离人空伫立。
0	1	0	0	0	0	0	0	0	0	0	0	冬夜梦石林口占却寄,故人踪迹滞齐东，八口漂摇类转蓬。名士每因流寓重，新诗翻为罢官工。萧萧羁思停云外，栩栩吟魂落月中。强嘱双鱼缄尺素，万端心事一邮筒。
0	0	0	0	0	0	1	0	0	0	0	0	入山东界寄阮亭,千里江湖梦，三春雨雪游。风帆出渤海，星野入齐州。九点烟仍在，长河日自流。相思若汶水，不断绕行舟。
0	0	0	0	0	0	0	0	1	0	0	0	其六,客子不能寐，起坐秋风凉。明星灿牛渚，欲济河无梁。依依涉长道，望望怀故乡。盈盈堤上柳，冉冉惊秋霜。时节不待人，感慨何其长。
0	0	0	0	0	0	0	0	0	0	0	1	水鼓子第二曲,金微汉月碛中分，铁勒胡笳徼外闻。昏黑烧□山背火，苍黄出塞马头云。
0	0	0	0	0	0	0	0	0	0	0	1	秋晚怀茅山石涵村舍（一作杜牧诗）,十亩山田近石涵，村居风俗旧曾谙。帘前白艾惊春燕，篱上青桑待晚蚕。云暖采茶来岭北，月明沽酒过溪南。陵阳秋尽多归思，红树萧萧覆碧潭。
0	0	0	0	0	0	1	0	0	0	0	0	春晏寄从弟德润,相思禁烟近，楼上动吟魂。水国春寒在，人家暮雨昏。朱桥通竹树，香径匝兰荪。安得吾宗会，高歌醉一尊。
0	0	0	0	0	0	0	0	0	0	0	1	寄范文子,身老心无事，何曾恋故乡。风烟拟画卷，冰雪满诗囊。魂梦江湖阔，语言兰蕙香。城中虽久住，多只到僧房。
0	1	0	0	0	0	0	0	0	0	0	0	哭从兄益吾教谕,多年大治之官去，近日哀音始得闻。蜗角祇缘争战久，鸰原遂有死生分。可怜怕道终无后，谁忆中郎所著文。想见散花洲渚上，至今犹自结愁云。
0	0	0	0	0	0	0	0	0	0	0	1	游金焦二山至汲江亭用前韵,江山万里忆徐州，十月迎风度小舟。极目不知天外景，乱云遥接水中丘。此身五十昔未到，著语再三今可酬。欲把边尘聊一洗，只今更吸大江流。
0	0	0	0	0	0	0	0	0	0	0	1	其二,闻道故园生瑞竹，令人归兴满江干。扁舟不畏瞿塘险，匹马谁云蜀道难。杜甫溪头花匼匝，孔明庙里柏阑珊。新堂题作归欤字，定得临江把钓竿。
0	0	0	0	0	0	1	0	0	0	0	0	寄妹婉卿即步原韵,匆匆握别几多时，无限深情语转迟。烟水迢迢劳远梦，云山叠叠费相思。绿窗快赌当年绣，红烛閒敲永夜棋。此境已成陈迹逝，怜侬寂寞强题诗。
0	0	0	0	0	1	0	0	0	0	0	0	山居诗五首（山居在镇平县澹定村。） 其二,我本山水人，深知山水意。卜居山水间，山水发灵秘。维山不厌清，毋为浊流累。维山不厌深，毋为俗士至。梦中古桃源，思之辄心醉。奇遭此佳境，一往快夙志。抚琴入泉韵，布席落岚翠。静言养生理，中岁慰憔悴。平生坠世网，每忆魂犹悸。固宜古贤人，栖迟乐衡泌。
0	0	0	0	0	0	0	0	0	0	0	1	春日游惠山以老杜一径野花落孤村春水生衍韵次第得诗十首 其一,春色满三分，梅事过其一。不有载酒游，白日去更疾。
0	0	0	0	0	0	0	0	0	0	0	1	游圭峰阁,千仞冈头一振衣，溪山相对已忘机。泉声似□来丹壑，鸟语如歌度翠微。迢递峰前无雁过，寻常岩下有云飞。游人日晚下山去，十里月明相伴归。
0	0	0	0	0	0	0	0	0	0	0	1	胜果山中怀朱陈二翁,西阁暮钟云气阴，南山秋色故宫深。半岩落日照江雨，万里长风吹桂林。喜见灯花频入梦，病怜物色独关心。青天两夜负明月，黄叶思君祇自吟。
0	0	0	0	0	0	0	0	1	0	0	0	天目山观瀑布,仙源不可见，悬水鸣日夕。隐隐何轰轰，直下数百尺。天地岂有物，潺湲何时息。此声非水生，非从石间出。水石两无功，岂是虚空力。如声色已然，观出安可得。欣然二三子，宴坐谈秘密。山僧送酒来，且共开涓滴。
0	0	0	0	0	0	0	0	0	0	0	1	寄新历日与梦龄昌龄弟,老去惊看历日新，宦情尤忆故园春。吾乡亲旧如相问，为道明年已五旬。
0	0	0	0	0	0	1	0	0	0	0	0	题庐山瀑布,正源人莫测，千尺挂云端。岳色染不得，神功裁亦难。夏喷猿鸟浴，秋射斗牛寒。流到沧溟日，翻涛更好看。
0	0	0	0	1	0	0	0	0	0	0	0	哭周韬甫,无端涕泗又纵横，闻尔骑鲸上玉京。旷代才华空老死，几人谣诼误平生。英雄有泪同悲命，流俗无知竞吠声。我似苍蝇君是骥，当时惭愧共驰名。
0	0	0	0	0	0	0	1	0	0	0	0	舟泊剑津怀亡友刘复庵,分手齐安隔数春，何缘龙剑合延津。可堪风雨孤舟夜，白发盈头哭故人。
0	0	0	0	0	0	0	0	0	0	0	1	立春日道中五首（真迹书四绝） 其一,东风无便到交南，草绿花香久自沾。为问曾经故园未，晓窗书草几抽尖。
0	0	0	0	1	0	0	0	0	0	0	0	其三,晚上危楼望碧岑，云烟开阖弄晴阴。见前鸥鹭移心法，何处鸱枭过耳音。好雨十分催暑驾，凉风一宿动秋砧。谁怜老子思乡泪，滴向鄞江未是深。
1	0	0	0	0	0	0	0	0	0	0	0	春闺杂咏 其一,琉璃屏敞掩罘罳，嫩雨轻寒二月时。最是閒愁磨慧骨，一枝香雪一床诗。
0	0	0	0	0	0	0	0	1	0	0	0	江村吟① 其二,稚子捉杨花，呼群更打鸦。嬉游忘帝力，耕凿任农家。野径飞晴蝶，平畴噪乱蛙。陶然上皇世，不道武陵遐。
0	0	0	1	0	0	0	0	0	0	0	0	次韵柳真公闲居春日,春寒渐欲减衣绵，雨势冥冥水拍天。一局无言消日永，新诗得意许人传。惜花田地应慵扫，护笋藩篱可细编。好事报君知我喜，同官欲到得闲眠。
0	0	0	0	0	0	0	0	0	0	0	1	有感张家,椿株偶值春光茂，遍地孙枝竞长芽。老干已倾萧瑟也，西风吹尽故园华。
0	0	0	0	0	0	0	0	0	0	0	1	次种野花韵诗,强移野卉对残春，深恐焦枯向日薰。种止一行非贵少，高才三寸岂超群。既无艳色堪观赏，又乏幽香漫吐芬。却忆故园都谢了，卖花声断几时闻。
0	1	0	0	0	0	0	0	0	0	0	0	游翠峰寺,白发年来老更狂，爱寻幽僻到僧房。精磨古石见山影，浸抱尼珠弄月光。早为炎蒸休战马，那知秋色动清商。翠微若有徘徊分，早谢丹书礼法王。
0	0	1	0	0	0	0	0	0	0	0	0	再分司海口即事寄桂尚文都事,去年曾此徵邦课，不惮驰驱上下亭。今日重来头顿白，故人相见眼俱青。春郊战马尘初暗，夜月啼鹃梦易醒。盐事又兴农事废，穷阎愁叹不堪听。
0	0	0	0	1	0	0	0	0	0	0	0	送李邕（一作送李安邑）,落日荒郊外，风景正凄凄。离人席上起，征马路傍嘶。别酒倾壶赠，行书掩泪题。殷勤御沟水，从此各东西。
0	0	0	0	0	0	0	0	0	0	0	1	其二,江城秋老景扶疏，极目江天思有馀。枫染微红霜落后，橘垂新绿雁来初。十年湖海牵尘鞅，万里关山畏简书。底事登高空怅望，故乡此日正鲈鱼。
0	0	0	0	0	0	0	0	0	0	0	1	用前韵谢元章惠茶二首 其一,吾夜轻行过故乡，不知箭栝与车箱。清风一点吹灵府，梦断江南白鹭行。
0	0	0	0	0	0	0	0	0	0	0	1	其二,大堤閒控紫骅骝，片片飞英出画楼。白练尽题班女赋，绿樽偏涤马卿愁。峰非回雁难通信，路是桃源好放舟。听彻琵琶不成寐，故乡犹恐似江州。
1	0	0	0	0	0	0	0	0	0	0	0	边城晚眺十韵,暂谢金门直，遥过天府区。还因官署暇，流览塞城隅。山拥皋兰峻，河来星海迂。军声昼骚屑，边气晚模糊。市贾多收马，耕民亦抱弧。土风无禋帛，人语杂羌胡。叶尽飞沙鸟，冰坚渡野狐。村烟片月迥，戍火一星孤。重镇需良将，穷荒尚远图。因思霍去病，勋业更谁夫。
0	0	0	0	0	0	0	0	0	0	0	1	送祝秀才归衢州,旧隐縠溪上，忆归年已深。学徒花下别，乡路雪边寻。骑吏陪春赏，江僧伴晚吟。高科如在意，当自惜光阴。
0	0	0	0	0	1	0	0	0	0	0	0	梅,江国正寒春信稳，岭头枝上雪飘飘。何言落处堪惆怅，直是开时也寂寥。素艳照尊桃莫比，孤香黏袖李须饶。离人南去肠应断，片片随鞭过楚桥。
0	0	0	0	0	0	0	0	0	0	0	1	寄曹学佺,几年山水共闲游，无日吟诗不唱酬。一卧故园春又暮，楝花零落渐溪头。
0	0	1	0	0	0	0	0	0	0	0	0	寄王深甫（时为亳州卫真主簿）,公绰志不欲，滕薛非所居。黄香脱枳栖，仍集东观书。艅艎不挹浆，鹰隼非捕鱼。狐裘匪负薪，鼎鬲宁柱车。物生各有宜，得志皆自如。违方易故常，操末缪续初。古贤贵相知，末俗随毁誉。怀君乏羽翰，临风一踌躇。
0	0	0	0	0	0	0	0	0	0	0	1	时平后春日思归,一尉何曾及布衣，时平却忆卧柴扉。故园柳色催南客，春水桃花待北归。
0	0	0	0	0	0	0	0	0	0	0	1	凌虚台,岐山四合与台平，半露园林叶未成。是处芳菲皆可惜，晚来风雨太无情。山川不改秦云色，宫室长悬陇水声。唯有故园终不见，仓庚黄鸟向人鸣。
0	0	0	0	0	0	0	0	0	0	0	1	秋日归迟,山到秋来瘦，树当风处□。离人归似燕，晓发落如枫。识面岭头石，传心草畔虫。独怜霞色好，时傍故乡红。
0	0	0	0	0	0	0	0	0	0	0	1	雪,摇心夺目瑞光浓，旅梦初回午夜中。共有情怀悲故国，忽无天地独凌风。鸿鸣大泽惭霜羽，树尽琼枝比月宫。谁识此中真富贵，锦堂春色未曾工。
0	0	0	0	0	0	0	0	0	0	0	1	其二,浪迹何如五岳游，尚平累在转生愁。佳儿天幸犹完卵，弱女人憎似宿瘤。敢望童乌能接武，祗令老蚌自含羞。故园尚有归来候，最好沙头趁野鸥。
0	0	0	0	0	0	1	0	0	0	0	0	至丰城怀温叟叔异南秀欲题之叔异曲江矶之庵已芜甚矣重增太息,浩浩寒流急，萧萧落木高。江山故双剑，人物欠三豪。客意已愁绝，风声仍怒号。相思意无极，伫立首频搔。
0	0	0	0	0	0	1	0	0	0	0	0	闺情为妹瑶飞作,欢愁不定意迟迟，别有幽情绿水湄。玉手折来堤上柳，结成如意寄相思。
0	0	0	0	0	1	0	0	0	0	0	0	其二,边陲见说青烽灭，赞画遥知白羽闲。夜月葡萄毡帐底，春风筚篥柳营间。贾生长是怀金阙，定远安能老玉关。沙漠年年飞羽捷，想随骠骑凯歌还。
0	0	0	0	0	0	1	0	0	0	0	0	和韩太保洪洞相忆韵,桑海门前信阅三，故人山北又山南。四朝蓍蔡心俱属，一壑风烟老自堪。水岸碧桃花短短，月庭青桂影毵毵。极知天意垂仁寿，宽与耆英作盛谈。
0	0	0	0	0	0	0	0	0	0	0	1	寄金陵诸旧游,书剑天涯惜解携，偶从霄汉蹑云梯。文章幸渎宸眸览，名姓亲劳御手题。天近玉堂人语静，晓趋金阙佩声齐。旧游多在长安外，几上高台望眼迷。
0	0	0	0	0	0	0	0	0	0	0	1	登山曲,平明出门去，驱车升上头。岚光青可掬，山色翠如流。黄莺鸣远树，白云起深湫。莲宫日辉辉，松观风飕飕。猿吟窥果熟，鹿眠藉莎柔。因怜尘世浊，翻爱山中幽。蓬壶阻东海，羽人在丹丘。安得驭飞凤，万里恣遨游。
0	0	0	0	0	0	1	0	0	0	0	0	韩左军马图卷,将军西征过昆仑，战马渴死心如焚。策勋脱鞍泻汗血，一饮瑶池三尺雪。身如飞龙首渴乌，白光照夜瞳流月。长河冻合霜草干，骏骨削立天风寒。木牛沉绝粮道阻，中军饿守函谷关。太平此马惜遗弃，往往驽骀归天闲。区区刍粟岂足豢，忠节所尽人尤难。摩挲图画不忍看，万古志士空长叹。
0	0	0	0	0	0	0	0	0	0	0	1	其二,前年赴急合梁山，一岁征行一岁还。待到故乡能几月，明朝又出雁门关。
0	0	0	0	0	0	0	0	0	0	0	1	游綵云山,选胜归时兴未阑，微吟更坐綵云山。出尘亭子休孤负，须把遗经日此摊。
0	0	0	0	0	0	0	0	0	0	0	1	闰三月①,春残逢闰日舒长，何处游人尚着忙？漫道花深催绿酒，转愁官厄似黄杨。空斋药里耽新病，微雨瓜田忆故乡。郎署从来能滞客，古今奚但有冯唐。
0	0	0	0	0	0	0	0	0	0	0	1	其四,池畔拖垂柳，栏边笑晚花。败荷倾弊盖，老桧露枯槎。岁暮惊时态，年高惜物华。东陵风未替，解忆故园瓜。
0	0	0	0	0	0	0	0	0	0	0	1	是日晚独酌小吴山下 其二,圣主湛恩宽雨露，美人嘉赠比琳琅。一杯自劝忽成醉，明日扁舟真故乡。
0	0	0	0	0	1	0	0	0	0	0	0	登府店福昌山阁,危磴通高阁，登临境迥清。云开千岫出，雪霁一川明。断雁来孤影，遥泉落细声。野烟依竹见，溪树与桥平。已助骚人思，空摇远客情。扁舟如可泛，历历是江程。
0	0	0	0	0	0	0	0	0	0	0	1	李生西游久不得问因寄,西游去何日，念尔独离群。履绽秦山雪，筇飞蜀岭云。乡心寒狖落，客思夜鸿闻。记取岷中事，南归报右军。
0	0	0	0	0	1	0	0	0	0	0	0	咏史 邵平,故侯学种瓜，衰荣互相代。随时改门户，不改独心在。中原方起事，未有山西对。不藉芒砀云，远激浙江汇。非关拣点人，自为非主吠。蹉跎志不就，去住无留碍。晚入丞相閤，不堕笼络内。片言中臣主，颠倒穷百态。除却下邳侯，汉庭无此辈。
0	0	0	0	0	0	0	0	0	0	0	1	武当八景 其一 天柱凌云,诸峰罗立翠莲开，天柱当中冠五台。势插银河逾万仞，顶摩黄鹄倚三台。丹光夜向琳宫出，云气朝从华岳来。我忆凭高望乡国，一杯沧海隔蓬莱。
0	0	0	0	0	0	0	0	0	0	0	1	游支硎天平诸山,麦陇风微燕子斜，雨晴云日丽江沙。遥寻支遁烟中寺，初见天平道上花。过眼溪山劳应接，方春草树发光华。夕阳半岭归舆急，惭愧城中自有家。
0	0	0	0	0	1	0	0	0	0	0	0	和怨诗楚调,浮生渺无际，宦海何茫然。一仕更雨朝，三令垂十年。半剌再入吴，况复逢时偏。向岁尸兵防，此日司农田。姓字挂府僚，踪迹縻郊廛。鞅掌废晨餐，焦思耿宵眠。世情逐湍改，事变与时迁。伤今既非古，看后宁如前。辉辉石湖月，漠漠洞庭烟。愿言从此去，避位让才贤。
0	0	0	0	0	0	0	0	1	0	0	0	九日怀尹无忌,茅屋秋萧索，幽居尽日閒。碧云看欲暮，远客几时还。书剑成何事，风尘只强颜。思君千里梦，夜夜到燕山。
0	0	0	0	0	0	0	0	0	0	0	1	其二,叨禄京华四十年，老来一念在归全。故乡无限佳山水，何处松楸著墓田。
0	0	0	0	0	0	0	0	0	0	0	1	其九 郝山矶,江路无行旅，乡心见鸟飞。西风吹客鬓，又过郝山矶。
0	0	0	0	0	0	0	0	0	0	0	1	过泰和得刘广文在潮信息其弟同诸侄携酒夜过,之子官犹冷，潮阳信始回。豺狼他日斗，鸿雁昨宵来。画舫凌风泊，青樽傍月开。故园有松桂，尽是不凡材。
0	0	0	0	0	0	0	0	0	0	0	1	舟中杂咏 其一,驿路南通越，河流北到燕。今朝望乡国，并觉两情悬。
0	0	0	0	0	0	0	0	0	0	0	1	次韵伯寿兄见寄,江国疏梅吐玉英，故园想见木欣荣。二年鸿雁碧云阔，千里江湖春水生。冉冉池塘应入梦，潇潇风雨若为情。行看戏綵青萱发，准拟芳樽相对倾。
0	0	0	0	0	0	0	0	0	0	0	1	萤,老来不用映书帷，草上流光数点微。却忆江村无月夜，篮舆一路照人归。
0	0	1	0	0	0	0	0	0	0	0	0	田园 其一,结茅北山下，竹树深以幽。门前二顷田，躬耕遂吾谋。东风二三月，绿水如泼油。戴星事犁锄，戮力期有秋。经行彼何人，黄金络马头。停鞭略踌躇，为问几时休。所得不偿劳，胡不从我游。再拜谢行人，此意何绸缪。相从良不恶，违己诚所羞。卿宜用卿法，吾亦饭吾牛。
1	0	0	0	0	0	0	0	0	0	0	0	塞外寄张侍御,千里入黄云，羁愁日日新。疏钟关路晓，远雨塞山春。南眺有归雁，北来无故人。却思陪宴处，回望与天邻。
0	0	0	0	0	0	1	0	0	0	0	0	寄梨花里吉卿三姊二首 其一,春雨丝丝润小庭，梅花初放柳含青。嫩寒天气添衣否，一度相思午梦醒。
0	0	0	0	0	0	0	0	0	0	0	1	仁寿寺僧报更生佛祠前生瑞竹有怀故园三首 其一,闻道故园生瑞竹，试从来使问何如？苍筤独出千丛里，翠节骈生数尺馀。比管可吹丹穴凤，长竿莫钓锦溪鱼。折筳已向灵氛卜，亦说能归似两疏。
0	0	0	0	0	0	0	0	0	0	0	1	寒食过涿州和西?,柳色初浓凹字城，胡良河上偪清明。故园三百长亭外，贪得花时一月晴。
0	0	0	0	0	0	0	0	0	0	0	1	田家,白日湖上没，众山远苍苍。老农挈稚子，出户望牛羊。孤烟起暮田，寒月下枯桑。负担粳稻归，言笑倾壶觞。
0	1	0	0	0	0	0	0	0	0	0	0	望莲花山,峨峨莲花山，万仞高崔嵬。田形级阶梯，峰势层楼台。四时风雨暝，半日云雾开。昔年遭广寇，民屋俱炎埃。田畴已荒秽，垣墙半蒿莱。皇威赫斯怒，令行速奔雷。大将祃旗纛，天兵自南来。杀戮遗孽尽，鬼哭声哀哀。膏血涂宿莽，髑髅蚀苍苔。至今十载后，宁谧毋惊猜。嗟予膺宠命，治邑惭非才。劳心勤抚字，民物何康哉。
0	0	0	0	0	0	1	0	0	0	0	0	将往江淮寄李十九儋①,燕燕东向来，文鹓亦西飞。如何不相见，羽翼有高卑。徘徊到河洛，华屋未及窥。秋风飘我行，远与淮海期。回首隔烟雾，遥遥两相思。阳春自当返，短翮欲追随。
0	0	0	0	0	0	0	1	0	0	0	0	怀聂道录二首 其一,形影参商已六春，春风吹梦益沾巾。江头杨柳送行客，窗外梅花疑故人。世事茫茫山岳隔，年光冉冉燕鸿新。一尊何日重携手，鹤外乾坤迥不尘。
0	0	0	0	0	0	0	0	0	0	0	1	宴张指挥宅座中戏答操先生观画韵,不到故园今四载，从头点检看如何。东风昨夜回天地，还觉眼前生意多。
0	0	0	0	0	0	0	0	0	0	0	1	春闺怨,细柳轻烟锁画楼，楼中人去水长流。琵琶声断梅花落，别是春风一种愁。
0	0	0	0	0	0	0	0	0	0	1	0	闻警,塞外飞传警，边兵杀气连。将军离细柳，天子发甘泉。画角吹霜冷，雕鞍洒血鲜。匈奴今未灭，永夜枕戈眠。
0	0	0	0	0	0	0	0	0	0	0	1	早发坡泉薄暮至太行山下,地分三晋此山川，形胜迢遥在马前。乱石斜通青草路，太行横断夕阳天。漫垂云气孤村雨，时聒乡心几树蝉。不及阮宣随处醉，兴来即解杖头钱。
0	0	0	0	0	0	0	0	0	0	0	1	喜邝中伯解官东归,石门精舍喜新营，为政应传邺下名。楚醴初辞王傅日，越吟终有故乡情。归心正值黄花发，世路那堪白发生。知是督邮君懒见，相逢先问水云程。
0	1	0	0	0	0	0	0	0	0	0	0	送常大夫赴朔方,关山今不掩，军候鸟先知。大汉嫖姚入，乌孙部曲随。高旌天外驻，寒角月中吹。归到长安第，花应再满枝。
0	0	0	0	0	0	1	0	0	0	0	0	题方壶画江云渭树寄黄子邕,壶子慇勤画里诗，寄来工部慰相思。都将魏阙风云意，散作湖江汗漫期。
0	0	0	0	0	0	0	0	0	0	0	1	九日呈李成父①,城中雾雨晓冥冥，坐失城头百尺亭。行乐固知非我事，苦吟犹得有君听。未应白发饶新贵，任使黄华笑独醒。异日肯寻鸡黍约，太行长绕故园青。
1	0	0	0	0	0	0	0	0	0	0	0	楼城叙别,故人为客上神州，倾盖相逢感昔游。屈指年华嗟远别，对床风雨话离愁。清樽不负花前约，白发惊看镜里秋。此际那堪重分手，缘波芳草暂停舟。
0	0	0	0	0	0	0	0	0	0	0	1	桃园阻雨,常恐归期缓，何堪阻去程。雨随风骤至，云与月争行。壁上孤灯淡，空中万马鸣。故乡心滴碎，窗外破蕉声。
0	0	0	0	0	1	0	0	0	0	0	0	月,过水穿楼触处明，藏人带树远含清。初生欲缺虚惆怅，未必圆时即有情。
0	0	0	0	0	0	0	0	0	0	0	1	得叶三甥书赋此以答,慈亲白发同而母，阿舅飘零愧老甥。骨肉有书投远海，乱离无路到孤城。背人新燕还家早，老我残花入眼明。乡园登台望乡国，春风杨柳不胜情。
0	0	0	0	0	0	1	0	0	0	0	0	淮上阻雪寄梅公仪龙图,淮上惊波欲去难，更逢春雪下云端。思君一夜如千里，手把琼枝不奈寒。
0	1	0	0	0	0	0	0	0	0	0	0	咏史诗 东山,五马南浮一化龙，谢安入相此山空。不知携妓重来日，几树莺啼谷口风。
0	1	0	0	0	0	0	0	0	0	0	0	蓟门怀古五首 其二 孤竹,亦知天眷已西临，独信民彝待力任。叩马责难君父义，采薇之死弟兄心。漆书旧简清风在，草蔓荒祠古色深。历历遗歌著仁暴，不胜凄绝一长吟。
0	0	0	0	0	1	0	0	0	0	0	0	和后村唐衣二首 其一,非晋非唐落魄袍，人生行乐不知他。可曾痴说飞霞佩，那肯吟思叠雪罗。带眼减多癯已甚，布毛吹尽意如何。溪邻更有笭箵伴，时整蓑衣共缉莎。
0	0	0	0	0	0	0	0	0	0	0	1	游庐山,芙蓉三十六峰齐，骀荡春光夜不迷。剑气平临南斗外，潮声回却大江西。树成缨络风雷古，山吐炉烟日月低。在昔图经称佐命，销沈何处问金泥。
1	0	0	0	0	0	0	0	0	0	0	0	梅花,铜瓶纸帐老因缘，乱我乡愁又几年。莫笑神情如静女，须知风骨是飞仙。生来逸气应无敌，悟到真空信可怜。世外清名原第一，不修花史亦流传。
0	0	0	0	0	0	0	0	0	0	0	1	过游乡有感,勒马游乡乡思催，十年不上望乡台。明时愁负余双鬓，谁问陵阳三献来？
0	0	0	0	0	0	0	0	0	0	0	1	同邵仲学李贞立登庐山绝顶,绝顶风高五月秋，三台遥对邺城愁。乡心忽堕黄河水，行到梁园不肯流。
1	0	0	0	0	0	0	0	0	0	0	0	题江州琵琶亭,危亭古榜名琵琶，尚有枫叶连荻花。呜呼司马则已矣，行人往来皆叹嗟。司马风流映千古，当日琵琶传乐府。江山寂寞三百年，浔阳风月知谁主。我今单舸犯江潭，往来略已遍东南。可怜千里伤心目，不待琵琶泪满衫。
0	1	0	0	0	0	0	0	0	0	0	0	和可斋泊况村雨霁二首 其一,扁舟夜雨瘴溪中，晓起看山翠色重。万感忽来惟宴坐，远书欲寄漫题封。似闻瀚海秋飞箭，稍喜炎天近息烽。却怪南华忘物者，等閒空谷喜闻跫。
0	0	0	0	0	0	0	0	0	1	0	0	元日，得桂林李郎中书并诗篇《舟中即事》，酬寄,春烟改旧林，停棹别离心。一纸桂山远，故人湘水深。余寒风尚烈，长昼日偏阴。赖对新诗好，闲酬消旅忱。
0	0	0	0	0	0	0	1	0	0	0	0	马跑泉集杜,将军胆气雄，兼存翊赞功。开辟当天险，来看道路通。崩腾戎马际，病渴身何去？骢马新凿蹄，嵌宝潜泄濑。是日慰饥渴，经齿冷于雪。消中得自由，向来披述作。危途中萦盘，行子旁水餐。无复能拘碍，悬军幕井干。泉源在庭户，汲引岁月古。石间见海眼，虚觉神灵聚。旧俗存祠庙，可怜忠与孝。临风独回首，落落展清眺。
0	0	0	0	0	1	0	0	0	0	0	0	至正改元辛巳寒食日示弟及诸子侄,江山信美非吾土，飘泊栖迟近百年。山舍墓田同水曲，不堪梦觉听啼鹃。
0	0	0	0	0	1	0	0	0	0	0	0	岘山怀友,暮春三月鸟关关，乘兴来登湖上山。碧浪差差浮翠霭，道场隐隐结苍鬟。巳无莲宇荒筠外，犹有洼樽蔓草间。莫讶临风倍惆怅，故人何在独跻攀。
0	0	0	0	0	0	0	0	0	0	0	1	其十三,年来氛祲未全消，暮角边声入夜遥。逐虏有人逾北海，寄衣谁梦到西辽？尘迷汉月愁飞挽，云暗胡天失射雕。闻道前军犹未入，不知何日起嫖姚？
0	0	0	0	0	0	0	0	0	0	0	1	夜宿顾墓田家,夜投顾墓村，霜花吹白门。灯寒釜烟灭，船聚溪声喧。仆夫悄不寐，老妪泣且言。租税急星火，诛求尽鸡豚。倾囊叹饥岁，接境愁荒原。十室九逃散，如何卖儿孙。
0	0	0	0	0	0	0	0	0	0	0	1	登通海涌金山,西湖上马涌金门，三竺归来日色昏。今古群生几尘劫，华夷万里一乾坤。烟萝花木山中寺，水竹茅茨海上村。两地登临浑似梦，赋诗聊与僰僧论。
0	0	0	0	0	0	0	0	0	0	0	1	寄林秘书,瓮篘初熟二螯肥，空水生寒脱叶稀。北阙既尝縻爵服，西畴但且理牛衣。由来意气多忘老，到底功名却欠归。冰玉故人真耐久，湖山相望翠烟霏。
0	0	0	0	0	1	0	0	0	0	0	0	登甘露寺凌云亭,古寺干戈后，登临未尽无。寒云千堞绕，细雨一亭孤。壁影迷黄鹤，江声老赤乌。天风吹我去，惆怅是东吴。
0	0	0	0	0	0	1	0	0	0	0	0	寄周朝议至乐堂 其一,赏花载酒百花洲，看雪开筵白雪楼。不尽山川长在目，忘机鸥鸟自随舟。当时一笑有馀味，今日相思翻百忧。闻说作堂名至乐，几时还得与公游。
0	0	0	1	0	0	0	0	0	0	0	0	为三闾解嘲,长沙有祭左徒悲，言是蛟龙窃所遗。试问向人求饱日，何如违众独醒时。黍筒五色丝空系，鱼腹千年魂岂知。自是楚人多好事，流传野语至今疑。
0	0	0	0	0	0	0	0	0	0	0	1	陪柏中丞观宴将士二首 其一,极乐三军士，谁知百战场。无私齐绮馔，久坐密金章。醉客沾鹦鹉，佳人指凤皇。几时来翠节，特地引红妆。
0	0	0	0	0	0	0	0	0	0	0	1	游南明山,地僻红尘远，山明霁色开。翠微连野岸，苍水映城隈。曲径缘莎入，轻舆绕涧来。同寅齐眺望，停午共趋陪。古刹馀丹井，残碑半绿苔。临流频听瀑，爱石更登台。鸟语和歌吹，藤花落酒杯。亭依新竹垒，僧住乱云堆。坐久薰风拂，归迟夕照回。石梁回首处，疑是小天台。
0	0	0	0	0	0	0	0	0	0	0	1	慈香阁,掠影西乌翅不停，久晴霜叶袅馀青。故园心系今双月，夜火山围电万星。往事朱三娱帝号，多年黄九赋龟亭。荒时不奈嘉陵岸，江上渔歌杂醉醒。
0	0	0	0	0	1	0	0	0	0	0	0	有怀陆山甫,思君何处起，回首岭云深。祖帐披胸语，灯前顾影吟。阮生馀白眼，季子尽黄金。徒将一杯酒，为余万里心。
0	0	0	0	0	0	0	0	1	0	0	0	游西山圆静寺皛庵限韵一首,半山晴雪护禅庵，门外长堤到水南。隔岁疏篁犹个个，倚云危磴自三三。清风送我来璚岛，垂柳随人堕碧潭。莫笑跻攀凌绝顶，登临高兴固能堪。
0	0	0	0	0	0	0	0	0	0	0	1	游仙华山,湿云摇空荒，顾影悲局蹜。县灯辛夷楣，照此风露宿。坛中落叶满，林下虎行独。惟有鬟髻愁，千岁老岩腹。
0	0	0	0	0	1	0	0	0	0	0	0	秋日怀献之,小斋杂林木，前后任栖息。幽境静里过，秋光閒处得。天风动琴书，澹然白云色。思与故人共，惆怅空相忆。
0	0	0	0	0	0	0	1	0	0	0	0	代诸妓赠送周判官,妓筵今夜别姑苏，客棹明朝向镜湖。莫汎扁舟寻范蠡，且随五马觅罗敷。兰亭月破能回否，娃馆秋凉却到无。好与使君为老伴，归来休染白髭须。
0	0	0	0	0	0	0	0	0	0	0	1	其六,江汉漂零今六载，故园迢递尚三千。新春隐几看云坐，遥夜悬灯听雨眠。彭泽官贫犹有酒，杜陵身老未归田。桃花流水深千尺，拟向溪头理钓船。
0	0	0	0	0	0	1	0	0	0	0	0	寄丁执中,米盐煎蹙意何如，尽日逍摇不费书。债作拘留身莫赎，诗成困痼力难除。事钱不谨兄移爱，与世留心客有馀。幸各身闲好同伴，相思如许却相疏。
0	0	0	0	0	0	0	0	0	0	0	1	四月十五日上元道中,乱山身逐简书来，梅子黄时雨未开。一苇横斜风叶度，千滩赑屃雪城催。危机种种那容避，俗驾骎骎底未回。聊复浮游随造物，故园回首思悠哉。
0	0	0	0	0	0	0	0	0	0	0	1	其二,将军夜猎向南山，暗把雕弧射草间。闻道甘泉初备寇，五原烽火达萧关。
0	0	0	0	0	0	0	0	0	0	0	1	经春久雨未尝寻芳舟次黎驿始见桃李①红白成阵爱而有题,春风不散三冬雪，暖日犹明五月霞。病眼漫开常见雨，客颜新破始逢花。故园何在情还剧，旧驿空存使转赊。白白朱朱今颇验，退之诗句亦天葩。
0	0	0	0	0	0	0	0	0	0	0	1	塞上曲,岁岁但防虏，西征早晚休。匈奴不系颈，汉将但封侯。夕照低烽火，寒笳咽戍楼。燕然山上字，男子见须羞。
0	0	0	0	1	0	0	0	0	0	0	0	哭完庵刘佥宪,嗟君一梦入槐宫，回首平生事已空。阙下论刑亲上殿，河东行部旧乘骢。湖山曾有迟来叹，朝野犹闻男退风。年少自怜交最晚，几番挥泪夕阳中。
0	0	0	0	1	0	0	0	0	0	0	0	其十 阙,此马真从西域来，圉人高鼻复于思。将军新受征南钺，藉尔追风百战才。
0	0	0	0	0	0	1	0	0	0	0	0	寄登封宰韩殿丞,前秋登阁晚，吟次见晴云。中岳耸当县，三年静对君。朱衣借客典，清俸买书分。别后逢摇落，相思隔晋汾。
0	0	0	0	0	0	0	1	0	0	0	0	登佛手岩屋角岭诸山,缘崖百转几经休，回复千峰晚气浮。路绝见僧行树杪，猿鸣呼客入林幽。平看珠斗悬灯影，俯瞰明河激涧流。颇似谢公高简性，领州不自废山游。
0	0	0	0	1	0	0	0	0	0	0	0	咏史,大树无言自息机，蔓条有刺只钩衣。诸君若畏饥蛟起，拔剑横流看佽飞。
0	0	0	0	0	0	0	0	0	0	0	1	次韵汪子贤立春,冬冬腊鼓竟相催，急盼春阳一日回。异事蓂墀仍吐夹，故乡冰岸已飞梅。欲从鲁史论王正，愁与胡僧论劫灰。剩有斜川游约在，赋诗酣酒待归来。
0	1	0	0	0	0	0	0	0	0	0	0	其二十三 咏边塞,穷边秋气早，六月飞霜华。胡儿弓力强，马蹄蹴风沙。黄云连白草，极目天无涯。孤城控险阨，令严寂不哗。凄风传画角，落日悲鸣笳。征人于此际，谁不动思家。
0	0	0	0	0	0	0	0	0	1	0	0	闺怨,当年人对月，共说两团圆。如何人不见，明月又今年。
0	0	0	0	0	0	0	0	0	0	0	1	其五,思君劳梦寐，梦君归故园。俨然乘驷马，衣上绣双鹓。容华异昔日，冠盖盈前轩。觉来心独喜，起对高堂言。
0	0	0	0	0	0	0	0	0	0	0	1	次韵俞仲桓见寄,白发和愁取次生，关河千里故乡情。自从秋雁南征后，日日淮边问客程。
0	0	0	0	0	0	1	0	0	0	0	0	送张舍人之江东,张翰江东去，正值秋风时。天清一雁远，海阔孤帆迟。白日行欲暮，沧波杳难期。吴洲如见月，千里幸相思。
0	0	0	0	0	0	0	0	0	0	0	1	寄六弟,作客频年惯，今偏忆故乡。老亲能恤纬，稚子解扶床。梦入清宵短，云看白昼长。愁心逐江水，日夜下浔阳。
0	0	0	0	0	0	0	0	0	0	0	1	十四夜对月寄丹壑（是日立春）,春风寒近酒杯前，街鼓声中夜可怜。愁向东窗见明月，故人居在月东边。
0	0	0	0	0	0	0	0	0	0	0	1	僧允怀惠紫竹杖,轻坚滑泽节仍匀，上下柯山助老身。他日天恩许归去，提携同踏故园春。
0	0	0	0	0	0	0	0	0	0	0	1	代村妇咏边将,紫袍金带不须誇，动便经年镇海涯。争似我家田舍婿，朝驱牛去暮还家。
0	0	0	0	0	0	0	0	0	0	0	1	望乡台,荒台徙倚望乡关，思入苍茫海上山。柘水城高云结幕，莲花峰丽月如环。江门碧沼供舒啸，石窦黄精可驻颜。六载风尘成底事，空令猿鹤怅盟寒。
0	0	0	0	0	0	0	0	0	1	0	0	步韵《村居即事》二首 其一,几日孤村噪乳鸦，平林接叶暗交加。清泉白石成幽圃，野杏山桃带晚花。竹坞阴深方听雨，渔歌声断更闻蛙。惜春无计春归去，徙倚空亭手八叉。
0	0	0	0	0	0	0	0	0	0	0	1	登福山遇僧偶出二首 其一,欲叩禅关未有诗，满山空翠湿人衣。竹间倚杖到西日，试问白云归未归。
0	0	0	0	0	0	0	0	0	0	0	1	汴渠夜泊示毕绍彦祖（元祐丙寅二月永城赋）,耿耿度中夜，浩歌谁与酬。屋头风罨岸，枕底浪澎舟。春物行飘忽，乡心久滞留。须明投吏部，一醉驿西楼。
0	0	0	0	0	0	0	0	0	0	0	1	登金山吞海亭了公请赋,危亭突兀戴鳌头，俯视沧溟一勺浮。龙伯衣冠藏下府，梵王台殿起中流。扶桑夜色三山日，滟滪江声万里秋。老我惜无吞海句，但磨崖石记曾游。
0	0	0	0	0	1	0	0	0	0	0	0	客舍述怀寄呈吴公,狐白田郎已出关，弊裘季子几时还。古来穷困多奇士，今日飘零岂厚颜。残灯细雨家家酒，落木浮云处处山。客舍凄凉秋色晚，思君两地鬓毛斑。
0	1	0	0	0	0	0	0	0	0	0	0	咏史六首① 其一,郢人歌白雪，巴徒岂捲舌。当时高深意，举国莫能彻。此士何独然，聊以慰所悦。迂衢何足由，高调见馀烈。一蒙登徒谗，千载为悲切。
0	0	0	0	0	0	1	0	0	0	0	0	苍梧寄陈庸时馆浔州,山形西上水东流，独泛长江十日舟。无翼可随飞鸟去，相思时复到浔州。
0	0	0	0	0	1	0	0	0	0	0	0	寄王立之二首 其一,坎壈修门里，萧条处士庐。憎人玉川子，愤世竹林书。家有来禽帖，门无载酒车。诸公生死隔，不是故人疏。
0	0	0	0	0	1	0	0	0	0	0	0	怀东庄,我家潇洒同三径，车马不闻尘土净。白云流水互濛回，翠竹苍松相掩映。瓮有新醅架有书，果蔬自足供盘饤。老妻甘与共清贫，劝我不须干赵孟。十年作客南野堂，麋鹿未忘山野性。惓惓虽荷故人情，食粟每羞才不称。西风昨夜动林柯，浩然忽起归来兴。殷勤为我报东君，好着梅花待吟咏。
0	0	0	0	0	0	0	1	0	0	0	0	答和长洲陈太仆书怀二首原韵 其一,并向吴台忆旧游，洞庭黄橘醉高秋。人归东道除三径，赠到南金动四愁。日上海云回远岫，霜清江叶下孤舟。伯通桥畔长洲路，杵臼相将愿未酬。
0	1	0	0	0	0	0	0	0	0	0	0	酬乐天醉别,前回一去五年别，此别又知何日回。好住乐天休怅望，匹如元不到京来。
0	0	0	0	0	1	0	0	0	0	0	0	登钟山,钟山常在望，惆怅有谁登。蹑履过灵谷，披云拜孝陵。荒途迷乱草，深涧咽寒冰。香火馀宫监，悲凉向野僧。
0	0	0	0	1	0	0	0	0	0	0	0	旧闻台城辱井石上有胭脂泪痕久未之信今见之似是淋漓涂抹之迹失笑不已因成此句,平居已无奈，仓卒故难任。井上痕犹浅，水中痕更深。问鳌何至此，下石尔甘心。不及马嵬袜，犹能致万金。
0	0	0	0	0	0	0	0	0	0	0	1	舟中追和逊卿早春即事十首 其一,柳色鹅黄蘸碧沙，隔溪遥指四娘家。故园春事如今晚，可见东栏芍药花。
0	0	0	0	0	1	0	0	0	0	0	0	寄明卿,十月吴天未授绵，秫田如薙计茫然。已从邻父求篱菊，复有江州佐酒钱。醉里旧游时自语，废来狂疾不须蠲。中原兄弟如无恙，大可渔矶稳昼眠。
0	0	0	0	0	0	0	0	0	0	0	1	其三,御沟新涨雨初晴，杨柳毵毵啭早莺。朝罢都门一相送，故乡回首不胜情。
0	0	0	0	0	0	0	1	0	0	0	0	寄邹镛,尚书幕下总能文，曾说邹阳最出群。此日相思空倚棹，暮天寥落见行云。
0	1	0	0	0	0	0	0	0	0	0	0	苦寒行,西北度燕然，屹崛何盘桓。峨峨千里雪，漠漠万重烟。积水满溪涧，枯树被冈峦。悲风起巅末，白日沉虞渊。饥鼯叫空壕，猛虎藏深岩。貂裘不觉暖，挟纩曾知寒。将军喜候封，战士多苦颜。长城埋白骨，穷庐拥青毡。塞马鸣不息，高鸟飞不还。平生征戍劳，寤寐谁与宣。难哉苦寒行，闻之尚心酸。
0	1	0	0	0	0	0	0	0	0	0	0	梅花,寒结痴阴惨物华，莫将憔悴听胡笳。明年无限风花在，夺得春回是此花。
0	0	0	0	1	0	0	0	0	0	0	0	闺思二首 其一,寒日澹无辉，边城戍不归。眼穿楼外雁，抆泪向孤帏。
0	1	0	0	0	0	0	0	0	0	0	0	杜鹃,杜宇竟何冤，年年叫蜀门。至今衔积恨，终古吊残魂。芳草迷肠结，红花染血痕。山川尽春色，呜咽复谁论。
0	0	0	0	0	0	0	0	0	1	0	0	柳,体为常轻定复飘，间梅遮杏得春饶。别离处处添愁色，风雨年年换旧条。拂瓦半枯陶令宅，沿溪不断灞陵桥。凄凉又见千门绿，野老当时恨未销。
0	0	0	0	0	0	0	0	0	0	0	1	送张比部汝任募兵太原,拂曙别承明，輶轩西北行。天回浊河水，山拥太原城。榆塞霜中色，芦笳月下声。四愁今日最，孤啸几时平。慷慨深酬主，艰难始募兵。良驹轻道路，壮士重功名。云断黄花戍，风连细柳营。牙旗翻豹影，宝剑夺龙精。烽火当秋急，疆场计日清。归来上封事，应悉九边情。
0	0	0	0	0	0	0	0	0	0	0	1	哭徐九峰,宇宙同一寓，死者为过客。公年岂不高，痛惜如夭折。乡国信多才，雅道洞明哲。古篆今不存，高辞难再得。吾生有幽抱，出户谁与说。不闻子期亡，伯牙弦遂绝。知音古来重，日月增哽咽。
0	0	0	0	0	0	0	0	0	0	0	1	咏史 其一,不事王侯者，翛然郑子真。开田谷口美，荷锸白渠春。德化移乡曲，声光动搢绅。一时钟鼎贵，磨灭彼何人。
0	0	0	0	0	0	1	0	0	0	0	0	汶上寄王工部舜夫二首 其一,真拟湖边会，言从汶上过。岁时鸣鸟变，岐路转蓬多。树色连东岳，川流汇北河。相思阻欢觏，瞻望恨如何。
0	0	0	0	0	0	0	0	0	0	0	1	登太华山·苍龙岭,纡回下平坡，削成当左冲。青霄岚彩灭，蜿蟺垂苍龙。修鳞剥石藓，高脊突剑锋。神物倏幻化，雷雨愁相从。玉京多栏楯，琪树无春冬。咫尺不可接，劳心益忡忡。危巢见炊烟，下界闻夕钟。相携戒前路，日暮崖霜浓。
0	1	0	0	0	0	0	0	0	0	0	0	秦淮别怨诗赠期莲生,秦淮二月新柳黄，折柳贻人人断肠。可怜袅袅秦淮柳，今朝又上离人手。离人手把柔条看，柔肠低拂紫骝鞍。紫骝欲嘶人落泪，谁当此际犹能醉。绸缪执手问前期，莲子花开是到时。但恐见莲君不见，令人空忆桃花面。青青草色长干道，偏使离人颜易槁。秦淮上流即丰溪，我心随水不复西。请看不断秦淮水，有心宁不相思死。
0	1	0	0	0	0	0	0	0	0	0	0	闲居漫兴十首 其一,此日真何日，阴云掩上台。晦冥天色变，呜咽水声哀。旧恨齐山岳，遗恩遍草莱。万方同一恸，痛哭转成雷。
0	0	1	0	0	0	0	0	0	0	0	0	登山临水吟,山有乔峰水有涛，未能容屐岂容舠。非无仁智斯为乐，少有登临不惮劳。言味止知甘脍炙，语真谁是识琼瑶。自惭不尽人才处，长恨今人论太高。
0	0	0	0	0	0	0	0	0	0	0	1	九日无菊,常年九日争攀菊，今岁秋香似要催。诗客每怜佳节近，花神还待蚤霜开。江头子美空摇橹，篱下渊明懒举杯。萧索故园惟落木，纷纷蜂蝶谩飞来。
0	0	0	0	0	0	0	0	0	0	0	1	登南岳祝融峰观日出，次王灵根韵,海阙云关次第开，潜龙举首梦初回。推将霞被千层起，吐出骊珠一颗来。三楚有山皆仰望，百蛮无树不低徊。愿教火德从兹旺，万里阴霾为尽摧。
0	0	0	0	0	0	1	0	0	0	0	0	朱太史竹姹至五羊苦不得见诗以寄之,辇毂分襟后，相思廿四霜。如何来咫尺，亦复作参商。著作知无数，声华总未央。可能从幕府，暂到海珠旁。
0	0	0	0	0	0	0	0	0	0	0	1	归鸦 其一,肃肃归乌带夕阳，萧条寒色上垂杨。遥空泼墨侵云乱，树杪浮青泻影长。数亩荒烟山寺白，半竿残照短墙黄。故园择木知何处，客路闻啼秋思凉。
0	0	0	0	0	0	1	0	0	0	0	0	题扇寄陈宗盛,象骨金笺制度新，缄封千里赠情深。挥时不用遥相忆，满面清风即故人。
0	0	0	0	0	0	0	0	0	0	0	1	寿高临溪,掷却官荣老岁华，门前新系使星槎。琼花看去惟扬子，玉树生来似谢家。物色磻溪身正健，乡心汾水梦还赊。閒云坐阅沧桑遍，白发秋筵进紫霞。
0	0	0	0	0	0	1	0	0	0	0	0	直庐怀公干计偕载道,春草相思入梦无，龙池柳色映新芜。玉墀金马摩挲老，怅望吾家白额驹。
0	0	0	0	0	0	0	0	0	0	0	1	秋日西郊宴集同岑梵则张穆之陈乔生王说作高望公庞祖如梁药亭梁颙若屈泰士屈翁山时翁山归自塞上①,黍苗无际雁高飞，对酒心知此日稀。珠海寺边游子合，玉门关外故人归。半生岁月看流水，百战山河见落晖。欲洒新亭数行泪，南朝风景已全非。
0	0	0	0	0	0	0	0	0	0	0	1	初得南廷尉报偶成,戟门逃暑似蘧庐，忽有分司洛下除。世事从呼惯牛马，乡心兼喜得熊鱼。未论朱芾堪赊酒，依旧青山好著书。厚禄自惭无寸报，主恩前后不曾虚。
0	0	0	0	0	0	0	0	0	0	0	1	拟古七首 其五,快马志千里，健儿思边城。结发随骠骑，大小数十征。数奇不封侯，卖剑归躬耕。昨朝闻点兵，投牒从军行。据鞍左右盼，意气犹飞腾。指挥捕生口，竟抵休屠营。一鼓俘名王，再鼓犁龙庭。下马草露布，勒作燕然铭。勿使汉廷中，卫霍空留名。
0	0	0	0	0	0	0	0	0	0	0	1	其二,共把愁眉且放开，喜看春腊再相推。城边煦景新堤柳，墙外香风带野梅。世运从今转熙皞，圣恩不久自天来。故园咫尺佳山在，一日定游三百回。
0	0	0	0	0	0	0	0	1	0	0	0	游东土山,飘飘巾舄过东山，古刹萦回竹树间。剩有虚楼堪宴赏，更无悬磴费跻攀。花时雨歇鹃啼切，茶灶烟消鹤梦閒。自笑半生迷苦海，拟开吟社傍禅关。
0	0	0	0	0	0	0	0	0	0	0	1	塞下曲,十月祈连三尺雪，孤军万里防边敌。鼓钲不动马停嘶，北风吹冻衣裳裂。元戎怒奋黄金戈，夜移苦战临交河。海云漠漠关月黑，道傍死骨何其多，主恩未报将奈何。
0	0	0	0	0	0	0	0	0	0	0	1	送当湖马觐扬备兵岢岚,绝塞驱车出定羌，洗兵空碛散牛羊。黄河尽处无征战，紫燕飞时敢望乡。独客登临伤废垒，前人心力困危疆。君恩不遣边臣苦，高卧荒城对夕阳。
0	0	0	0	0	0	0	1	0	0	0	0	哭顾道行先生,谁谓江干别，竟成生死分。梨园翻薤露，苔馆閟萝云。地远讣难定，天高哭不闻。酬恩空一剑，何敢挂孤坟。
0	0	0	0	0	0	0	0	0	0	0	1	其九,罨画廊前两树梅，看花人自故乡来。未开红蕊开时白，道是先生手自栽。
0	0	0	0	0	0	0	0	0	0	0	1	过高邮,解缆维杨欲夕阳，过舟覆盎已晨光。夹河渔屋都编荻，背日船篷尚满霜。城外城中四通水，堤南堤北万垂杨。一州斗大君休笑，国士秦郎此故乡。
0	0	0	0	0	0	0	0	0	0	0	1	閒亭晚眺,秋光浮素练，野色媚平芜。客醉看花笑，人閒听鹤呼。孤烟风欲断，残霭日犹扶。万里双鱼杳，乡心逐鹧鸪。
0	0	0	0	0	0	0	0	0	0	0	1	夜坐,雨过虚亭生夜凉，朦胧素月照芳塘。萤穿湿竹流星暗，鱼动轻荷坠露香。起舞刘琨肝胆在，惊秋潘岳鬓毛苍。候虫先报砧声近，不待莼鲈忆故乡。
1	0	0	0	0	0	0	0	0	0	0	0	哭赵紫芝,夺到斯人处，词林亦可悲。世间空有字，天下便无诗。尽出香分妓，惟留砚付儿。伤心湖上冢，谁葬复谁碑。
0	0	0	0	0	0	0	0	1	0	0	0	和张相公太原山亭怀古诗,激水泻飞瀑，寄怀良在兹。如何谢安石，要结东山期。入座兰蕙馥，当轩松桂滋。于焉悟幽道，境寂心自怡。
0	0	0	0	0	0	0	0	0	1	0	0	病中步入蔡公桥村落间,水浅篙师劳，况值夏日炎。舟维蔡桥晚，扶行禦顽痁。谁期村疃中，双屐苔花粘。同行幸同志，出语无猜嫌。晓霞晚必雨，故老尝所占。两行桑麻香，农计得尽觇。偶闻读书声，白叟依茅檐。自奋力稼耕，其志方隐潜。延我坐俄顷，障日西垂帘。竹床半已弊，暂睡亦安恬。传酒强我饮，饮绝徒掀髯。神思偶尔清，吟兴为此添。
0	0	0	0	1	0	0	0	0	0	0	0	厓山怀古六首 其一,北风吹浪作龙楼，疑是乾坤正气浮。闻说当年杨太后，间关挥泪渡中流。
0	0	0	0	0	0	0	0	0	0	0	1	其四,故人喜自故乡来，便促归程转恼怀。载雪拟过扬子渡，望云直指越王台。几家乔木询无恙，诸老流风愧不才。想及到时春酒熟，黄萱堂上寿觞开。
0	0	0	0	0	0	0	1	0	0	0	0	游禅林寺喜得昌上人,灵皋独怀往，危轩泊閒寂。偶与尘事违，况值禅林客。深苔上脩玉，轻霏澹凝碧。夐见飞鸟还，静闻寒溜滴。空明会真赏，漂流得良觌。常恐心迹乖，无由展平昔。
0	0	0	0	1	0	0	0	0	0	0	0	咏史（上） 其一 张良,乳口摇牙向白蛇，一朝电拂博浪沙。下邳不得编书读，帷幄何妨佐汉家。
0	0	0	0	0	0	0	0	0	0	0	1	登三乡寺阁,历览宜阳道，披轩临朔风。地疑尘世外，人尽画图中。岩曲疏钟答，村前小彴通。水烟寒更白，山气晓微红。游宦真浮梗，流年似转蓬。长怀无所寄，尽日送归鸿。
0	0	0	0	0	0	0	1	0	0	0	0	怀宁舟中忆子偲先生,十年不作游山梦，每叹忙人自不闲。却复一辞彭泽宰，暂来相对皖公山。小晴残雪数峰见，落日远烟孤鸟还。负此林峦不高卧，故人西望有愁颜。
0	0	0	0	0	0	0	0	0	0	0	1	客边五首 其一,微雨久不歇，浸成留客天。衔杯聊复尔，弹铗已萧然。落叶饶秋恨，鸣蛩减夜眠。故园归未得，日日数行船。
1	0	0	0	0	0	0	0	0	0	0	0	哭邹德久二首用前韵 其一,出守真成梦蚁宫，天台云色亦愁容。时来盍锡万钉带，仙去俄归群玉峰。川上可惊如逝水，岁寒徒有后凋松。烦将老眼银河泪，共洒西风絮酒浓。
0	0	0	0	0	0	0	0	0	0	0	1	九日登君山次九世族祖颂嘉（禾）韵,风吹寒色下林于，独上山楼倦眼舒。戍垒高秋动笳鼓，故园经岁忆樵渔。偶逢乡老倾三雅，安得残僧偈六如。板荡中原浑未省，可容浮海霸扶馀。
0	0	0	0	1	0	0	0	0	0	0	0	田家,柳覆崇垣水护门，不依邻舍自为村。何缘却近山陵道，日夕时闻车马喧。
0	0	0	0	0	0	0	0	0	0	0	1	其二,时事牵连卒未休，三边烽火又惊秋。养鹰未得鹰扬力，豢虎终怀虎视忧。面势只缘前局误，肘方合向古人求。玉关不是无兵守，上策人心要急收。
0	0	0	0	0	0	0	1	0	0	0	0	宿田家,小桡风渡日西时，士室相邀敢后期。亦自有家容我宿，岂缘无米寄人炊。秀眉稚子知难字，折臂村翁爱夜棋。同是农桑劳悴客，一宵判与醉中嬉。
0	0	0	0	0	0	0	0	0	0	0	1	其二,日光暗淡鸊鹈寒，独上牛车泪已湍。魏绛读来成画虎，文山到死愿黄冠。乡心未尽鼍声急，陵树先凋鹤梦残。正拟招魂秋草里，疏钟微月夜漫漫。
1	0	0	0	0	0	0	0	0	0	0	0	辋川集 竹里馆,独坐幽篁里，弹琴复长啸。深林人不知，明月来相照。
0	1	0	0	0	0	0	0	0	0	0	0	登苏门山泛舟百泉 其二,一叶寒塘上，孤云信所如。东亭观美箭，西沚访幽居。静玩涵波羽，幽怜避饵鱼。未容狂阮籍，沉湎污清虚。
0	1	0	0	0	0	0	0	0	0	0	0	游钟山至八功德水,悠悠钟山云，朝夕碍我目。褰衣试一往，行与云相逐。驱马出东门，十里至山麓。幽人昔已亡，谁能继芳躅。猿鹤乘古林，鼪鼯啸深木。彼哉西方人，胡为擅斯谷。岂云事幽栖，政尔眩华屋。泓泉抱何德，浊热供一沃。岩回屐欲倦，小憩倚修竹。凉飔自披襟，佳兴亦云足。
0	0	0	0	0	0	0	0	0	0	0	1	过流河驿---在河间府青县,混混河流浊，荒荒岸草长。陲人牵彩缆，远客逐牙樯。水逝嗟浮世，云横望故乡。百年能几日，奔走鬓毛苍。
0	0	0	0	0	0	0	0	0	1	0	0	柳,长条攀折叹离披，底事人间管别离。何似龙津通御气，建章宫里斗腰支。
0	0	0	0	0	0	0	0	0	0	0	1	二月望日,蝶冲花雨燕争泥，昼夜相停漏刻齐。心在故乡身在客，不寒不暖过淮西。
0	0	0	0	0	0	1	0	0	0	0	0	用韵寄答莱城张南溪老长府旧友,相思分异地，相应自同声。各抱悬悬意，频看字字情。馀年知几许，何日续重盟。南北应天限，离鸿怨弟兄。
0	0	0	0	0	0	0	0	0	0	0	1	窑湾阻雨,飒飒风声杂雨声，旅人枕上最分明。寒釭欲灺钟初动，一片乡心梦不成。
0	0	0	0	0	0	0	0	0	0	0	1	寄王明叔提干 其一,万里锦官城，经年托友生。笑谈元不数，心迹故难并。别酒梅花粲，追途江月明。书来犹缱绻，三叹故人情。
0	0	0	0	0	0	0	0	0	0	0	1	舟中遇重九示同行友曾光启,秋水芦花似故乡，客中无那又重阳。篱边摘菊人应异，蓬底看山兴更长。把酒不如前会健，登高无复少年狂。同行赖有曾光启，共买村醪醉一场。
0	1	0	0	0	0	0	0	0	0	0	0	其十二 红桥同箨庵茶村伯玑其年和岩赋,白鸟朱荷引画桡。垂杨影里见红桥。欲寻往事已魂销。遥指平山山外路，断鸿无数水迢迢。新愁分付广陵潮。
0	0	0	0	0	0	0	0	1	0	0	0	游金山寺同陈隆之太史陈来源外翰分得江字,词客招携谒上方，胜游宁觉滞他邦。鼋鼍傍岸窥禅语，云雾当空护法幢。海上仙山无弱水，人间倒景有长江。应知河朔非吾辈，良夜何劳引玉釭。
0	1	0	0	0	0	0	0	0	0	0	0	鹦鹉,榻外松花午梦香，唤人鹦鹉绿罗裳。襧衡去后谁能赋，陇树愁云几断肠。
0	0	0	0	0	0	0	0	0	0	0	1	宿少谷墓下作,良友竟亡悲凤死，遗编虽在泣麟穷。休论十载追趋地，只漫千山梦寐中。青草渐生今日雨，白杨时动故园风。抚坟岂称酬知己，愁绝春原薜荔丛。
0	0	0	0	0	0	0	0	0	0	0	1	偶成,辞家寒食正萧萧，芳草王孙归路遥。海雨山云盈卧阁，愁思苦酒压春宵。频年客计惟弹铗，近日乡心只问潮。不少尘门妻子在，谁将词赋换渔樵。
0	0	0	0	0	0	0	0	0	0	0	1	丙子二月夜泊南乡即景,舵楼晚饭古榕阴，拥鼻篷窗效越吟。月气晓红知昼热，江光夜碧觉春深。蒸溪雾毒蛇悬树，掠径风香麝出林。七载瘴乡青鬓改，浮家常系故园心。
0	0	0	0	0	0	0	0	0	0	0	1	登医无闾山,天柱高标九域东，振衣万里受雄风。云烟低拥黄龙府，日月高悬黑帝宫。截海帆樯来徼外，防秋士马下回中。分明半壁归撑柱，合有明禋礼上公。
0	0	0	0	0	0	1	0	0	0	0	0	怀知诗① 其二 钱太常元抑,入室芝兰始见熏，也知孤陋合离群。烟霄本自冥黄鹄，城市安能驻白云。震泽晚山青历历，漕湖秋水碧沄沄。相思只借中天月，会把清辉两地分。
0	0	0	0	0	0	0	0	0	0	0	1	村舍小酌,野性安衡茅，杰屋愁耽耽。上不补县官，下有肉食惭。虽非策云骥，实鄙作茧蚕。失计不容悔，渔蓑换朱蓝。少壮尚可力，老大真难堪。今朝意颇豁，村舍寄半酣。玉版烹雪笋，金苞擘霜柑。岂惟写我忧，亦以税我骖。弄笔作一笑，何用与客谈。逡巡上车去，湿翠浮烟岚。
0	0	0	0	0	0	0	1	0	0	0	0	梅花,零落孤根玉雪团，天孙剪月试天寒。凡间讳白骄红紫，却把梅花作杏看。
0	0	0	0	0	0	0	0	0	0	0	1	寄怀申岘山协领,绥江归十日，未过戟门深。以我秋葭抱，思君明月心。郊居仍读易，城隔不闻琴。懒癖知能恕，蛮笺又至今。
0	0	0	0	0	0	0	0	0	0	0	1	至德州约简庵不偶寄赠一律,满儗相逢握手分，不图车骑已东巡。泰山空望鲁邦晚，卫水自归沧海春。喜我已辞名位险，作官复得故乡邻。秋风如遇南来雁，好寄缄书慰散人。
0	0	0	0	0	0	0	0	0	0	0	1	感兴,如镜江流去，奔驰合自羞。病容霜后叶，归兴浪前沤。岐路三生债，风埃一饱谋。山田饶芋栗，珍重故园秋。
0	0	1	0	0	0	0	0	0	0	0	0	杨村至张郭店道中,牛羊相唤下高原，鸡犬柴桑半掩门。野水满陂摇渌静，疏钟一扣破黄昏。离鸿的的沉沙碛，瘦马时时衔草根。景物令人自悽切，不须为客亦消魂。
0	0	0	0	1	0	0	0	0	0	0	0	夜,秋尽霜黄落叶纷，渚凫汀雁晚呼群。舟行下濑涓涓月，帘捲长河片片云。银夏西州新驻辖，祁连比府旧从军。行边戍色风烟杳，愁思胡笳不可闻。
0	0	0	0	0	0	0	0	0	0	0	1	闰二月十六日清明,日日楼头柳色浓，年年为客负春风。莺花时节兵还动，诗酒生涯老更穷。逆料未来犹有几，悬知所过即成空。故乡寒食浇松处，亦想儿曹念乃翁。
0	0	0	0	0	0	0	0	0	1	0	0	闺怨十首 其十,破镜分钗碎玉簪，碧山无语海沉沉。春魂只化双青鸟，飞向郎山话妾心。
0	0	0	0	0	0	0	0	0	0	0	1	题绿波春草图送朱濂甫并寄令弟溶庵,南浦江郎赋，西堂谢客诗。渌波愁送别，春草梦相思。细雨一帆去，啼莺三月时。生憎楼上笛，撩乱柳如丝。
0	0	0	0	0	0	0	0	0	0	0	1	宫词,柳带分阴接殿基，笙歌还拥翠华归。前宫晓赭匀妆脸，别馆春红晒舞衣。槐影对笼苔点细，桐花西倚夕阳稀。夜来梦上檀香阁，犹映珠帘避贵妃。
0	0	0	0	0	0	0	0	0	0	0	1	暮冬书怀呈友人（一作方干诗）,空为梁甫吟，谁竟是知音。风雪生寒夜，乡园来旧心。沧江孤棹迥，白阁一钟深。君子久忘我，此怀甘自沈。
0	0	0	0	0	0	0	0	0	0	0	1	其二,天涯相见故乡人，一话江南一怆神。那复锦鸳湖上醉，画船箫鼓闹青春。
0	0	0	0	0	0	0	0	0	0	0	1	游少林寺,步入金沙地，相邀坐竹林。僧归青嶂寂，龙卧碧潭深。石涧流春乳，松堂落午阴。高怀殊未已，临别更沈吟。
0	0	0	0	0	0	0	0	0	0	0	1	夕次蒲类津（一作晚泊蒲类）,二庭归望断，万里客心愁。山路犹南属，河源自北流。晚风连朔气，新月照边秋。灶火通军壁，烽烟上戍楼。龙庭但苦战，燕颔会封侯。莫作兰山下，空令汉国羞。
0	0	0	0	0	0	0	0	0	0	0	1	晚次狮石,水宿栖岩际，乡心望斗横。船头鱼夜跳，江口雁南征。为报村居近，遥传鸡犬声。孤怀愁不寐，秋意转分明。
0	0	0	0	0	0	0	0	0	0	0	1	武林翁康怡进士于吴橙斋所见余黄叶村庄卷谓得古人之法诧为必传以宣德纸徵画藉销长夏并题而归之 其一,岩阿绝?窱，凿翠爱楼居。贪看云霞色，采芝随荷锄。神仙那可得，时复近清虚。
0	0	0	0	1	0	0	0	0	0	0	0	哭刘岳卿,曾说幽栖地，君家近接连。要携邀月酒，同棹钓溪船。遽尔悲闻笛，真成叹绝弦。林猿催老泪，为尔一潸然。
0	0	0	0	0	0	0	0	0	0	0	1	寄星峤,蜀道青天万里行，栈花峡草听猿声。乡心寄与峨眉雪，应作春流过石城。
0	0	0	0	0	0	0	0	0	0	0	1	游龙门回投超化寺二首 其二,还邀二三子，共到凿龙游。冷壑泉初动，春岩气欲浮。竹藏深崦寺，人渡晚行舟。始觉山风急，归鞍不自留。
0	0	0	0	0	0	0	0	0	0	0	1	同君肃少仲公绍开先诸子饮舍弟惟仁宅赠歌者,故园杯酒肯辞频，今夜云间月色新。不信清歌能醉客，莺花曾见五陵春。
0	1	0	0	0	0	0	0	0	0	0	0	蝉,性洁应知饮露清，翠绡为翼蜕来轻。高槐残雨凄清韵，疏柳斜阳断续声。逐鬓巧添歌女媚，制冠偏助上官荣。长吟不独能惊梦，更恐秋来动旅情。
0	1	0	0	0	0	0	0	0	0	0	0	邻有戍将未归观其家人寄书为述所怀,十年征战度天山，寂寞空闺独掩关。鸿雁书回何日到，犬羊巢尽几时还。窗前花落青春晚，户外莺啼白昼闲。为语封侯须及早，风尘容易鬓毛斑。
0	0	0	0	0	0	0	0	0	0	0	1	酬程定塞提刑,衰疲敢惮守边州，老去光阴似水流。塞马春深无苜蓿，田家雪足望麳麰。清笳只解添乡思，白酒聊堪解客愁。独喜平刑贤使者，能将德庆绍箕裘。
1	0	0	0	0	0	0	0	0	0	0	0	魏宫怨,掩袂高台上，春风散绮罗。西陵望不见，明月照漳河。
0	0	0	0	0	0	0	0	0	0	0	1	金陵怀古,落木萧萧雁影稀，秋风江上立斜晖。三山二水依然在，万户千门尽已非。商女有花歌白下，谢家无燕认乌衣。城南城北经行遍，独傍秦淮夜月归。
0	0	0	0	0	0	0	0	0	0	0	1	过大关,连山如水涌，起伏皱波纹。窄径穿林薄，微光照夕曛。荒村茅店古，石涧细流分。风景故乡近，遥遥南岭云。
0	0	0	0	0	0	0	0	0	0	0	1	次韵远猷旅夕二首 其一,西风满眼莫登楼，回望乡关去末由。晚色不催金络马，夜灯空梦玉搔头。梁王行识相如赋，楚国方悲宋玉秋。万里长途知不晚，一杯聊为老人留。
0	0	0	0	0	0	0	0	0	0	0	1	春日旅舍,未识东西南北路，青春白日坐销难。如何一别故园后，五度花开五处看。
0	0	0	0	0	1	0	0	0	0	0	0	送从弟蕃游淮南,读书复骑射，带剑游淮阴。淮阴少年辈，千里远相寻。高义难自隐，明时宁陆沈。岛夷九州外，泉馆三山深。席帆聊问罪，卉服尽成擒。归来见天子，拜爵赐黄金。忽思鲈鱼鲙，复有沧洲心。天寒蒹葭渚，日落云梦林。江城下枫叶，淮上闻秋砧。送归青门外，车马去骎骎。惆怅新丰树，空馀天际禽。
0	0	0	0	0	0	0	0	0	0	0	1	客夜（时新遣病奴归故第，四句及之。）,函关剑阁太岧峣，没马尘中自暮朝。剩有琴书千里共，更无僮仆一身遥。客衾澹定忘寒暑，乡信重翻破寂寥。却忆故园诸弟妹，红灯聚语鬨深宵。
0	0	0	0	0	0	0	0	0	0	0	1	赠中杂感,丛山虎豹走斑斑，石砦柴门昼亦关。旧俗敲残铜铸鼓，南风吹瘦月成环。诗情渐冗能为祟，海色无多莫洗颜。紫蝎金蚕愁蛊毒，故乡惟冀得生还。
0	0	0	1	0	0	0	0	0	0	0	0	石,拳石当轩玉色寒，雨苔蚀尽鹧鸪斑。也知好事无真见，不看真山看假山。
1	0	0	0	0	0	0	0	0	0	0	0	探梅至东村,乞得残骸已累年，柴车破弊不堪悬。闲愁正要供诗思，小疾何妨省酒钱。忍事渐多心混混，贮书虽少腹便便。今朝偶有寻梅兴，春色争来拄杖前。
0	0	0	0	0	0	0	0	0	0	0	1	晚晴,鸣雨止复作，萧然天气清。西风吹木落，野水入河明。岚影含初旭，林光讶晓晴。愁窥秋草色，忽起故园情。
0	0	0	0	0	0	0	0	0	0	0	1	小湖枕上,万壑濛濛雾不开，扁舟梦逐故乡回。恼人最是滩头水，夜半潺湲带雨来。
0	0	0	0	0	0	1	0	0	0	0	0	访蔡广德道卿未至州数里阻雨留宿田家,草舍托荒陂，瞑投不自知。离心分雨夕，同气阻风期。烛影坐中暗，江城望处疑。如何咫尺地，犹自劳相思。
0	0	0	0	0	0	1	0	0	0	0	0	答成都虞子韶钤干寄书信兼示近作（子韶名刚简，丞相雍公之孙也）,珍重西来双鲤鱼，更传佳句起愁予。相思已是五年别，多愧先无一字书。欲话锦城疑是梦，谁怜霜鬓不禁梳。青毡黄閤君侯事，早拟相逢倘下车。
0	0	0	0	1	0	0	0	0	0	0	0	哭子安兄四首 其一,拙宦空牵世，沉忧易损年。攀荆馀敝宅，让果荐灵筵。物化成千古，人亡隔九渊。平生佩刀在，感赠独潸然。
0	0	0	0	0	0	0	0	0	0	0	1	西归中秋夜宿三泉寄仙之公南,日涉征涂信马前，鸿飞时节几怀贤。青山渐向故园近，皓月更临归驿圆。四乘光荣惭太子，一箪穷陋本颜渊。江皋上客红莲幕，犹荷明恩未弃捐。
0	0	1	0	0	0	0	0	0	0	0	0	浣溪沙 春闺,薄暮轻寒上画衣。金炉一缕篆烟微。断魂来去是耶非。蛱蝶花间蛱蝶舞，杜鹃枝上杜鹃啼。今宵又恐梦魂稀。
0	1	0	0	0	0	0	0	0	0	0	0	秋霁出游白马湖兼到近村杂成十绝句 其一,出郭真成烂漫游，水村随处寄悠悠。眼明初见湖边路，苍莽风烟一片秋。
0	0	0	0	0	0	0	0	0	0	0	1	寒溪,溪名偶与故乡同，恍觉家山在眼中。定自今宵更愁绝，又飞清梦过江东。
0	0	0	0	0	0	0	0	0	0	0	1	赠虞十五司马,远师虞秘监，今喜识玄孙。形像丹青逼，家声器宇存。凄凉怜笔势，浩荡问词源。爽气金天豁，清谈玉露繁。伫鸣南岳凤，欲化北溟鲲。交态知浮俗，儒流不异门。过逢联客位，日夜倒芳尊。沙岸风吹叶，云江月上轩。百年嗟已半，四座敢辞喧。书籍终相与，青山隔故园。
0	0	0	0	0	0	0	0	0	0	0	1	赠郑叔异,谷口风流有子真，故园松竹晚逾亲。绨袍晓带烟霞色，蓬径秋兼芋栗贫。下榻郡斋清漏永，传经幕府绛纱新。翟公门巷罗堪设，载酒时能访野人。
0	1	0	0	0	0	0	0	0	0	0	0	哭亡夫,亲老妾心悲，哭君无尽期。月圆分镜日，雨滴断肠时。生死魂难聚，幽明路已歧。纵为华表鹤，留语复谁知。
0	0	0	0	0	0	0	0	1	0	0	0	午日同群从泛舟横渡,澹荡浮光倚槛生，偶乘芳节振长缨。游兼文酒还诸彦，兴入烟霞是旧盟。荔子珠悬江树转，兰桡龙划海潮行。欢娱信美元吾土，白雪赓酬万古情。
0	0	0	0	0	1	0	0	0	0	0	0	村居 其一,出门非我意，岁月感蹉跎。九十余将半，八旬母渐过。家贫难养志，心苦托行歌。静想谋生计，终宵起亦多。
0	1	0	0	0	0	0	0	0	0	0	0	怀古,乘暇须登百尺楼，兴亡满眼思悠悠。天高地下今犹昔，暑往寒来春复秋。世事无情毛鬓改，关河有路利名忧。遥思广武英雄日，赤壁烟消酒一瓯。
0	0	0	0	0	0	0	1	0	0	0	0	调李京兆克庵备边疏,清时共爱玉门閒，岁岁名王事款关。何限乘轩邀上赏，几谁越俎议行间。消磨细柳将军垒，无恙燕支妇女颜。壮尔筹边多胜算，先声今巳到天山。
0	0	0	0	0	0	0	0	1	0	0	0	登横山小亭,峰岩高削壁，崖下小亭幽。仄径穿云入，清泉喷石流。万山环四面，一塔俯千秋。险堑应天设，登临壮胜游。
0	0	0	0	0	0	0	0	0	0	0	1	寄中都故人,千山叠叠高入天，中有缥缈之神仙。壁立烟容风虎卧，林深洞启云龙潜。长安诗翁有健笔，蜀道客子无新篇。尺书万里寄天远，万一故人曾我怜。
0	1	0	0	0	0	0	0	0	0	0	0	寄谢景英参议①,故人不见吾何适，欲见其人已异乡。魂梦半年皆草草，鬓毛一别益苍苍。筹边淮海何迟暮，乘障湖湘亦阻长。及此居闲宜问讯，题书须待满林霜。
0	0	0	0	0	0	0	0	0	0	0	1	秋晚即事,寥历天高雁度迟，满城砧杵动凉飔。悽情庭草花开后，澹荡秋光病起时。桂寄空山寻老衲，兰移温室属场师。故乡书到重阳近，疏菊寒蓉问短篱。
0	0	0	0	0	0	0	0	0	0	0	1	游龟山,日夕来山寺，烟萝锁翠微。银河峰顶落，玉屑树头飞。倒石横沙涧，欹花半钓矶。云深堪屏迹，僧老解忘机。内府携家酝，高人进野薇。峦回栖宿霭，酒满恋馀晖。竹坞嘶骢马，禅猿啸石扉。金徽惬心赏，相待月明归。
0	0	0	0	0	0	1	0	0	0	0	0	题沃洲吕侍御画四首 其一 江山岁晚,北风翻送雁南翔，辛苦时时一望乡。莫为无书远相忆，已将高节彻冰霜。
0	0	0	0	0	0	0	0	0	0	0	1	和太傅邓公归游武当见（原缺，据四库本补）寄,三提相印代天工，邓国归来耀本封。此日神仙丁令鹤，几年霖雨武侯龙。酬恩定得祠黄石，谈道须期会赤松。莫虑故乡陵谷变，武当依旧碧重重。
0	0	1	0	0	0	0	0	0	0	0	0	闺人制衣,何因置缃帙，复此制罗衣。帘丝荧逗火，檐网露悬晖。意懒唯凭几，心虚更放帏。语停闻雁度，镫小任蛾飞。野服殊今制，愁要改昔围。还须卧砂碛，迟尔寄金微。
0	0	0	0	0	0	0	0	0	0	0	1	其四 1911年以前之作,乡心飞渡楚江天，江月空寒笼暮烟。今夕定饶云水梦，去年曾醉酒尊边。匆匆秋色催人老，一一箫声扰客眠。遥识故园游钓侣，晚风吹上渡湖船。
0	0	0	0	0	0	0	0	0	0	0	1	其二,陇上征夫陇下魂，死生同恨汉将军。不知万里沙场苦，空举平安火入云。
0	0	0	0	0	0	0	0	0	0	0	1	高司农赵宪使共游崆峒山二首 其一,并马崆峒天地悬，蓟门楼堞渐苍然。千峰北断祁连色，万井东回碣石烟。倚杖白云窥槛外，振衣明月坠松巅。频誇斥堠无烽火，屈指单于出塞年。
0	1	0	0	0	0	0	0	0	0	0	0	平越道中,野戍荒烟击柝悲，罗施诸部隔山菑。烽墩近路催行骑，松嶂连云护汉旗。迁客自怜边塞略，旅怀多负薜萝期。行行满目荆秦道，白石黄泥起暮思。
0	0	0	0	0	0	0	1	0	0	0	0	寓居传小楼怀以成,故人何处舣兰舟，谁念西窗客滞留。赖有嫦娥怜寂寞，流光偏照读书楼。
0	0	0	0	0	1	0	0	0	0	0	0	麻六甲中国山侨冢累累有感,海外犹留中国山，得埋骨便等生还。死心莫漫思吾土，天正残民如草菅。
0	0	0	0	0	0	0	0	0	0	0	1	乍雨,乍雨消炎燠，莲塘春色生。青开平野望，香送百花清。乳雀频将子，山蜂远趁晴。故园风景在，潇洒欲忘名。
0	0	0	0	0	0	0	0	0	0	0	1	题蒋主善梅,蒋氏传家秉清白，住在金陵大江侧。三径风流松菊存，别有梅花春意繁。开轩正对花林下，襟抱冲和兴潇洒。香浮丹鼎雪融初，影转琴床月明夜。自承徵诏戴朝冠，朝朝拜谒趋金銮。故乡迢遥隔烟水，十年梦绕梅花寒。閒暇从容咏清句，节操从知凛贞素。嗟余同是爱梅人，何时归赏江南春。
0	0	0	0	0	0	1	0	0	0	0	0	至楚怀慎汉公,抱瓮何许欲灌园，独怜帆腹会孤掀。双轮有蒲良未好，束帛加璧安足论。少日读书守贫巷，异时簪笔登修门。相思徒吟老驼句，不见君来欲断魂。
0	0	0	0	0	0	0	0	0	0	0	1	春色将还无端兴感风前花下率意口号汇而录之 其一,雷惊露断燕飞还，意兴无端似转环。三月春阴山阁暝，一庭花气荜门闲。片云孤出难成雨，野鹤闲飞易返山。底事流莺相唤急，故园归到又江关。
0	0	0	0	0	0	0	0	0	0	0	1	登嘉定儒学后山先天阁阁为黄冠所据自国初至今知州瞿刚乃取而归之儒学遂易今扁,朱檐矗矗耸山巅，一目全收万里天。观物可探康节学，凭虚谁悟子云玄。春深坛杏当窗看，夜半仙藜隔座然。佳胜陆沈馀百载，只今才见集英贤。
0	0	0	0	0	0	0	0	0	0	0	1	沭阳古渡作,日落问津处，云霞残碧空。牧牛避田烧，退鹢随潮风。回首故乡远，临流此路穷。翩翩青冥去，羡彼高飞鸿。
0	0	0	0	0	0	1	0	0	0	0	0	忆元九,渺渺江陵道，相思远不知。近来文卷里，半是忆君诗。
0	0	0	0	0	1	0	0	0	0	0	0	古迹任嚣城①,我闻南海尉，亲拜秦皇命。如何垂死日，独速龙川令。萧曹岂伊人，骤授侯王柄。累累百雉城，遗迹了无證。惟馀偏伯风，飒飒生五岭。
0	0	0	0	0	0	0	0	1	0	0	0	次韵子瞻馀杭法喜寺绿野亭怀吴兴太守孙莘老,信美非吾土，三吴一水中。亭高望已极，舟入去无穷。朝市知安在，湖山信有功。遨游逐凫鸭，饮食数鱼虫。波浪喧朝夕，梅烝变绿红。逢人问京洛，去国长儿童。同舍情相接，邻邦信屡通。相邀欲相过，道里讯溪翁。
1	0	0	0	0	0	0	0	0	0	0	0	感秋三绝 其一,秋思乡愁两苦辛，每临西北望秋云。此生更老情终在，谁为寄声千里人。
0	0	0	0	0	0	0	0	0	0	0	1	村家,茅檐亦不寒，粝饭亦得饱。田妇无装束，何必城中好。日斜抱犊归，喜尔无牙爪。
0	0	0	0	0	0	0	0	0	0	0	1	雨后君山野步,一缕初晖泼眼明，独行江路喜新晴。水当腊去青浮岸，山到春来绿进城。楚相祠空汀草合，吴娘船过浪花平。故乡风景殊佳绝，底事终年爱远征。
0	0	0	0	0	1	0	0	0	0	0	0	登道场山,木杪垂虹石径横，葱青隐约见飞甍。苍烟近带罗山秀，紫气遥含震泽晴。何代高禅闻伏虎，有时清梵接啼莺。暂来不为乘幽兴，道是春畬蚤已耕。
0	0	0	0	0	0	0	0	0	0	0	1	其二,江口移兵日，山中散砦时。一家俱念尔，孤客定依谁。秋早衣裳薄，时危去住疑。故园久残落，犹恐未全知。
0	0	0	0	0	0	1	0	0	0	0	0	秋闺思四首 其一,天上嫦娥也可怜，广寒宫里夜孤眠。早知人世相思苦，不若移居桂树边。
0	0	0	0	0	0	1	0	0	0	0	0	和鲁季钦别后寄,盍簪经岁遽分襟，夜夜相思梦里寻。寄远正惭无好语，开缄忽喜得高吟。感君不替绸缪意，使我还销鄙吝心。他日相逢重把酒，莫辞蘸甲十分深。
0	1	0	0	0	0	0	0	0	0	0	0	夏末留别洞庭知己,清秋时节近，分袂独凄然。此地折高柳，何门听暮蝉。浪摇湖外日，山背楚南天。空感迢迢事，荣归在几年。
1	0	0	0	0	0	0	0	0	0	0	0	岁暮独坐书怀四首（选三） 其一,岁尽愁难尽，情深虑转深。生涯贫且贱，忧道古犹今。岂为求名论，空惭济物心。斯文如未坠，千载有知音。
0	0	0	0	0	0	0	0	0	0	0	1	苦蚊,夜永横参斗柄翻，流萤寂历更无喧。惟馀白鸟欺人甚，不放离人梦故园。
0	0	0	0	0	0	1	0	0	0	0	0	怀孔御史 其一,曾向严亲旧稿中，睹君尺牍语舂容。知予大过深增惧，几度相思细省躬。
0	0	0	0	0	0	0	0	0	0	0	1	九日左公招郭北登高,篱边不见菊花开，门外时闻慧远来。万里风沙愁黯黯，相携莫上望乡台。
0	0	0	0	0	0	0	0	1	0	0	0	解酋行,都昌县南乾沙上，射雁者谁三五群。毡帽红裘黄战裙，云是解酋官达军。沙下北风吹舰旗，边军欢喜家军悲。朝廷日夜望俘至，雪冻酋船犹住兹。县官逃走驿官啼，要钱勒酒仍要鸡。姚源遗孽尚反覆，尔曹不得誇辽西。
0	0	0	0	0	0	0	1	0	0	0	0	游山寺,盘纡细路仅能通，断壑危桥渡几重。横岭尽头方见寺，乱云深处忽闻钟。黄昏古屋翻飞鼠，绿净寒潭隐蛰龙。惭愧居僧还好客，邻家乞粟备晨舂。
0	1	0	0	0	0	0	0	0	0	0	0	秋大阅呈月湖先生,将兵还似将风骚，军帐从容自不劳。鼓角悲风肃人马，旌旗蔽日闪弓刀。折冲正自烦樽俎，急檄宁闻借羽毛。洗眼临淮新号令，凭谁挑战醉挥毫。
0	0	0	0	0	0	0	0	0	0	0	1	和成纪善许州怀古,汉季英雄总不如，开屯迁许造邦初。水生江口愁难渡，火烈矶头怨未除。月照禅台文甓断，风穿献庙玉床虚。寒烟衰草繁昌道，欲读残碑几字馀。
0	0	0	0	0	1	0	0	0	0	0	0	游五老峰四首 其一,积有耽奇癖，登山好问源。不辞千嶂迥，独访一峰尊。飘袖连飞鸟，攀萝学挂猿。累累冈阜起，坐阅尽儿孙。
0	0	0	0	0	0	0	0	0	0	0	1	得崔子玉书并诗赋答,客梦迥悬南海月，乡心故恋北山薇。鹏程建翮看今始，鸟道长鸣笑昨非。多难况逢需用切，壮怀休道宦情微。风尘我亦仍留滞，何日重逢上路騑。
0	0	0	0	0	0	0	0	0	0	0	1	春晚泊船江村,芳草青青古渡头，渔家住处暂维舟。残花半树悄无语，细雨满天风似愁。家信不来春又晚，客程难尽水空流。自怜爱失心期约，看取花时更远游。
0	0	0	0	0	0	0	0	1	0	0	0	金谷园,綵楼歌馆正融融，一骑星飞锦帐空。老尽名花春不管，年年啼鸟怨东风。
0	0	0	0	0	0	0	0	0	0	0	1	其二,秋来曾憩石桥松，又入盘纡滞短筇。积雨烟光分远近，平林树色变秋冬。白云红叶前村路，残日寒鸦傍晚钟。如此好山留未得，故园落尽碧芙蓉。
0	0	0	0	0	0	0	1	0	0	0	0	荷花,荷花宫样美人妆，荷叶临风翠作裳。昨夜夜凉凉似水，羡渠宛在水中央。
0	0	0	0	0	0	0	0	0	0	0	1	况村道中遇雨戏答诸公得云字二首 其一,水亭沙幂忽离群，岚树烟村晓未分。鹤驭重过愁赤暑，隼旟偏惯湿青云。倾盆注玉应怜我，把酒赋诗还忆君。不怯冲泥为清道，前驱那复拥三军。
0	0	0	0	0	0	0	0	0	0	0	1	与薛君采夜语,入夜杯仍把，论交泪暗挥。醉怜山月上，愁对海云飞。江汉三年阻，风尘万事非。故乡南北远，犹恨不同归。
0	0	0	0	0	0	0	0	0	0	0	1	暮秋喜友人自京回,秋风黄叶雁临关，客路微霜感别颜。莫叹故园芳草积，西湖能有几人还。
0	0	0	0	0	0	0	0	0	0	0	1	江村晚眺二首 其一,数点归鸦过别村，隔滩渔笛远相闻。菰蒲断岸潮痕湿，日落空江生白云。
0	0	0	0	0	0	0	0	0	0	0	1	项亭,不修仁德合文明，天道如何拟力争。隔岸故乡归不得，十年空负拔山名。
0	0	0	0	0	0	0	0	0	0	0	1	江上书情,乱萤飞不停，独鸟栖还起。若说故乡情，深于大湖水。
0	0	0	0	0	1	0	0	0	0	0	0	哭少时同学某①,少日低飞各羽翰，几年茵溷不同看。竟缘无食填沟壑，终古衔羞在肺肝。蚁战莫偿三北耻，蚕僵更吐一丝难。寡妻弱子知何倚，雪虐风饕可耐寒。
0	0	0	0	0	0	1	0	0	0	0	0	寄叔静,马上清明南郭别，山中长夏几相思。茅斋疏竹生秋意，可是良宵对榻时。
0	0	0	0	0	0	0	0	0	0	0	1	大名王仲木从梅侍御西征奏凯北旋赋此壮之,十年裘马客长安，杖荣从军戍贺兰。桓典霜威开幕府，陈琳檄草据征鞍。铙歌出塞边沙白，烽火登城汉帜丹。谁道护羌诸校在，功成今日属儒冠。
0	0	0	0	0	0	0	0	0	0	0	1	寄乡友沈文用,沈家林馆最清幽，曾伴相知载酒游。宦迹北驰才隔岁，乡心南望几经秋。芳春桃李开花未，深夜壶觞醉客不。羁绊无能寻旧约，题诗聊为主人酬。
0	1	0	0	0	0	0	0	0	0	0	0	张玄超自海上寄书问连城生消息,若问青楼娼，芳年二八强。轻罗不遮面，绣户自焚香。对客时题句，怀君每断肠。倘能贻锦字，犹胜梦高唐。
0	0	0	0	0	0	0	1	0	0	0	0	游报恩寺访恩上人,蹑屧登金地，逢师一语同。此生元似幻，无色不成空。慧日开灵境，慈云护法宫。未须谈六代，禅藻在江东。
0	0	0	0	0	0	0	0	0	0	0	1	解组书怀,自笑操刀拙，经年客梦长。乡心传雁字，宦辙险羊肠。老去花朝露，归来菊晚霜。莫荒畦畔秫，寄语旧高阳。
0	0	0	0	0	0	0	0	0	0	0	1	桃源舟中闻雁,山郭桃花乱欲飞，满篙新水漾鱼矶。望乡不似沙头雁，一度春风一度归。
0	0	0	0	0	0	0	0	0	0	0	1	代闺人新月,夫婿远邀勋，金鞍西入秦。空闺见新月，终夜惜青春。似镜难全掩，如眉不解颦。为衔将落影，持照未归人。
0	0	0	0	0	0	0	0	0	0	0	1	新正初三日上遵化文星阁出南城游龙山寺归途见口外人来遵贸易即景吟成一律,圣化通殊俗，商廛会远方。四围车作堵，白物毳为囊。言语翻重译，饔飧尚故乡。文明瞻上国，新制好冠裳。
0	0	0	0	0	0	0	0	0	0	0	1	七月十二日由张王港至永乐桥，同裕昌孙作,荻芦瑟瑟柳毵毵，此日逃生已不堪。莫向港头高处望，乡山都在大江南。
0	0	0	0	0	0	0	0	0	0	0	1	题潘相国《花瑞图》①,天上台星耀，人间宰辅尊。一时征瑞集，三朵表花繁。旷代符嘉兆，新芳画故园。金瓯邻早卜，彩笔谱重翻。欲剪云为叶，从知桂有根。蓬莱初接荫，桃李况盈门。世业羹调鼎，宾筵酒满樽。春风三十品，细与众香论。
0	0	0	0	0	0	0	0	0	0	0	1	其二,问我何厨传，珍鲜满故园。笋方青剥指，茄欲紫垂拳。
0	0	0	0	0	0	0	0	0	0	0	1	月,为月一登楼，长风更试秋。水摇城阙迥，河带斗星流。古木萧萧下，閒云淡淡浮。秪应今夜景，能破杜陵愁。
0	0	0	0	0	0	0	0	0	0	0	1	清溪夜泊,清溪山驿夜维舟，沙白江寒带月流。知到故园馀照在，有无人上盍簪楼。
0	0	0	0	0	0	0	0	0	0	0	1	思橘轩，为悟空叟长老赋,侍书遗墨函封在，思橘名轩示不忘。往事百年同逝水，斯文一语有馀光。风流大抵输前辈，臭味还应是故乡。嘉树未知培植后，只今百果许谁尝？
0	0	0	0	0	0	0	0	0	0	0	1	宿深溪驿去广右界只一程,北户书频到，南云雁不飞。试评骑马路，何似钓鱼矶。击柝黄茅店，篝灯白竹扉。故园桑柘暖，亦有稻粱肥。
0	0	0	0	0	0	0	0	1	0	0	0	田园四时 其一 冬,田家岁事霜飞后，五种收成十分有。征输早了吏不来，柴荆昼掩閒鸡狗。儿童饱暖欢呼走，堂上樽罍湛春酒。力耕岁晚足馀欢，五陵裘马真游手。
0	0	0	0	0	0	0	0	0	0	0	1	夜泊望梁山,天门中断两山空，一片孤帆落晚风。莫向秋江望明月，故乡千里月明中。
0	0	0	0	0	0	0	0	1	0	0	0	登小姑山和何礼部韵,宦游久忆惬登临，此日凭高快赏心。水尽平湖空外落，天开绝岛望中沉。仙人游佩春云染，神女宫鬟晓雾侵。却羡渔舟烟浦笛，数声何处答清吟。
0	0	0	0	0	0	0	0	0	0	0	1	其四,故乡今已到，更有醉中乡。儿解腌蒲俎，妻能录酒方。朝朝九酝里，日日七贤旁。莫笑馀全懒，栽花雨后忙。
0	0	0	0	0	0	0	0	0	0	0	1	其二,芳筵高会听鸣笳，徙倚疏篱感岁华。九日已过南浦雁，一尊还对故园花。繁英烂漫迎人冷，疏影萧条向月斜。白酒东篱成往迹，千年秋色落谁家。
0	0	0	0	0	0	0	0	0	0	0	1	和赞虞中丞闱中即事韵①,人情阅历岁华深，卅载京尘宦海沉。翻白愧遭当道眼，惊秋又动故园心。身羁老骥闲中枥，响閟焦桐爨下音。齧足入舟翻自悔，将归琴理个中寻。
0	0	0	0	0	0	0	0	0	0	0	1	寄阳朔友人,桂林须产千株桂，未解当天影日开。我到月中收得种，为君移向故园栽。
0	0	0	0	0	0	0	0	0	0	0	1	题王仲文临清阁卷,高阁留宾酒满杯，秋风千里雁初来。故园松竹平安在，天际归舟不用催。
0	0	0	0	0	0	0	0	0	0	0	1	其二,几年为客历风霜，每见南人问故乡。料得江门烟景在，青山如染映斜阳。
0	0	0	0	1	0	0	0	0	0	0	0	雪,穷冬那得许奇观，疑怪重衾夜更寒。正烂漫花随处有，不坚牢玉暂时看。上章谒帝应留得，下令教儿莫扫乾。岐路杨朱定垂泣，东西南北总漫漫。
0	0	0	0	0	0	1	0	0	0	0	0	寄严文炳① 其一,故人千里远，论心未遐弃。不谓江淮隔，尺书雁能寄。春风生展掩，满慰别后意。陈义凛冰霜，不独相思字。
0	0	0	0	0	0	0	0	1	0	0	0	登玉峰定光塔,浮玉规模矗七层，新春拾级望春登。含烟柳已轻黄染，消雪山将嫩绿凝。视远明惟畅心目，为高因必在邱陵。子舆真是能言者，政法先王益戒兢。
0	1	0	0	0	0	0	0	0	0	0	0	村居晚思,清风起层阴，凉雨放疏点。众木郁苍然，芳草绿苒苒。山深无来辙，寂寞荆扉掩。念远怅悠悠，残阳在西崦。
0	0	0	0	0	0	1	0	0	0	0	0	梅花落,朔风凄凄洮水阴，羌声半咽清夜沉。征人陇头寄春心，月寒落尽关山深。少妇相思搅离色，梦惊鸡塞秦云白。
0	0	0	0	0	0	0	0	0	0	0	1	勃安书至云天章一草亭分与居且曰薜荔花开绿阴满庭室迩人遥不觉泪下,今日复前日，故人还故乡。草亭无恙在，闻道与刘郎。夜月江淮渡，春风薜荔墙。梦中寻路远，那得到东昌。
0	0	0	0	0	0	0	0	0	0	0	1	失题①,胡风迎马首，汉月学蛾眉。久戍人将老，长征马不肥。
0	0	0	0	0	0	0	0	0	0	0	1	夜泊富阳,片帆东去一鸥轻，消得天公十日晴。新酒一尊诗几首，故乡千里月初更。烟收山翠揩摩净，风软江波熨贴平。苦是狂怀费消遣，船头吹笛到天明。
0	0	0	0	0	0	1	0	0	0	0	0	下关逢驿使却寄张同年问陶（时张方由蜀入都）,君来蜀道如天上，我渡黔关入地中。今夜相思倘回首，各从北斗辨西东。
0	0	0	0	0	0	0	0	0	1	0	0	哭鲁广达诗①,黄泉虽抱恨，白日自留名。悲君感义死，不作负恩生。
0	0	0	0	0	0	0	0	0	0	0	1	其二,丧乱看骈尽，于君有至哀。秋堂成永诀，记室是虚陪。朱序须难返，宾王貌漫猜。故乡城郭异，化鹤莫归来。
0	0	0	0	0	0	0	0	0	0	0	1	石鼓村,乱石惊流彻夜闻，绿波吹雨细成纹。风禽和梦催清晓，水碓无人捣白云。昌浦近从千涧落，浙潮远为一山分。乡园北望无消息，烦思谁堪坐似焚。
0	0	0	0	0	0	0	0	0	0	0	1	其十,此邦最佳处，乃在城北隅。野田荞麦傍，松下复问涂。酷爱古石峙，故缓羸骖驱。一生能几许，于兹十载馀。夜榻醉卧稳，何殊故园居。
0	0	0	0	0	0	0	0	0	0	0	1	和东坡惠州梅花三叠 其一,子真换骨三家村，青帝东皋来醉魂。夜深更遣明月洗，瘴氛吹散南海昏。仙宫么凤挽不住，自要寂寞留故园。便教冻饿死亦足，冷面不作鸡肉温。烟痕半空照寒水，露脸犹泫迎晨暾。游蜂底处得消息，不计春色关重门。先生对花韵清苦，短偈衮衮翻千言。花神嗔我太漏泄，罚以太白倾残樽。
0	0	0	0	0	0	0	1	0	0	0	0	寄华复吉,千里风尘客帝州，故人南阻迥添愁。遥思相对还如昨，无奈伤离似隔秋。往事已随双泪尽，素心犹望百年酬。宫中正买长门赋，翘首期君作壮游。
0	0	0	0	0	0	0	0	0	0	0	1	溪桥早春,轻黄未染柳梢匀，连日溪风卷塞尘。乍暖乍寒花信晚，相呼相应鸟声频。少勤漫挟经纶策，老懒空馀病患身。追忆故园桃李树，年年红紫为谁新。
0	0	0	0	0	0	1	0	0	0	0	0	送宇文舍人出宰元城（得阳字）,双凫出未央，千里过河阳。马带新行色，衣闻旧御香。县花迎墨绶，关柳拂铜章。别后能为政，相思淇水长。
0	0	0	0	0	0	0	0	0	1	0	0	游齐山,借马访齐山，奔行不待衔。旧来闻若渴，今日嗜如馋。故喜地殊胜，却嫌僧近凡。谁能一除洗，更出万嵌岩。
0	0	0	0	0	0	0	0	0	0	0	1	龙德宫故基怀古,海子三山带彩霞，上皇频驻五云车。岂知花石穷民力，只拟蓬瀛作帝家。中国一朝非宋土，北风万里尽边沙。只今遗迹令人感，剩水荒丘落日斜。
0	0	0	0	0	0	0	0	0	0	0	1	登数峰阁礼浙中死事六君子①,四山风急万松秋，遗庙西泠枕碧流。故国衣冠怀旧友，孤忠日月表层楼。赤虹剑血埋燕市，白马银涛走越州。盛事若修陪祀典，汉家园寝在昭丘。
0	0	0	0	0	0	0	0	0	0	0	1	西施菊,不惜金钱买冶容，移根应自馆娃宫。西风冷落三秋后，故国繁华一笑中。戏蝶留连香径晚，游人怅望屧廊空。莫教野鹿偷衔去，留映苏台夕照红。
0	0	0	0	0	0	0	0	0	0	0	1	春晚,东望故园天一涯，官身到处且为家。六房吏散无留事，满袖乱红携落花。
0	0	0	0	0	0	1	0	0	0	0	0	寄范声佩进士都门,我占湖滨一钓竿，相思有梦到长安。美人何处碧云合，欲赠芙蓉江水寒。
0	0	0	0	0	0	0	0	0	0	0	1	雨泊波罗坑,旅食路方永，独眠寒易侵。春江流客梦，夜雨滴乡心。烟湿帆移墨，村荒药抵金。滩回风益怒，未碍裹头吟。
0	0	0	0	0	0	0	0	0	0	0	1	螺川（驿）,江上晚来雨，濛濛湿秋光。螺川届重九，负此节序芳。登高若无缘，回首思故乡。粲粲篱下菊，秋风为谁香。故乡日已远，愁绪日已长。岭海极天际，前途杳茫茫。送仆从此回，附书慰高堂。扁舟忽不见，引领空徬徨。
0	0	1	0	0	0	0	0	0	0	0	0	丁巳十二月二十六日过吾村早饭宿后溪三首 其三,过尽关山到水村，衾裯犹讶四时温。朔风凛凛催飞雪，似与幽人洗瘴痕。
0	0	0	0	0	1	0	0	0	0	0	0	十二月八日步至西村,腊月风和意已春，时因散策过吾邻。草烟漠漠柴门里，牛迹重重野水滨。多病所须唯药物，差科未动是闲人。今朝佛粥更相馈，更觉江村节物新。
1	0	0	0	0	0	0	0	0	0	0	0	游灵谷寺,五里松阴合，三叉石径微。客情和水澹，诗思趁花飞。是处闻天籁，何心拾地肥。宝公应许我，趺坐暂忘机。
0	0	0	0	1	0	0	0	0	0	0	0	昭君出塞行,晓钟传箭金门开，翠裘玉几高崔嵬。蕃官膜拜领天语，玉颜忍泪青娥摧。尘昏金翠风鬟乱，琵琶难写重重怨。回望秦关烟雾深，心魂暗逐么弦断。大阉当国国势卑，坐致匈奴辄轻汉。请婚荐女不自惭，画师微罪翻深按。虽然责赂变真质，却为宫中去尤物。正似渠成秦利厚，反间之辜宜特宥。汉皇傥有帝王资，尽戮奸谀赏延寿。
0	0	0	0	0	0	0	1	0	0	0	0	寄张元明时为常州务官,踆乌西飞碧云夕，寒蛩乱啼霜月白。青山尽处是姑苏，毗陵更在姑苏北。故人一别音问疏，两愁无语心相忆。三年市租输大府，能不重费微官力。我方寄迹湖泖间，终岁不逢骑马客。昔时梅花今又开，时独看花见颜色。
0	0	0	0	0	0	1	0	0	0	0	0	寄无可禅师,罗浮采药失佳期，闻道嵩阳锡杖移。珠海含君千里月，秋光长得慰相思。
0	0	0	0	0	0	1	0	0	0	0	0	寄玉山兼简匡庐外史,美人不见已三月，日日相思赋角弓。兴发颇疑诗有助，忧来翻讶酒无功。未须结客游樊上，却儗移家住瀼东。与报匡庐于外史，新醅宜压荔枝红。
0	0	0	0	0	0	0	0	0	0	0	1	饯赵可斋朝京,秋高秣马理征鞍，琴鹤相随上帝关。已有声名闻草木，又将诗句动夷蛮。金銮未赐金莲炬，玉陛将催玉笋班。管取来年三二月，定看昼著锦衣还。
0	0	0	0	0	0	0	0	0	0	0	1	斋中有怀,离思莫能扫，延绵及远道。远道思云谁，庭荆与池草。百卉春复秋，故园令人老。眷眷鹡鸰篇，翻飞苦不早。
0	1	0	0	0	0	0	0	0	0	0	0	咏史十首 其一 之推,绵上山何高，千盘临绛水。有蛇伏其中，依依母与子。岂无从龙功，贪天窃所耻。悬书在宫门，山中呼不起。烈火被林皋，象焚良以齿。生岂薄君恩，所愿从母死。峨峨山上祠，郁郁松与梓。至今寒食时，行人伤遗垒。
0	0	0	0	0	0	0	0	0	0	0	1	其二,匹马风前踏落梅，倚天长啸万峰开。度关曾忆弃繻去，出塞何辞仗剑来。春水渡边帆影乱，夕阳城上角声催。当杯又听关山曲，目送飞鸿万里回。
0	1	0	0	0	0	0	0	0	0	0	0	雨,冥冥云出溪，浩浩风薄木。湿烟驱不散，映岫森雨足。场功既云毕，麦陇望已绿。矧予无一事，屏处谢追逐。霜空晴固佳，雨暗亦所欲。悠悠老大心，万事付所属。独敢私言润，活尽新栽竹。
0	0	0	0	0	0	0	0	0	0	0	1	其二,庾岭应逢雁，章江莫寄鱼。遥知双泪尽，不遣一行书。家在无归趣，途穷失所如。故乡宜早去，临发乃长吁。
0	0	0	0	0	0	0	0	0	0	0	1	归山居寄钱起,怅望青山下，回头泪满巾。故乡多古树，落日少行人。发鬓将回色，簪缨未到身。谁知武陵路，亦有汉家臣。
0	0	0	0	0	0	0	0	0	0	0	1	寓江宁村居病起写怀十首 其一,落梅风急晚萧萧，病起愁惊雪尽消。卮酒不添前日量，带围初减旧时腰。高楼锦瑟花连屋，深巷珠帘柳映桥。准拟青鞋踏春草，看他翡翠戏兰苕。
0	0	0	0	0	0	0	0	0	1	0	0	田家纪事,濛濛土雾连三日，父老传经十七年。蚕月人家多忌讳，麦秋时候好安眠。桑鸠逐妇应嫌雨，社燕依人不避烟。短策绿阴新似沃，顷筐朱实写来圆。
1	0	0	0	0	0	0	0	0	0	0	0	送友人之楚州,黯黯离筵夕照收，江城羌笛起边愁。念君此去三千里，何处关山是楚州。
0	0	0	0	0	0	0	0	0	0	0	1	送玄极归仙居三学寺兼寄固坏庵,昨夜共青灯，今朝下碧层。衣沾吴野雪，饭煮越溪冰。乡寺居三学，宗门尚一乘。故人头向白，送尔思弥增。
0	0	0	0	0	0	0	0	0	0	0	1	赏花,出门京国事无涯，虚掷东风五物华。却谢病归催不起，故园今见碧桃花。
0	0	0	0	0	0	0	0	0	0	0	1	塞上吟,十石角弓铁两裆，边烽未靖守河湟。男儿须向沙场死，不上山头望故乡。
0	0	0	0	0	0	0	0	0	0	0	1	其二,转目桑田又海波，一襟豪气半消磨。故园春老苍苔长，客路秋深黄叶多。独有吟怀未摇落，却愁归计易蹉?。种桃何处寻生理，乌帽青鞋隐薜萝。
0	0	0	0	0	0	0	0	0	0	0	1	登金山塔顶同铁门赋,飞鸟忽在下，此身已上方。东南浮日月，天地俯青苍。夜钵归龙子，风幡定鸽王。不知江水外，何处更茫茫。
0	0	0	0	0	0	0	0	0	0	0	1	游南华寺（六祖衣钵之处有大塔藏真像其中）,台殿参差出翠微，曹溪当户漾清辉。人知碧眼胡僧远，谁识黄梅獦獠归。燕雀不栖千丈塔，风云长护六铢衣。岭南第一唐朝寺，细读残碑倚夕晖。
0	0	0	0	0	0	0	0	0	0	0	1	题李半村晒蓑台,松枝宿雨碎滴下，野鹤巢边多水禽。不见蓑衣台上晒，来人自起钓鱼心。
0	0	1	0	0	0	0	0	0	0	0	0	和渊明归田园居六首 其一,东吴信佳地，碧溪绕青山。我居枕溪傍，卜筑亦有年。山空乳满腹，迸出苍龙渊。馀波滑无声，下灌负郭田。秋风粳稻香，落照孤鸿间。黄鸡与紫蟹，日满樽俎前。酌酒燕宾友，挥毫散云烟。常谓享此乐，可以终华颠。岂知萦世故，扰扰不得閒。侧身念吾庐，怅望情依然。
0	0	0	0	0	0	0	0	0	0	0	1	寄吴学士二首 其一,飘飘杨白花，溶溶大江水。天衢既阻修，良人隔万里。妾身如飞蓬，贞洁聊自矢。朝立青云端，暮倚朱楼里。四顾多傍徨，尘沙蔽野起。梧桐摧为薪，兰蕙化为枳。中夜坐长叹，皓首思君子。
0	1	0	0	0	0	0	0	0	0	0	0	田园偶作,落日闭穷巷，风雨何飕飗。沈吟坐来久，悄然生百忧。自伤旷浪怀，苦为衣食谋。朝看孤云飞，暮见空江流。何能坐成老，拔剑当远游。草草天下人，视我如赘瘤。
0	0	0	0	0	0	0	0	0	0	0	1	秋闺,棠梨落叶满园秋，门掩蛩声入夜愁。未寄征衣霜露冷，梦魂先到古云州。
0	0	0	0	0	0	0	0	0	0	0	1	安肃道中,小邑如村落，飞花送客鞍。菜租田上价，柳禁路当官。古调怜车铎，乡心负钓竿。郎山青未了，谁与尽情看。
0	0	0	0	0	0	0	0	0	1	0	0	燕,不必嫌漂露，何妨养羽毛。汉妃金屋远，卢女杏梁高。野迥双飞急，烟晴对语劳。犹胜黄雀在，栖息是蓬蒿。
0	0	0	0	0	0	0	0	0	1	0	0	酬清苕恭仲温见寄旧诗追志于此,吾生苦疏拙，不解谋此身。辗转常寄食，短褐如悬鹑。徒御舍之去，往往嫌我贫。达交亦良多，安能强相亲。唯有湖滨山，于我如故人。日夕与之对，澹然忘主宾。仲温我同流，道我此意真。新诗远相寄，可以书诸绅。何时到清苕，相携采白蘋。
0	0	0	0	0	1	0	0	0	0	0	0	其四,荒城莽莽近边陲，道上风尘羽檄迟。沙塞自悬千里镇，汉庭谁赋四愁诗。关心老马嫌秋早，送目征鸿讶梦迟。宇宙漫漫堪一笑，缨冠束带欲何为。
0	0	0	0	0	0	0	0	0	0	0	1	圉城视囿,下马步榛荟，吊古高阳门。鸣蜩乱深樾，蔓草被颓垣。席阴得佳木，解带休我烦。二年官儒馆，始叹吏役喧。学圃蹈孔戒，征利服轲言。黾勉职事间，大惧失所存。秋风熟梨枣，令人思故园。
0	0	0	0	0	1	0	0	0	0	0	0	游郎官峰,连山如波涛，高峰荡云日。萃然孤杓耸，其势孰可匹。危攀将欲飞，俯瞰觉自失。罗田几聚落，端坐见纤悉。南延川源深，北望海水出。处高视益远，缩地岂有术。天寒霜露交，收穫事已毕。仍年蝗旱馀，民物尽萧瑟。遘兹得非幸，惆怅宁具述。
0	0	0	0	0	0	1	0	0	0	0	0	余患肺病徐子苍寄诗问安次韵答之 其一,径竹猗猗绿似云，满阶凉影石苔新。故人远寄相思句，应念山中老病身。
0	0	0	0	0	0	0	0	0	0	0	1	江上怀二兄,万里驰驱荷圣恩，草堂回首愧诸昆。松楸落日怀新垄，桑苧秋风隔故园。鸿宝漫传丹灶术，玄经空负子云言。岁寒倘遂归田兴，三径犹堪托子孙。
0	0	0	0	0	1	0	0	0	0	0	0	哭瓢饮陈子在 其一,案头萤火散，惆怅夜吟魂。路暗重泉迥，堂空半影存。命无藜藿富，书独鬼神尊。猿鹤声声怨，愁人不可言。
0	0	0	0	0	0	0	0	0	0	0	1	雨晴步至山亭欲遂游东村不果,村陋垣屋颓，岁晚风雨横。泥涂绝还往，飧粥养衰病。药囊杂书卷，白发满清镜。一榻卧兼旬，不践墙下径。乌鹊忽报晴，霜重节候正。厌供冻砚愁，颇动蜡屐兴。山楹快远眺，松吹惬幽听。地瘦药苗稀，叶脱木枝劲。东村未为远，脚力不济胜。三叹入荆扉，跏趺学僧定。
0	1	0	0	0	0	0	0	0	0	0	0	春闺曲 其二,花豸尽情啼，郎行莫陇西。花含红泪落，片片湿香闺。
0	0	0	0	0	0	0	0	1	0	0	0	西村赏荷,老年分外把花怜，不管花羞对老年。临镜未曾悲白发，俯池偏欲爱红莲。淩波绿叶看无厌，绕岸朱华别有妍。知我诗肠无绮语，盈盈含笑水帘前。
0	0	0	0	0	0	0	0	1	0	0	0	登云龙山放鹤亭因晖山有约不果作,停车暂试登山屐，萝径周回宿雾间。云净已惊龙去远，亭空不见鹤飞还。千帆晓发川流稳，万户春回草树閒。览眺何须援地主，林端一啸且开颜。
0	0	0	0	0	0	0	0	0	0	0	1	商林晓行,云暖烟消欲曙天，行人驱马杏花前。故园桃李春如锦，客路风尘日似年。山水倦人休未得，功名老我少无缘。蓬瀛苒苒东来近，早晚华堂莱綵翩。
0	0	0	0	0	1	0	0	0	0	0	0	游茶山广教寺,在昔鸿渐宅，当年东野诗。两贤虽可象，二士岂难追。汩汩泉鸣谷，青青竹守墀。平生志独往，晚岁敢乖期。
0	0	0	0	0	0	1	0	0	0	0	0	题莫愁图,春花艳艳隔云端，石榴多子心更酸。阿侯傍母作娇态，向来不识关山寒。关山直北道路长，交河木落天雨霜。年年砧杵辽阳感，孤负流苏白玉床。男儿斗大黄金印，梦落秋闺动寒信。
0	1	0	0	0	0	0	0	0	0	0	0	扬州怀古和倚吟,形胜江淮控此方，芜城一赋容心伤。滥觞自是来岷峤，重甗缘何号蜀冈。忽报琼花江国艳，遂通红粟汴河长。牙樯锦缆烟消尽，赢得雷塘作北邙。
0	0	0	0	0	0	0	0	0	0	1	0	宁夏吟,贺兰山连北海头，河水西来出塞流。边城尽是披甲士，满眼旌旗拂戍楼。健卒登高望胡骑，将军倚马防烽燧。角声入耳暮云愁，杀气陵空飞鸟避。秦皇逐虏至今谈，挥剑曾将虎穴探。当时拓地称荒远，今望长城更在南。
0	0	0	0	1	0	0	0	0	0	0	0	听妻弹别鹤操,别鹤声声怨夜弦，闻君此奏欲潸然。商瞿五十知无子，更付琴书与仲宣。
0	0	0	0	0	0	0	0	0	0	0	1	送杜元颖,江上五年同送客，与君长羡北归人。今朝又送君先去，千里洛阳城里尘。
0	0	1	0	0	0	0	0	0	0	0	0	和安节南村诗二首 其一,年来无地寄渔竿，茆屋南村自可安。竹外看山常晓栉，花边隐几独危冠。禅心不待晨钟悟，世味真同木槿观。旁舍若容吾伴侣，梧风蕉雨足盘桓。
0	0	0	0	0	0	0	0	0	0	0	1	就鹫峰寺宿同喻宣仲王曰常郭伏生作,鹫岭幽僧借竹房，薰笼茗碗坐绳床。夜长何必求归梦，冻雨疏灯话故乡。
0	0	0	0	0	0	0	0	0	0	0	1	游城南灵岩寺四首（用壁间韵） 其一,偶乘清兴扣禅门，碧霭深中一径分。响杂梵经风入树，暝侵色相石生云。三千佛界中天见，百八钟声破晓闻。景物役人吟未就，轻烟疏雨澹馀曛。
0	1	0	0	0	0	0	0	0	0	0	0	游铁塔寺,江南地僻繁华盛，古寺巍然铁塔存。金屋月梅横夜雨，铜驼露草泣秋原。六朝王气人何在，几度悲风铃自喧。尚有他年旧时字，摩挲一半没苔痕。
0	0	0	0	0	0	0	0	0	0	0	1	苦雨,江南本雨产，江上更多风。雾黯梅根冶，寒侵箬叶篷。沙虫缘树上，洲鸟浴溪通。日日愁凝望，乡书滞远筒。
0	0	0	0	0	0	0	0	0	0	0	1	送戚总戎,翩翩北去拥双旌，受诏新屯细柳营。骠骑暂劳平虏策，楼船曾识伏波名。三边烽燧先飞檄，万里风云独请缨。司马斋中推第一，穰苴门户世谈兵。
0	0	0	0	0	0	0	0	0	0	0	1	其四,亦欲依家耳，衡门斗极边。乡心征化鹤，宦径跕飞鸢。白日抛书送，青山拂槛延。风流自无已，忆上五湖船。
0	1	0	0	0	0	0	0	0	0	0	0	维舟怀朱竹垞潘稼堂,河关渺吴越，一水行可至。吴越有故人，天远浮空翠。登舟梦见之，明月照不寐。老将归田庐，荒山寡车骑。悠悠川路閒，此行上所赐。海潮动逸响，津树饶野意。极浦来风声，枉渚蓄春气。永怀期明发，旅泊展遐思。
0	0	0	0	0	0	0	0	0	0	0	1	次韵白雁二首 其一,秋传孤雁过潇湘，人在高楼望故乡。颜色总疑新变态，羽毛错认旧随行。关山雪后寒无影，禾黍风前夜有霜。赢得光辉照尘世，久从灵沼近文王。
0	0	0	0	0	0	0	0	0	0	0	1	登崇文阁,春明试上崇文阁，病起犹怜步武轻。迟暮远为千里客，登临不尽百年情。淡云天外青山小，斜日烟中白鸟明。皓首江湖归未得，故园春草又应生。
0	0	0	0	0	0	0	0	0	0	0	1	客中即事,九月岭霜高，乡心正郁陶。龟逢贺监解，琴向子期操。雁语连归路，猿啼近客舠。谁知老缝掖，还有赠绨袍。
0	0	0	0	0	0	0	0	0	0	0	1	登焦山夜归,短棹乘风去，轻舆带月归。花香入径细，渔火隔江微。远寺犹闻磬，荒村半掩扉。石桥横渡处，醉看海云飞。
0	0	0	0	0	0	0	0	0	0	0	1	闺情 其一,拥别惜光辉，此心犹倒衣。日斜鱼更食，月细鹊休飞。行李须相问，音书从此稀。双双新燕子，有意待人归。
0	0	0	0	0	0	1	0	0	0	0	0	咏史诗 河梁,汉家英杰出皇都，携手河梁话入胡。不是子卿全大节，也应低首拜单于。
0	0	0	0	0	1	0	0	0	0	0	0	哭李公献吉四首 其一,岁子初传雁，江秋始狎龙。把书心并喜，携手气俱雄。尔有阳冰托，吾希季子风。终然将宝剑，脱取挂幽宫。
0	0	0	0	0	0	0	0	0	0	0	1	过彭泽怀靖节,陶公晋处士，抗志薄高轩。饮酒远自托，行吟归故园。翔鸟不受弋，焉能入尘樊。伊余慕遐躅，秉耒耕北原。顷豆既时穫，白露浩以繁。西行过彭泽，叹息望江村。古柳巳零落，翳翳见柴门。此中宜有人，清风出城垣。往哲不可作，空山耀朝暾。
0	0	0	0	0	0	0	0	0	0	0	1	题李太仆看云池卷,荆树相看不记年，耽诗共咏鹡鸰篇。谢家得句饶春梦，杜甫多怀但昼眠。海上池连芳草畔，天涯云在夕阳前。故园招隐冯谁赋，难弟风流亦谪仙。
0	0	0	0	0	0	0	0	0	0	0	1	关山月,白杨风萧萧，胡笳楼上发。壮士不知还，羞对关山月。去年天山归，皎皎照白骨。今年交河戍，明明凋华发。交河水东流，征战无时歇。斗酒皆楚歌，歌罢泪成血。
0	0	0	0	0	0	0	0	0	1	0	0	谢道醇见和,畏隹于喁处处哗，先春吹出万林花。要看腊瑞三番白，宁许霜威十倍加。瓦陇未平俄淅沥，冰池难合漫槎牙。若嫌吾土山川暖，蜀客相逢尚可夸。
0	0	0	0	0	0	0	0	0	0	0	1	送杨耑木归里兼寄朱日观钱昭平朱与三王子颖陈补思寄斋诸同学,怅断河梁又一回，留真无策去徘徊。笑能倾国时方妒，曲到知音调始哀。别语感君如骨肉，故人疑我竟尘埃。相逢为话狂犹昔，只是生疏酒伴来。
0	0	0	0	0	0	0	0	0	0	0	1	游山诗,小春风景日清妍，游衍乡园又一年。身幸平康心寡系，杖藜随处咏尧天。
0	0	0	0	0	0	1	0	0	0	0	0	寄钱允言,虽是经年别，寻常见好诗。湖南与湖北，相望即相思。杨柳青霞馆，芙蓉碧玉池。乾坤知佚老，微咏间清卮。
0	0	0	0	0	0	0	0	0	0	0	1	中秋夜保安对月二首 其一,久客逢佳节，幽怀满素襟。一年今夜月，千里故乡心。酒谩和愁饮，诗聊遣兴吟。谁家思寄远，风外起清砧。
0	0	0	0	0	0	0	0	0	0	0	1	元夕寄故乡诸子,戍鼓动高城，青灯暧虚壁。为报故园人，天涯此元夕。
0	0	0	0	0	0	0	0	0	0	0	1	饮冯杜二使君,暂罢金銮直，来为鸡黍期。大冯元补阙，小杜亦分司。谏草防人见，觥筹任客私。故园凋落尽，不是在家时。
0	0	0	0	0	0	1	0	0	0	0	0	再叠前韵寄叔时吏部二首 其一,拂曙鱼缄溯草堂，美人题寄自泾阳。双钩匣底星辰动，一刺怀中道路长。绿水蒹葭浮梦寐，青山薜荔伴行藏。相思会发兰阴兴，烂醉青莲玉碗傍。
0	1	0	0	0	0	0	0	0	0	0	0	其二十 春闺怨,何曾鹊印在龙荒，止许双蛾锁洞房。秋夜纵长犹有梦，无情无思对斜阳。
0	0	0	0	0	0	0	0	0	0	0	1	其二,独立吴山望越山，海门人去几时还。故乡犹隔苍茫外，一点征愁落日间。
0	1	0	0	0	0	0	0	0	0	0	0	游径山,胜地吴中有径山，老来扶病尚跻攀。仰观危磴青霄际，俯瞰群峰紫翠间。古寺有碑苍藓合，空门无锁白云关。诸僧修静须清盼，莫把尘心视等闲。
0	0	0	0	0	0	0	0	0	0	0	1	将过江题白沙馆,少长在维扬，依然认故乡。金陵佳丽地，不道少风光。稍望吴台远，行登楚塞长。殷勤语江岭，归梦莫相妨。
1	0	0	0	0	0	0	0	0	0	0	0	春怨,倚阑人瘦怨东风，从此吹香梦亦空。春色自随莺蝶去，杨花飞入画楼中。
1	0	0	0	0	0	0	0	0	0	0	0	思边（一作春怨）,去年何时君别妾，南园绿草飞蝴蝶。今岁何时妾忆君，西山白雪暗晴云。玉关去此三千里，欲寄音书那可闻。
0	0	0	0	0	0	0	0	0	0	0	1	清凉寺云是梁武台城,萧梁台殿一灰飞，荠麦清明雉兔肥。坏榜几更金刹字，饥魂应烂铁城围。东来镜折龙潭水，北去芦长燕子矶。千古兴亡真一梦，隔江閒数莫鸦归。
0	0	0	0	0	0	0	0	0	0	0	1	维清携尊坐月,岭南秋半尚炎熏，客舍追凉载酒勤。万里乡心悬似月，三更人影静于云。鸡头满把珠光滑，龙目登盘玉乳分。如此清宵良不易，迟归应为惜离群。
0	0	0	0	0	0	0	0	0	0	0	1	酬谈校书长安秋夜对月寄诸故旧,故园千里渺遐情，黄叶萧条白露生。惊鹊绕枝风满幌，寒钟送晓月当楹。蓬山高价传新韵，槐市芳年挹盛名。莫怪孔融悲岁序，五侯门馆重娄卿。
0	0	0	0	0	0	0	0	0	0	0	1	再至汝阴三绝（治平四年） 其一,黄栗留鸣桑葚美，紫樱桃熟麦风凉。朱轮昔愧无遗爱，白首重来似故乡。
0	0	0	0	0	0	0	0	0	0	0	1	送樊侍御使丹阳便觐,卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。
0	0	0	0	0	0	0	0	0	0	0	1	其四 鸡嶂晓烟,旸谷金鸡天上啼，日高青嶂树烟低。从教截得山前路，一寸乡心定不迷。
0	0	0	0	0	0	0	0	0	0	0	1	和李子长三洲岩韵三首 其一,嵌空亦借跂乌光，万里灵晖互短长。玉乳分香来石罅，芥舟潜影度坳堂。烟霞暂可栖凡鸟，松菊能无恋故乡。我有月瓢轻一尾，石桥曾掬几分凉。
0	0	0	0	0	0	0	0	0	0	0	1	其四,故园遥寄大江滨，薄有苍岩与绿筠。苔藓没来风折尽，纳凉醒酒让何人。
0	0	1	0	0	0	0	0	0	0	0	0	鹦鹉,不恨金笼闭，其如铁锁牢。侧身燕雪苦，垂趐陇云高。岂为能言语，番令妒羽毛。角鹰何猛气，翻掣锦鞲绦。
0	0	0	0	0	0	0	0	0	0	0	1	其六十一 崔员外颢游侠,东风五陵畔，恣意少年游。鲁酒银凿落，宛辔金雕锼。狂童舞拍张，妖女弹箜篌。酒酣万事出，横披宫锦裘。尺八铁匕首，能令都市愁。避雠从车骑，结客取凉州。北断匈奴臂，西斩月支头。论功独第一，天子赐旌斿。图貌在麒麟，英风冠九州。笑谓故所知，功多罪不忧。当时杀人者，今日海西侯。
0	0	0	0	0	0	0	0	0	0	0	1	登上方寺,路入楞伽寺，明湖映远峰。两崖松桧合，一径薜萝封。亭逼青霄近，林藏绿荫浓。开樽共吟眺，烟树暮重重。
0	0	0	0	0	1	0	0	0	0	0	0	登新甫山步韵,红叶萧萧枫树秋，野心仍被野云留。清泉白石聊相晤，野草闲花任自愁。风急宝坊松籁响，雨残枯木鸟声幽。仙台芜没堪惆怅，甘露还应再降不。
0	0	0	0	0	0	0	0	0	0	0	1	枕上口号,夜凉茉莉绽庭西，大有乡心不敢题。谁界窗棂数行月，可堪啼煞汝南鸡。
0	0	0	0	0	0	0	0	0	0	0	1	客中见新雁,西风初别塞垣秋，迢递分飞楚水头。客里心惊那忍见，故园兄弟更关愁。
0	0	0	0	0	0	0	0	0	0	1	0	其二,东南是沧海，此水乃西行。高下数百里，时为不平声。所遇有如此，流恨何时已。可怜无父人，犹作浪游子。
0	0	0	0	0	0	1	0	0	0	0	0	元章至云安用送韶美韵见寄次韵以酬,社燕秋鸿不共飞，却因送别更怀归。一壶独酌人何处，千里相思月满扉。烟雨已催予把钓，功名行看子投机。云安双鲤传书至，诗句清含山水晖。
0	0	0	0	0	0	1	0	0	0	0	0	游覆船山宿草堂,眠云石下屋三间，瀑布当檐坐卧看。怪底岩前龙忽起，夜来风雨不胜寒。
0	0	0	0	0	0	0	0	0	0	0	1	何处故乡思二首 其一,何处故乡思，风沦历城水。处处清瑶流，时时白鸥起。日暮浣纱人，临流独徙倚。
0	0	0	0	0	0	0	0	0	0	0	1	其二,五月五日榴花杯，故园故人北渚来。君今不饮红颜去，那有长丝系得回。
0	0	0	0	0	0	0	0	0	0	0	1	枕上述梦（五月十二日鸡鸣时作）,江湖送老一渔舟，清梦犹成塞上游。生马驹驰铁蹄踠，古铙歌奏锦衣褠。玉关雪急传烽火，青海云开见戍楼。白首不侯非所恨，咿嘤床箦死堪羞。
0	0	0	0	0	0	1	0	0	0	0	0	舟中寄怀张明成学士邓以德太史涂汝高侍御三先生二首 其一,维舟章江上，江门多故知。念我成远别，朝夕数追随。杂佩各持赠，伐木有馀悲。惭余虽驽马，敢复背良规。长风催彩鹢，恨恨不能移。招手成南北，永夜徒相思。
0	0	0	0	0	0	0	0	0	0	0	1	涌泉寺 其一,崱屴峰前万木黄，白云沧海两茫茫。千年伏虎留孤寺，一脉来龙认故乡。饭鼓斋钟醒客梦，松声潭影绕禅房。登高眺望多佳趣，石刻挲摩到夕阳。
0	0	1	0	0	0	0	0	0	0	0	0	征妇怨,良人不愿封侯印，虎符远发当番阵。几夜春闺恶梦多，竟得将军军覆信。身没犹存旧战衣，东家火伴为收归。妾生不识边庭路，寻骨何由到武威。纸幡剪得招魂去，只向当时送行处。
0	0	0	0	0	0	0	0	0	0	0	1	顾文之进士养病还姑苏,飘飘词气欲凌霄，翠竹苍梧玉树标。酒病渐疏潘岳鬓，诗怀新减沈郎腰。杏花春雨江南梦，淡月疏星蓟北朝。身在故乡心恋阙，未应踪迹混渔樵。
0	0	0	0	0	1	0	0	0	0	0	0	兰,岩阿同寄迹，气味得交深。逸韵流虚室，清芬溢素襟。采芳君子佩，援操古人心。湘水留余憾，千秋泽畔吟。
0	0	0	0	0	0	0	0	0	0	0	1	寄子尹镇远,贵西远卸三日宫，奚囊剩贮朱提山。归鞍未解檄东去，去傍潕溪溪上路。校官如此那可说，笑尔此时真木舌。代耕得似上农无，残秋定补春镫缺。岁暮风光不可亲，还愁白发对春春。遥知一老荒江上，满目寒云忆故人。
0	0	0	0	0	1	0	0	0	0	0	0	雨,一雨连旬日，朝朝守旧庐。有怀思志士，无语赋闲居。买药妻多病，挑灯弟问书。鲸波犹未靖，酬世意何如。
0	0	0	0	0	0	0	0	0	1	0	0	凉州行,四野黄沙何浩浩，凉州城外往来道。防秋半是他州兵，几向穷边增筑城。城头一望云漠漠，不知何处是咸京。汉儿年来娶羌女，羌儿能为汉言语。虽资牧畜是生涯，近学耕锄仍种黍。雪花片片拂毡衣，望见狼烟远起时。将军须臾急传令，满营皆竖长旌旗。月落呜呜吹画角，帐中犹作龟兹乐。
0	0	0	0	0	0	0	0	0	0	0	1	代闺情,春园百草生，杂英飞少女。晞露出朝旸，氤氲愁独处。薄寒恋重衾，幽梦如有遇。黄鸟鸣新杨，泪落如飘絮。谁能拂青镜，憔悴对楚楚。
0	1	0	0	0	0	0	0	0	0	0	0	古采莲曲,洋洋长江水，渺渺涨平湖。田田青茄荷，艳艳红芙蕖。酣酣斜日外，苒苒凉风馀。茜茜谁家子，袅袅二八初。两两并轻舟，笑笑相招呼。悠悠波上鸳，泼泼蒲中鱼。采采不盈手，依依欲何如。
0	0	0	0	0	0	0	0	0	0	0	1	复出东原寓舍,渐喜故园近，况闻征旅稀。草间寻旧径，江上问柴扉。晓霁泥沾屐，春寒雪满衣。东皋须种豆，从此荷锄归。
0	1	0	0	0	0	0	0	0	0	0	0	将至东昌寄寇太守未庵兼柬包蒙泉节推,旅客羁伤凭寓目，东济荣河渐衍沃。礼乐犹存鲁国风，鱼畋本负齐氓俗。专城太守旧怀思，佐理包何新相知。遥怜比璧光辉地，正是双刀宰割时。故人相别经五春，临当再见反伤神。预恐风波易暌阕，况陈委曲重酸辛。以兹盈盈数里间，将前还却转愁人。寄语风流贤五马，行春暂辍一娱宾。
0	0	0	0	0	1	0	0	0	0	0	0	闻尹师鲁赴泾州幕,胡骑犯边来，汉兵皆死战。昨闻卫将军，贤俊多所荐。知君虑不浅，求对未央殿。天子喜有言，轺车因召见。筹画当冕旒，袍鱼赐银茜。曰臣岂身谋，而邀陛下眷。青衫出二崤，白马如飞电。关山冒风露，儿女泣霜霰。军客壮士多，剑艺匹夫衒。贾谊非俗儒，慎无轻寡变。
1	0	0	0	0	0	0	0	0	0	0	0	宫怨和叶文学四首 其一,一别增城岁月移，房栊萧瑟朔风吹。铜墀玉砌依然在，曾见君王旧履綦。
0	0	0	0	0	0	1	0	0	0	0	0	寄陈履吉,故人闽海结茅堂，海上相思更渺茫。地气未春先见草，山风迎腊不飞霜。林深采药窥猿啸，田熟开书觉稻香。我欲移家同避世，可能白发老沧浪。
0	1	0	0	0	0	0	0	0	0	0	0	游灵谷寺,梵宫今历几春秋，十里松杉石径幽。率土尽传禅法象，谈空何怪晋风流。茶铛有焰飞丹鹤，香殿无梁架赤虬。欲到上方无觉处，白云苍栝共悠悠。
0	0	0	0	0	0	0	1	0	0	0	0	和后村漫兴一首,儒冠能误甫，休忆早充宾。既得林间趣，甘为局外人。法书喜皇象，古画爱公麟。屡典衣偿直，因痴不恨贫。
0	0	0	0	0	0	0	0	0	0	0	1	喜茅天石至即和原韵,清溪曲曲绕黄田，每为怀人怅各天。孤舫江头来细雨，一檠花里话寒烟。当年宦迹空留梦，此夕乡心暂解悬。风雪漫漫人渐老，客窗犹喜对床眠。
0	0	0	0	0	0	0	0	0	0	0	1	秋晚溪行怀张孔叔,松下凉风吹客衣，隔溪烟树晚依依。山空不见孤云返，落日唯看倦鸟归。世上黄金交态薄，酒边白发故人稀。别来陡觉成疏阔，况复萧萧落叶飞。
0	0	0	0	0	0	0	0	0	0	0	1	夏日简陈广文,静扫书斋坐日长，好风时复送清凉。焚香读易添新趣，隐几看云忆故乡。蜕壳已闻蝉响急，将雏频见燕飞忙。索居久欲来相访，触热其如汗作浆。
0	0	0	0	0	0	0	1	0	0	0	0	游慈寿寺（是慈圣皇太后所建）,金地出城布，琼檐绕塔回。名花天女供，仙果御园来。松荫谈经石，禽窥施饭台。晚来清禁月，长照法轮开。
0	0	0	0	0	1	0	0	0	0	0	0	怀古,浮云漠漠云摇天，乳燕翻飞落野田。轩冕尽知为上客，衣冠谁解说前贤？闭门种菜殊无策，坐石看松不记年。世事东风吹马耳，锦帆金谷已茫然。
0	0	0	0	0	0	1	0	0	0	0	0	访西湖忆太白山人二首 其一,西湖昔隐太初时，月下诗多幼妇辞。今夜自寻湖上路，沉吟对月费相思。
0	0	0	0	0	0	0	1	0	0	0	0	凤凰山故宫（原校：一作钱塘怀古）,渐无南渡旧衣冠，尚有西湖风雨寒。凤鸟不来山寂寂，鸱夷何在海漫漫。荒陵樵采官犹禁，故苑烟花客自看。惟恨馀杭门外柳，长年不了送征鞍。
0	0	0	0	0	0	0	0	0	0	0	1	春日山庄,得归仍喜故园春，日日花前倒葛巾。自惜年光催短鬓，平分春色与东邻。啭枝黄鸟争歌妓，拖雨绯桃似醉人。华发青山莫相笑，初衣会见出风尘。
0	0	0	0	0	0	0	0	0	0	0	1	游黄华山 其一,閒行作意林虑西，攀跻只与诸峰齐。王母池东丹灶冷，桃花溪上白云低。数声钟磬寺门近，万壑风烟山径迷。夏馥庾贤事俱远，采芝谁复结幽栖。
0	0	0	0	0	0	0	0	0	0	0	1	次韵罗都宪归老诗四首 其一,解却都堂印，红尘百虑休。乡心中夜枕，宦况五湖舟。已遂林泉乐，宁忘社稷忧。菊松三径里，相过有羊求。
0	1	0	0	0	0	0	0	0	0	0	0	吴梅村被征入都四首 其一,海外黄冠旧有期，难教遗老散清时。身随杞宋留文献，代阅商周重鼎彝。满地江湖伤白发，极天兵甲忆乌皮。重来簪笔承明殿，记得挥毫出每迟。
0	0	0	0	0	0	0	0	0	1	0	0	赠白道者（一作咏史第二首）,十二楼前再拜辞，灵风正满碧桃枝。壶中若是有天地，又向壶中伤别离。
0	0	0	0	0	0	1	0	0	0	0	0	答梅禹金见寄,腊月寒澌双鲤迟，江南尺素寄相思。名高嘉祐诸梅后，家擅宣城小谢诗。赋客未能逢狗监，酒人犹自傍鸱夷。鲛珠莫报君应笑，老向风尘两鬓丝。
0	0	0	0	0	0	1	0	0	0	0	0	寄人二首 其一,花上断续雨，江头来去风。相思春欲尽，未遣酒尊空。
0	1	0	0	0	0	0	0	0	0	0	0	哭陈陶,耒阳山下伤工部，采石江边吊翰林。两地荒坟各三尺，却成开解哭君心。
0	0	0	0	0	0	1	0	0	0	0	0	寄沈懋学,遥忆青门子，西湖久客年。孤山调玉鹤，龙井试新泉。洒落黄公望，风流葛稚川。相思空有梦，衰病更谁怜。
0	1	0	0	0	0	0	0	0	0	0	0	江村夜渡,休沐同游江上村，寻春徙倚到黄昏。舟车远望兼南北，星月平临互吐吞。傍水花阴侵座入，当檐山色伴云屯。相逢莫作乘桴叹，兀坐中流过海门。
0	0	0	0	0	0	0	0	0	0	0	1	食菱,一曲菱歌江上秋，画船归近望江楼。北来物色浑如玉，南望乡关第几州。风味疑从仙掌堕，水芳曾傍锦云浮。岁寒独枉佳人惠，消得相如一片愁。
0	0	0	0	0	0	0	0	0	0	0	1	其二,自君之出矣，妾自奉尊嫜。知君不思妾，亦当思故乡。
0	0	0	0	0	0	0	0	0	0	0	1	寓越,寒雪淹旬渡早梅，流人心事付衔杯。涉江渐觉吴音改，积雨将晴海气回。落照万山神禹庙，望乡一黠越王台。霜鸿知我归思切，又逐残钟枕上来。
0	0	0	0	0	0	0	0	1	0	0	0	听府妓歌忆春卿资政给事,南方酒如渑，醉倒本容易。蔡姬缓声歌，清响动云际。惜哉知音稀，此辈自难值。曩者东山游，一日已三岁。人遐成陈迹，兴尽失超诣。寥寥方外欢，独数嵇阮辈。冻云临寒空，掩郁迈往气。引杯乱愁思，击节还拊髀。
0	0	0	0	0	0	0	0	0	0	0	1	睡起晚晴台野眺怀南溪游好,一枕黄尘眯眼开，关河清梦片时回。屡因春睡思长假，祇为乡心上小台。双阙万家还阒寂，孤烟落日共裴褢。故园只在青山外，管领莺花待我来。
0	0	0	0	0	0	0	0	1	0	0	0	游皋亭山 其一,忆别皋亭去，游踪久寂寥。十年孤艇子，又泊半山桥。坞竹寒逾翠，崖霜晓未消。闲心皆可乐，木叶下萧萧。
0	0	1	0	0	0	0	0	0	0	0	0	边头叹,边头奏凉风，战士送寒衣。北征夏徂秋，君王虚六师。区区彼敌人，授首讵无期。冰霜辉戈甲，勇忆临去时。去去思树功，宁复顾家为。指挥在将军，坐作看旌旗。谓是白沙漠，那知青草陂。当时均死力，顾乃用之非。
0	0	0	0	0	0	0	0	0	0	0	1	其七,茉莉来南国，玉蕊发其英。馨香随风扬，感我故园情。况复月色佳，尊酒欢与倾。羲御渐委辔，阶下虫微鸣。不觉歌式微，慨然怀友生。
0	0	0	0	0	0	1	0	0	0	0	0	寄寿海南李言兑,文坛久已擅仪型，七十年来风月清。世不识材甘阁笔，天能赋物枉聪明。西窗我每牵孤梦，南极君为老客星。海市蜃楼互遮映，相思终古隔深情。
0	0	0	0	0	0	0	0	0	0	0	1	感秋,江汉流无极，浮云去靡依。类此远游子，乘障戍边圻。故乡三千里，山川隔音徽。日夕桀括栖，凉秋熠耀飞。离索星霜改，端忧节序违。处者怨不詹，行人叹式微。焉得排云翼，遥随征鸿归。
1	0	0	0	0	0	0	0	0	0	0	0	病中雨夜怀同志,杉竹竞霪霪，天时正积阴。背窗秋烛暗，攲枕夜堂深。月被重云蔽，萤依湿气沉。无憀不成寐，况复想知音。
0	0	0	0	0	0	0	0	0	0	0	1	其二,故园东望暮云低，黑海重重去路迷。宁使弟昆沦异族，忍抛君父作遗黎！浮沈冷宦成蕉鹿，顾盼雄图失草鸡。痛哭上书天路远，负公万里走轮蹄！
0	1	0	0	0	0	0	0	0	0	0	0	酬乐天重寄别,却报君侯听苦辞，老头抛我欲何之。武牢关外虽分手，不似如今衰白时。
0	0	0	0	0	0	0	1	0	0	0	0	登阳山妙净院,野寺虽牢落，山僧亦自如。幽栖邻虎空，灵迹近龙居。地胜轩楹古，天寒草木疏。凭高望城郭，把酒一欷歔。
0	0	0	0	0	0	1	0	0	0	0	0	寄杨南寿 其一,关西夫子道尤尊，清白传家到耳孙。几度相思程水路，白沙翠竹月当门。
0	0	0	0	0	0	0	0	0	0	0	1	其八 固原,秋入平原动鼓鼙，弓鸣风劲塞云低。汉家营垒沿山后，秦郡川原尽陇西。征调频年忧戍士，逃亡□计复蒸黎。徘徊险阻谁为守，花马池边落日迷。
0	0	0	0	0	0	0	1	0	0	0	0	寄祇园师煦东白,一别东林远法师，十年沧海梦相思。黑貂已弊犹存舌，白社虽贫尚有诗。菰米云深鸿雁饱，梧桐月冷凤凰饥。台州若问狂司户，张翰湖头两鬓丝。
0	0	0	0	0	0	0	1	0	0	0	0	梅花,疏枝雀啅转春温，正试东风第一番。每自凝神当远驿，为谁孤立向荒村。晴云曳宕春无限，午夜分明月有痕。索解此中浑未易，目成脉脉在忘言。
0	0	0	0	0	0	0	0	0	0	0	1	南朝宫词二首 其一,花簇郊坰锦作围，小怜日暮射生归。双双羽从重歌舞，不觉齐城漏已微。
0	0	0	0	1	0	0	0	0	0	0	0	木棉花歌,广州城边木棉花，花开十丈如丹霞。烛龙衔日来沧海，天女持灯出绛纱。树树双栖孔雀暖，枝枝交映扶桑斜。仙种珍奇世希见，受命天南绝霜霰。汉帝曾栽扶荔宫，越王为造珊瑚殿。月下红侵舞女衣，风前香绕留仙宴。回首春深怨杜鹃，荣华寂寞泪潸然。残英化作天山雪，飘落胡人玉笛边。
0	0	0	0	0	0	0	1	0	0	0	0	和张原斋见寄,昔磨铁砚已成空，今掉孤舟作钓翁。百丈依依牵夜月，一丝袅袅弄秋风。梦回牧笛樵歌里，身寄鸥沙犊草中。独把新诗轻万户，故人相问有张公。
0	0	1	0	0	0	0	0	0	0	0	0	山居闻吴客来五羊多是旧游遥有此寄,月冷吴江枫叶声，莼鲈遥慰十年情。旧游半倚生公石，新语重携陆贾城。麟阁惊心仍草莽，鸡坛回首识肥轻。何当七发开眉宇，秋晚观涛气暂平。
0	0	0	0	1	0	0	0	0	0	0	0	俞东村示教雨窗感兴佳作连篇累牍寓意深远譬如雍门之琴能使听者堕泪讽咏之馀勉强追和不翅鸣瓦釜而配黄钟也 其一,白发无情不我饶，东风杨柳自新条。蓬莱弱水舟难到，阊阖青云路本遥。晚景生涯何转拙，早年豪气已俱消。闭门只是听春雨，连及莺花也寂寥。
0	0	0	0	0	1	0	0	0	0	0	0	登道山亭,名藩跨炎服，崇阜极幽爽。亭台纳元气，磅礴俯深广。我来属初霁，心与孤云往。萧飒海树秋，如闻暮潮响。摩挲石阑古，挥霍霄汉上。大有本虚空，河山一溟涨。凄凉乘槎意，迢递紫霞想。浊世谁复然，临风默惆怅。
0	0	0	0	0	0	0	0	0	0	0	1	其二,负心二十载，解佩漫言归。身既遂初服，年将半古稀。故乡梅正发，塞上马犹肥。收拾从来意，于今便息机。
0	0	0	0	0	0	0	0	0	0	0	1	适适圃柳堤,一借河桥色，春留水阁阴。笼烟眉锁黛，飏日缕垂金。叶底三眠梦，枝头百啭音。五株频对咏，真慰故园心。
0	0	0	1	0	0	0	0	0	0	0	0	有画忆阮郎图者戏为作此,余昔漫游历天台，仙踪不见空尘埃。始知好事传虚幻，那有仙子逐人来。不然山中现妖物，时人误尔谈仙术。谁家画出相思容，毋乃笔意随所适。石桥飞跨碧峰颠，白云满地赤城出。千年壁立生苍苔，何似人间望夫石。
0	0	0	0	0	0	0	0	0	0	0	1	其二,向晚张帆去，中流一叶轻。吴山随鸟过，楚水划天明。风雨王程远，波涛旅恨生。烹葵还剥枣，清绝故园情。
0	0	0	0	0	0	0	0	0	0	0	1	送常秀才下第东归,东归多旅恨，西上少知音。寒食看花眼，春风落日心。百忧当二月，一醉直千金。到处公卿席，无辞酒盏深。
0	0	0	0	0	0	0	0	0	0	0	1	哭赵吏部,篇诗曾送耻斋行，岂料存亡隔此生。早控危衷敷鲠论，晚留遗爱在羊城。惜无金辂封同姓，空有玉棺归九京。箧笥旧藏君杂藁，令人一读一伤情。
0	1	0	0	0	0	0	0	0	0	0	0	村居早出,草白露初晓，好鸟啼高林。篱下水流急，门前山气深。花光迷近甸，柳色映遥岑。春物自鲜萦，但伤离乱心。还成骑马出，恻怆望城阴。
0	0	0	0	0	0	0	0	0	0	0	1	过龙阳县,李衡洲畔水潭潭，生计漂流最不堪。抛却故园三百树，来尝霜橘洞庭南。
0	0	0	0	0	0	0	1	0	0	0	0	哭李芷汀,布衣牢落病兼贫，南徼惊闻噩耗真。四海名流同哭寝，千秋文苑此传人。谈兵慷慨曾前席，钩党纷纭竟洁身。地下鬼雄应问讯，中原如沸未维新。
0	1	0	0	0	0	0	0	0	0	0	0	伤田家（选二） 其一,布谷催春种，南村又北村。可怜逃窜尽，能得几家存。
0	0	0	0	0	0	0	0	0	0	0	1	题桂林荣遇图,白发刘郎江右住，高堂大字书荣遇。借问何因得此名，向人指点门前树。年年八月金粟开，云是仙翁亲手栽。异本定从天上得，清芬应自月中来。只今系马长安道，梦想故园秋色好。匡庐青压九江深，翻笑淮南小山小。草木之生关盛衰，百年培植当清时。寄谢子孙毋剪伐，青云留取最高枝。
0	0	0	0	0	0	0	0	0	1	0	0	陪韩守刘村看牡丹,洛阳旧谱隔芳园，姚魏寻香作返魂。端为名花肯迂路，定知春色落深村。日中半醉如含恨，雨后幽姿未忍言。上苑分明有馀地，野芹何独溯金门。
0	0	0	0	0	0	0	0	0	0	0	1	秋物十咏①,千山瘦削绕平原，纵目西风坐故园。一带低迷衰草色，几人憔悴晚烟痕。峰峦已减常春黛，岵屺长销自古魂。最是不堪凭望处，翠微日日送黄昏。
0	0	0	0	0	0	0	0	0	0	0	1	家僮报西嵓栽植滋茂喜而成咏,孤云出岫本无心，何用微名挂士林。近日故园消息好，西嵓花木已成阴。
0	0	1	0	0	0	0	0	0	0	0	0	奉和幸望春宫送朔方军大总管张仁亶,边郊草具腓，河塞有兵机。上宰调梅寄，元戎细柳威。武貔东道出，鹰隼北庭飞。玉匣谋中野，金舆下太微。投醪衔饯酌，缉衮事征衣。勿谓公孙老，行闻奏凯归。
0	0	0	0	0	1	0	0	0	0	0	0	彭州萧使君出妓夜宴见送,玉颜红烛忽惊春，微步凌波暗拂尘。自是当歌敛眉黛，不因惆怅为行人。
0	0	0	0	0	0	1	0	0	0	0	0	寄何白二仪制,帝里承恩日，仙曹典礼时。共趋门下省，同草殿中仪。文藻推西蜀，才华重左司。莺花春色远，何处寄相思。
0	0	1	0	0	0	0	0	0	0	0	0	己未端四复初以村居述怀及午日书事见示因次其韵 其二,节物惊心易感人，枇杷黄熟雨初匀。新醪若得频刍瓮，旧服何妨重补纫。门插艾枝成故事，粽包菰叶送比邻。村居此日方泥泞，奇字谁能问子云。
0	0	0	0	0	0	0	0	0	0	0	1	偶题 其一,转目风尘色，人间睥睨过。官贫为具少，儿病检方多。时论俱戎马，乡心几薜萝。毋劳问推毂，吾意亦从它。
0	0	0	0	0	0	1	0	0	0	0	0	寄江东故人,北风号木造秋悲，书到江南九月迟。雁过宜频问消息，诗成犹得慰相思。想当雨澹烟昏处，又见橙黄橘绿时。若到北山烦寄语，道林真觉乃吾师。
0	0	0	0	0	0	0	0	0	0	0	1	至晋陵作,布帆摇曳夕阳斜，渡口南风起浪花。路入晋陵三百里，故乡回首是天涯。
0	0	0	0	0	0	0	0	0	0	0	1	寄酬李宛平内乡,京兆田郎题柱名，相逢我未厌承明。几陪韦杜春同醉，一别荆吴岁屡更。丹地不萦归客梦，沧江难忘故人情。尺书传字来何处，愁听流莺树里声。
0	0	0	0	0	0	0	0	0	0	0	1	千里思,渭水通胡苑，轮台望汉关。帛书秋海断，锦字夜机闲。旅梦虫催晓，边心雁带还。惟馀两乡思，一夕度关山。
0	1	0	0	0	0	0	0	0	0	0	0	怀友人陈三源,浮云聚散几悲欢，久客怀归忆万安。门对西山朝气爽，城临东海暮潮寒。身随断雁兼秋远，梦入疏砧向夜阑。为问松萝旧游处，别来花月共谁看。
0	0	0	0	0	0	0	0	0	0	0	1	春日登钧州西台思登洲兄,晴沙初度雁，春树早闻猿。野店人烟少，孤村霜露繁。年华余白发，棣萼远青尊。故园河山北，幽怀难具论。
0	0	0	0	0	0	0	0	0	0	0	1	题丁给事祠堂,辽鹤何年返故乡，天风剑佩已骞翔。郡人议叶来胥宇，兄子才高肯弗堂。里选诸儒俱饮惠，谏书百世尚流芳。试歌此曲陈蕉荔，万一乘云下帝旁。
0	0	0	0	0	0	0	0	0	0	0	1	咏史二首 其一,京室天下归，飞甍无馀地。国士忧社稷，涂人养声利。贵贱竞一时，峨冠各鳞次。子龙独幽远，聘召漠无意。
0	0	0	0	0	0	0	0	0	0	0	1	登小孤山,二十年前曾过此，今朝重上小孤山。九霄旭日清光近，万里秋风爽气寒。南纪诸峰连地脉，东流众水会天关。江山不尽登临兴，望阙思亲正倚阑。
0	0	0	0	0	0	0	0	0	0	0	1	秋兴,北湖菱叶近渔家，烟浦荒荒雁路斜。湿鸟立沙闻社鼓，野人当户伺田瓜。月明露上蒲萄蔓，夜静风生莨荡花。怅望故园溪外渡，一声横篴冷蒹葭。
0	0	0	0	0	1	0	0	0	0	0	0	阅江楼怀古,新莺啼遍旧皇州，端水无情日夜流。惆怅美人何处所，不堪重上阅江楼。
0	0	0	0	0	0	0	0	0	0	0	1	赠赵将军,老将摇征旆，提兵出汉家。几年闲豹略，万里渡龙沙。驿路村村雨，边城处处花。幕南无战马，终日醉闻笳。
0	0	0	0	0	0	0	0	0	0	0	1	题萧世英千户行卷,将军先业在筠阳，乔木森森映画堂。三世功勋昭汗简，一门忠孝播馀芳。暌违谩叹关山隔，游宦空惊岁月长。致政安居归故里，香山九老共徜徉。
0	0	0	0	0	0	0	0	0	0	0	1	和王景阳越中寄别韵,故人书只问平安，已分还山岂愿官。猿鹤不惊松径梦，貂蝉难换竹皮冠。长安落叶秋深见，故国斜阳雨后看。莫道剡中吟不尽，不成吟处亦停鞍。
0	1	0	0	0	0	0	0	0	0	0	0	寄姚子中,懒趋青琐备朝班，焚却银鱼挂铁冠。琪树有枝空集燕，竹花无实谩栖鸾。汉廷将相思王允，晋代衣冠托谢安。圣世只今多雨露，上林芳草似琅玕。
0	0	0	0	0	1	0	0	0	0	0	0	登天华山,函谷青牛岁月寒，小华惆怅白云残。香垆画省空回首，旅鬓秋霜未挂冠。何处佩环风外响，他年龙虎鼎中蟠。便携五岳卢敖杖，玉宇高凭最上阑。
0	0	0	0	0	0	0	1	0	0	0	0	孤雁,只影翩翩下碧湘，傍池鸳鹭宿银塘。虽逢夜雨迷深浦，终向晴天著旧行。忆伴几回思片月，蜕翎多为系繁霜。江南塞北俱关念，两地飞归是故乡。
0	0	0	0	0	0	0	1	0	0	0	0	哭唐太常二首 其一,乍辍金华讲，长投海岸簪。中涓谁冀北，太史竟周南。襚道黄泉启，关门紫气含。平生携手客，泪尽百花潭。
0	0	0	0	0	0	0	0	0	0	0	1	送王尊师归蜀中拜埽（一无拜埽二字）,大罗天上神仙客，濯锦江头花柳春。不为碧鸡称使者，唯令白鹤报乡人。
0	0	0	0	0	1	0	0	0	0	0	0	登北固甘露寺瞻彭杨诸将遗像,萧萧烟浪拍寒矶，独上空楼俯翠微。乱后江山斜曰在，春深草木老莺飞。九州多难英雄出，百战成功户口稀。惆怅书生抱闲恨，眼中犹自有旌旂。
0	0	0	0	0	0	0	0	1	0	0	0	游东山,草木得新露，袭人吹冷香。泉水夜相激，衾枕自清凉。我携谪仙人，眉目秀而长。高怀洗尘累，抵掌论老庄。若人不世有，此景那可忘。终当跨皓鹤，同作云间翔。
0	0	0	0	0	0	0	1	0	0	0	0	游仙坛（原注：仙坛山，在州治东五十步。）,窈窕悬僧庐，空山断诸想。上邻境泬寥，下瞰色苍莽。猿鹤无宿期，今古契真赏。坐中风雅谈，林壑散清响。凉飙洒我发，白云随我杖。醉卧松下石，不知海月上。
0	0	0	0	0	1	0	0	0	0	0	0	金陵览古 段石冈,孙吴纪德旧刊碑，草没蟠螭与伏龟。惆怅冈头三段石，至今犹似鼎分时。
0	0	0	0	0	0	1	0	0	0	0	0	横塘寄徐昭法,雨过横塘水，人家湿暮烟。湖山深竹里，鸡犬落花边。昔至杨梅熟，今来莲叶圆。相思胥口月，之子在渔船。
0	0	0	0	0	0	0	0	0	1	0	0	送友生游峡中（一作张籍诗）,风静杨柳垂，看花又别离。几年同在此，今日各驱驰。峡里闻猿叫，山头见月时。殷勤一杯酒，珍重岁寒姿。
0	0	0	0	0	1	0	0	0	0	0	0	春日山中寄怀岳季方兼柬潘源之金本清,一榻高悬阅岁时，东风还有故人期。小桃原野春风早，幽竹门墙夜月迟。道在只甘颜子乐，时平肯作贾生悲。云山翠合衡茅近，日暮犹闻歌紫芝。
0	0	0	0	0	0	0	0	0	0	0	1	镇海楼,松涛满壑散炎埃，飞阁凌虚爽气开。沧海波光侵槛入，白云山色隔城来。烟花寂寞呼鸾道，古木萧疏朝汉台。徙倚休裁王粲赋，故园风景且衔杯。
0	0	0	0	0	0	0	0	0	0	0	1	酬绵州于中丞使君见寄,故人书信越褒斜，新意虽多旧约赊。皆就一麾先去国，共谋三径未还家。荆巫夜隔巴西月，鄢郢春连汉上花。半月离居犹怅望，可堪垂白各天涯。
0	1	0	0	0	0	0	0	0	0	0	0	田园秋日杂与四首 其一,曲径入林丘，柴门野水流。松间还倚杖，石上复垂钩。借问家中妇，今朝有酒不？前山夕阳下，吾意正悠悠。
0	0	0	0	0	0	0	0	0	0	0	1	秋闺回文,秋江度雁远鸣孤，景寂霜天晓宿乌。愁旧恋深时忆妾，别新伤剧日思夫。楼凭揽鬓羞凝翠，镜舞窥人怯点朱。浮霭盼残凄想结，修睽信羽落关榆。
0	0	0	0	0	0	0	0	0	0	0	1	秋意,晴山霏薄雨，秋意入初寒。酒熟花愁老，篁多怨袖单。乡心催蟋蟀，琴思与风湍。剪烛看孤影，深宵亦大难。
0	1	0	0	0	0	0	0	0	0	0	0	庆寿僧舍即事,白雨映青松，萧飒洒朱阁。稍觉暑气销，微凉度疏箔。客居秋寺古，心迹俱寂寞。夕虫鸣阶砌，孤萤炯丛薄。展转怀故乡，时闻风鸣铎。
0	0	0	0	0	1	0	0	0	0	0	0	哭无方阇黎,细想总茫然，哭君倍自怜。佳城迷白日，世上岂青天。道丧悲龙象，山春恨杜鹃。年年持鹤梦，无计到花田。
0	0	0	0	0	0	0	0	0	0	0	1	游石龙偶成寺僧通首坐饱历丛林归老此山故诗多及之,飞泉撼琳球，群山高崔嵬。中有古道场，紫烟笼观台。石门不施关，荣辱自不来。霜钟鸣万壑，日出山雾开。老僧挈筠篮，上山拾羹材。归煮南涧水，至味谢盐梅。食饱不下床，法身充九垓。破衲一甲子，云閒与徘徊。我欲吐情语，铭之古岩隈。云切戒多事，勿听龙作媒。为雨非不佳，世间多尘埃。预恐为雨罢，归来污苍苔。
0	0	0	0	0	0	0	0	0	0	0	1	其三,有花须折酒须倾，少日追欢不计程。老去自怜心易懒，时过还恐道难成。城头又是暮云合，江上何时春水生。早理扁舟归去好，故园犹有万红英。
1	0	0	0	0	0	0	0	0	0	0	0	宫怨,清秋宫月照窗纱，重捲珠帘望翠华。咫尺昭阳恩不到，镜中容貌枉如花。
0	0	0	0	0	0	0	1	0	0	0	0	登麻姑山,老于岁月去如飞，与客随缘叩板扉。汲取玉泉淘野饭，制来丝葛试仙衣。辞荣忽睹擎天柱，搜胜谁贻放鹤矶。隔断尘区酬旧隐，渚风沙月未相违。
0	1	0	0	0	0	0	0	0	0	0	0	哭七弟,季也伤愚戆，林间第七枝。生尝劳父训，死竟重兄悲。缚兔工何益，囊萤计已迟。虎儿应迈尔，教养待来兹。
0	0	0	0	0	0	0	0	0	0	0	1	晓起有怀刘明东、朱歌堂,容久因循惯，园荒岁月侵。寒花依白日，黄叶下疏林。岂不故乡思，其如海水深。羊求书尚在，启箧见君心。
0	0	0	0	0	0	0	1	0	0	0	0	村居二首 其一,门闭仍逢雪，厨寒未起烟。贫家重寥落，半为日高眠。
0	0	0	0	0	0	0	0	0	0	0	1	和丁丞相,夷狄为阴中国阳，岂容羊犬更鸱张。捷书一纸来从广，凯奏连旗至自扬。尽瘁元臣食放箸，偷安老守寝凝香。但怜此土非吾土，岁晚天寒忆故乡。
0	0	0	0	0	0	0	0	0	0	0	1	寄别友人之官古云中,故人趋薄宦，万里去云中。极塞风霜苦，单车道路穷。烽烟防突骑，乡信候飞鸿。此别成蓬梗，何年语笑同。
0	0	0	0	0	0	0	0	0	0	0	1	少参漆公太史赵公过浮丘 其一,负郭初开一径荒，丹丘云气尚微茫。松间更有潮通井，坛畔谁知石化羊。太史探书经禹穴，群公持斧靖炎方。疏才幸际升平日，不逐青螺去故乡。
0	0	0	0	0	0	0	0	0	0	0	1	次白岩西亭韵,橘中妙理不容谈，帘外青山自可耽。鸟度方塘归瞑树，风吹急雨洗朝岚。诗章立就公何敏，酒令方严我不堪。回首故园无百里，对人休唱望江南。
0	0	0	0	0	0	0	0	0	0	0	1	过云间黄用和新圃,缭池剩欲开花径，傍舍先须作草堂。雨后不妨频检校，客来留得共徜徉。故园怪我归何晚，避地输君乐未央。待得功成方卜筑，岂如强健享风光。
0	0	0	0	0	0	0	0	0	0	0	1	巴南旅泊,巴山惨别魂，巴水彻荆门。此地若重到，居人谁复存。落帆红叶渡，驻马白云村。却羡南飞雁，年年到故园。
0	0	1	0	0	0	0	0	0	0	0	0	老将,皓首将军蕴六韬，胸藏兵甲尚英豪。昔年胡马争功去，今日麟台绘字高。矍铄不忧来晚景，春秋未许便游遨。梦魂屡绕阳关路，报国心勤岂惮劳。
0	0	0	0	0	0	0	0	0	0	0	1	送玄同真人李抱朴谒灊山仙祠,城阙天中近，蓬瀛海上遥。归期千载鹤，春至一来朝。采药逢三秀，餐霞卧九霄。参同如有旨，金鼎待君烧。
0	1	0	0	0	0	0	0	0	0	0	0	登横山顶上览州城同蔡道卿,归翼带残霞，山城晚气佳。鸣鸡闻四境，翔雉绕千家。碧树州门静，黄尘市里哗。愁心因纵目，共有异乡嗟。
0	0	0	0	0	0	0	0	0	0	0	1	其二,王事贤劳白发新，承恩此日许为民。久操判笔初停手，还著儒衣却称身。惜别敬持杯酒饯，投閒暂卜草堂邻。故园松菊催归兴，目送飞鸿北向秦。
0	0	0	0	0	0	0	0	0	0	0	1	寒食,旅次经寒食，游人念故园。松楸违渐远，雨露感偏存。昔幸同三釜，今谁作九原。环樵峰七十，有梦到云门。
0	0	0	0	0	0	0	0	0	0	0	1	谢子肃任昆山丞和余留题旧游诗复次韵谢之,故乡春好阻同游，谁与花前倒玉舟。陈迹未能忘茂苑，新诗俄喜寄丹丘。开缄已慰三年别，展诵还消万斛愁。文行如君今日少，蓝田宁许久淹留。
0	0	0	0	0	0	0	0	0	0	0	1	赵乐道挽诗二首 其一,耆旧彫零尽，归来悲故乡。云山横爽气，杖履属空床。蚤发名难没，终荣德未央。芝兰日夜长，遗范在诸郎。
0	0	0	0	0	0	0	0	0	0	0	1	送人之靖州从军,十年书剑远从军，万里驱驰净虏尘。报国有身甘负戟，思亲无日不沾巾。马嘶青海边头月，人卧黄沙碛里春。看取汉庭功策在，要将图像入麒麟。
0	0	0	0	0	0	0	0	0	0	0	1	寄题叔父池亭,一壑久藏胜，数椽忽开亭。方塘荫瓦影，净见鲂鲤行。主人有嘉招，转柁失高城。不知几摇兀，杙舟上峥嵘。尊酒酌芳醁，园蔬煮柔青。翩翩射鸭弓，一笑翻綵翎。那知海陬侄，斗粟忘归耕。馀生信萍梗，归梦识林坰。涨水有回波，故乡岂无情。一醉会有日，因之濯尘缨。
0	1	0	0	0	0	0	0	0	0	0	0	足唐人句效古塞下曲,长榆塞上接龟沙，碎叶城边建虎牙。夜夜月为青冢镜，年年雪作黑山花。苏武白头持汉节，文姬红泪泣胡笳。可怜苜蓿迷征马，谁见蒲桃入内家。
0	0	0	0	0	0	0	0	0	0	0	1	目昏颇废观书以诗记其始时年七十九矣,少时业诗书，慕古不自量。晨暮间弦诵，左右纷朱黄。积书山崇崇，探义海茫茫。同志三四人，辩论略相当。落笔辄千言，气欲吞名场。忽焉六十年，绿鬓久已霜。食必观本草，不疗病在床。今秋又病目，始觉闲味长。车马既不至，亦无书在傍。一坐漏十刻，甚倦则倚墙。蝴蝶吾前身，华胥吾故乡。童子亦听睡，不复呼烧香。
0	0	0	0	0	0	0	0	0	0	0	1	雨,炎蒸无可避，赤日闭还开。忽走千峰雨，平临万壑雷。云光齐混沌，风力莽喧豗。咫尺波涛起，鱼龙信快哉。
0	0	0	0	0	0	0	0	0	0	0	1	雪夜听沈仁甫谈乡事,乡事连床话未休，春寒寂寂送春愁。素衣怜子客千里，书烛摇人风满楼。燕地雪花偏入暮，故园杨柳几经秋。多情若问吴淞水，犹绕侬家日夜流。
0	0	0	0	0	0	0	0	1	0	0	0	雨,雨坐才三日，晴游已一冬。壮怀淹阁茗，润色对庭松。泥阻东山屐，云沉北寺钟。何当拥衾起，微旭在帘栊。
0	0	0	0	0	0	0	0	0	0	0	1	再次韵 其三,晚景颇好道，寸心孤月明。山川游宦况，松菊故园情。辽渺天难问，艰危事屡更。倚阑生远思，云外暮鸿鸣。
0	0	0	0	0	0	0	0	0	0	0	1	黄博士衮（字补甫万历丁丑进士国子助教）,文章如锦一毡寒，服食谁传九转丹。忆醉紫阳山月下，故园此夜对谁看。
0	1	0	0	0	0	0	0	0	0	0	0	登南京鸡鸣山,秋尽荒山鸟迹稀，拂衣独上扣禅扉。屋头鹿下缘青涧，树杪僧行入翠微。千里风烟搔短鬓，六朝文物付斜晖。悠悠身世浑如此，目断天边一雁飞。
0	0	0	0	0	1	0	0	0	0	0	0	过湘水吊三闾大夫,断冢苍烟蔽，荒祠碧草旋。汨罗千古吊，空负贾生篇。
0	0	0	0	1	0	0	0	0	0	0	0	四时宫词各一首 其一,因见落花心觉悟，薄罗襟上泪痕乾。容颜纵似花枝好，能得君王几日看。
0	0	0	0	0	0	1	0	0	0	0	0	顿寒怀单祥卿教谕（时新开酒禁）,霜花一夜白，风叶满村黄。欲出岁华老，相思江水长。留枝遮鹊户，存蜜补蜂粮。想见山行处，开窗新酒香。
0	0	0	0	0	0	1	0	0	0	0	0	寄友人,同人半年别，一别寂来音。赖有别时文，相思时一吟。我常倦投迹，君亦知此衿。笔砚且勿弃，苏张曾陆沈。但存舌在口，当冀身遂心。君看明月夜，松桂寒森森。
0	0	0	0	0	0	0	0	0	0	0	1	其二,金枣银蚕葬故乡，梅花犹绕墓门香。马嵬原上生秋草，红粉成灰剩锦囊。
0	0	0	0	0	1	0	0	0	0	0	0	吴门怀古,南眺荒原思惘然，阖闾城古澹苍烟。吴宫已没弹丝处，胥渚犹伤赐剑年。渺渺晴湖浮远岫，萋萋春草下平田。长洲废苑那堪问，落日祇馀麋鹿眠。
0	0	0	0	0	0	0	0	0	0	0	1	送郑同夫归豫章分题诗 分题馆娃宫,吴王歌舞地，千载一登临。犹有颓基在，空余秋草深。香销珠佩化，土蚀玉钗沈。楚客今朝别，仍多感慨心。
0	0	0	0	0	0	0	0	0	0	0	1	雨雪曲,风号沙塞北，雪暗玉关西。听水谙狐迹，循山趁马蹄。三冬边戍苦，万里塞云低。汉节彫零尽，苏郎应未归。
0	0	0	0	0	0	0	0	0	0	0	1	晚归野望,落日远山衔，归舟风满帆。桥平通驿路，寺古隐松杉。樵子穿陶径，孤僧度翠岩。故乡回首处，诗境自超凡。
0	0	0	0	0	0	0	0	0	0	0	1	登盘山云罩寺,绝顶盘空际，登攀近日华。一峰邻造化，四顾俯云霞。东海神仙宅，西山帝子家。连氛遮不见，予意满天涯。
0	0	0	0	0	0	0	0	0	0	0	1	雨雪曲,边城九月尽，雨雪正霏霏。兼霰侵毡幕，如冰晃铁衣。塞垣深莫辨，边云冷不飞。鬓毛分可拟，征戍几时归。
0	0	0	0	0	0	0	0	0	0	0	1	康孟担至自闽有作道旧次答,为郎久滞愧明良，几忆并州亦故乡。再出任人呼小草，重逢于尔羡长杨。天涯极目音书渺，花下来歌笑语香。自是郢中难和雪，却从此地觅何羊。
0	0	0	0	0	0	1	0	0	0	0	0	徐莘田见示奼红女史遗诗并纵论东洋大局赋寄（此诗又载吴幅员《台湾诗钞》。）,东海神驹性不羁，姜人黄土怆馀悲。在天在地相思愿，疑雨疑云绝妙词。周鼎重轻何用问，楚弓得失岂能知。凭君且隐鸡笼市，乞食吹箫和竹枝。
0	0	0	0	0	0	0	0	0	0	0	1	蔚州秋怀 其一,叶下亭皋信已霜，捣衣声里杵砧忙。独寻野兴呼驴语，尽放乡心逐雁翔。环郭万山遮远睇，凌空一塔点秋光。浮云无限苍茫意，黯黯无言绕客肠。
0	1	0	0	0	0	0	0	0	0	0	0	辛未岁过扬州怀古,秋风归棹倚芜城，一片闲情对月明。锦缆起鸥伤往事，青钱跨鹤笑狂生。吴公塘路巳陈迹，后主观花空有名。欲访平山旧阑槛，有无山色暮云横。
0	0	0	0	0	0	0	0	0	0	0	1	寄节庵,梁髯羸病馀，吞泪自治疗。孑身犯舟车，人识辽东帽。荒荒种树区，日伴万鸦吊。长镵了平生，剖肝诉九庙。穹庐霰雪埋，坐想改形貌。滔天浸祸水，其暇止群噪。万里共残阳，累书疚未报。看云卧溪堂，思君以寄傲。
0	0	0	0	0	0	0	0	0	0	0	1	其二,匆匆时节逼年光，客子愁随至日长。遥忆故园今把酒，家人应说在西江。
0	0	0	0	0	0	0	0	0	0	0	1	登北固寺,瓜步潮遵北固回，海门秋满瓮城来。江淮地胜存遗额，楼阁景多空旧台。落叶未疏犹有菊，重阳两度此衔杯。太平一统无天堑，万里乾坤眼共开。
0	0	0	0	1	0	0	0	0	0	0	0	闻岭南海寇警急寄陈德基袁茂文,军中何事角声悲，赵尉台高落日迟。乱后江山犹涕泪，梦中楼橹半旌旗。渔樵实恐诛求尽，征戍深防道路危。慷慨知君能谕贼，莫令边将请王师。
0	0	0	0	0	0	0	0	0	0	0	1	走笔赠刘生思肯三首 其一,故园枝叶记君家，兄弟风流竞笔花。汎宅五湖君自远，相逢犹幸在长沙。
0	0	0	0	0	0	1	0	0	0	0	0	许云村以杨梅惠予赋谢,云村五月杨梅熟，槜李南风李子甘。野叟叩门倾瓦缶，山童和雨泻筠篮。千金一颗怜高谊，百里同时惠老馋。两地相思无以报，啖馀聊复并题缄。
0	0	0	0	0	0	0	0	0	0	0	1	题使安南给事中思亲卷,騑騑四牡载驰驱，星使南征入瘴区。五岭不穷官驿路，万金难买故园书。丹心自许长怀国，白发那堪独倚闾。诏赐归宁应有日，且勤王事莫踌躇。
0	0	0	0	0	0	1	0	0	0	0	0	安福界上远山之巅樵者颇众而山色如墨盖烧馀也路逢村妇携篮者数辈问之云采野菜去,日上野烧没，云端樵路分。猿猱同矫矫，斤斧竞纷纷。有妇能供饷，携篮更采芹。田桑虽未动，尔事亦云勤。
0	0	0	0	0	0	0	0	0	0	0	1	寄共诚贾秀才,万里归来四壁空，旧游浑在默然中。明年我欲江南去，何处留诗可寄公。
0	0	0	0	1	0	0	0	0	0	0	0	闺思,朝日斜照户，垂杨低拂床。新篁未解箨，幽兰已谢芳。桑蛾齐绕树，海燕竞窥梁。玉箸流残粉，金炉冷夕香。罗衾空有梦，无信往辽阳。
0	0	0	0	0	0	0	0	0	0	0	1	九日有怀,故园松菊应无恙，上国新醪也自佳。两地思归俱未得，一身长笑在天涯。
0	1	0	0	0	0	0	0	0	0	0	0	垂柳,娉婷小苑中，婀娜曲池东。朝佩皆垂地，仙衣尽带风。七贤宁占竹，三品且饶松。肠断灵和殿，先皇玉座空。
0	0	0	0	0	0	0	0	1	0	0	0	许当郎中自温陵寄诗叙旧游之感奉酬,少小温陵客，于今记昔游。故人情最厚，嘉句远相求。胜事成陈迹，流年换白头。僧坊屡题壁，知有旧痕不。
0	0	0	0	0	0	0	0	0	0	0	1	其六,万里来崩豁，终年气惨悽。地穷清涧断，天近玉绳低。孛窟黄沙北，昆崙白雪西。故园何处觅，搔首意空迷。
0	0	0	0	0	0	0	0	0	0	0	1	次韵何元朗罢官之作,千古钟山拥晋京，门前淮水为谁清。即看江令还家日，不作平原羁宦情。异代风流草市宅，故园离乱柘林莺。东田见说堪行乐，莫怪经旬懒入城。
0	0	0	0	0	0	0	0	0	0	0	1	其二,惜别意何长，莺声满夕阳。残碑问邹峄，遗殿吊灵光。下马多新店，逢人少故乡。归期须及早，莫待寄衣裳。
0	0	0	0	0	0	1	0	0	0	0	0	寄程都宪彦实 其一,故人作镇在辽阳，剩有声名动帝乡。我忝相知重相忆，不堪回首海天长。
0	0	0	0	0	0	0	0	0	0	0	1	歌风台,硉矹高台沛水涯，英雄千载故乡思。云飞风起歌声断，落日萧萧草树悲。
0	0	0	0	0	0	0	0	0	0	0	1	南康呈潘王二丈①,两载试江郡，政拙惭癃鳏。菖蒲值佳节，雨馀尚清寒。山光作翠黛，环蘸重湖宽。龙舟从民乐，綵袖奉亲欢。征帆镇今古，天际自往还。斑鬓阅世态，心闲如石顽。怀哉归故园，千竹荷一湾。足了此生事，哦诗谢尘寰。
0	0	0	0	1	0	0	0	0	0	0	0	渡白沟,昔运遘屯厄，恒纪变参商。南风日不竞，朔吹益远扬。英雄各乘御，龙战血玄黄。矫矫平将军，独立当中央。张弧射九日，抚剑盼四方。事去绩故隳，志伸愿已偿。朅来岁月久，道里未能忘。仲生固有为，忽死亦其常。停骖览故壁，雪涕履战场。清川带萦纡，白骨浩纵横。惋叹不能发，总辔歌此章。
0	0	0	0	0	0	0	0	0	0	0	1	士昭赠寸金鱼子,三印子鱼犹未食，寸金鱼子辄先尝。乡人得得分乡味，转使乡心念故乡。
0	0	0	0	0	0	0	0	0	0	0	1	沙边,晚雨涨平堤，沙边独杖藜。长风催雁北，众水避潮西。楚客相逢少，吴天入望低。故园无路到，春草自萋萋。
0	0	0	0	1	0	0	0	0	0	0	0	游山杂咏,赫曦方报夏，飒籁顿含凉。避暑真仙境，游山趁夕阳。青云赩赤霞，背影看翻鸦。生色王维画，谁铺鱼网麻。希革鹿未肥，漫试射生手。忘机亦近人，宁独鸥堪友。岩花错野绣，可嗅不可象。黄蝶栩双双，量来大于掌。迷离蔚榛烟，潋滟霏萝露。蹀躞珠勒马，径往风凉处。
0	0	0	0	0	0	0	0	0	0	0	1	月夜,小醉初醒月满床，玉壶银阙不胜凉。天风忽送荷香过，一叶飘然忆故乡。
0	0	0	0	0	0	0	0	0	0	0	1	岁暮有作,死前生后事无涯，只系皇天不系才。得酒直须千日卧，摊书空过十年来。身同海燕家长寄，日与河鱼夜并开。深掩柴门对童稚，一冬飞尽故园梅。
0	0	0	0	0	0	0	0	0	0	0	1	九日次黄学士韵,客途逢九日，景物为谁赊。此地已无酒，故园空有花。翠微亭下路，采石驿边槎。未卜重过日，临风独叹嗟。
0	0	0	0	0	0	0	0	1	0	0	0	憩杨梅村与赵从周,放舟乌石滩，上有杨梅村。赵氏乃名家，仁义以为门。我车自南华，逸思不可言。同行谢吾子，佳意更盘桓。扫室喜迎候，开此安乐樽。清饮未肯已，侑之以盘飧。足以尽我兴，何必是桃源。
0	0	0	0	0	0	1	0	0	0	0	0	岳中寄殷处士,出岳与入岳，前题继后题。遍寻僧壁上，多在雁峰西。近说游江寺，将谁话石梯。相思立高巘，山下草萋萋。
0	0	0	0	0	0	1	0	0	0	0	0	风日好（寄冯来青）,春来风雨颠，未见风日好。今朝风日好，美人在远道。美人招未来，相思把瑶草。长鸟舞春风，为我一倾倒。
0	0	0	0	0	0	0	0	0	0	0	1	八月十六夜泊邬子寨示祝权,邬子岩前江雾开，瑞州河口北风回。南山一点青螺小，鄱水千群白雁来。明月尚圆天气好，良宵虚度客心哀。故园松桂无人管，只恐秋霜两鬓催。
0	1	0	0	0	0	0	0	0	0	0	0	其四,孤月高高照朔荒，戍楼吹笛满天霜。三秋杨柳飘零尽，此夜征夫总断肠。
0	0	0	0	0	0	0	0	0	0	0	1	登拟岘台,高台俯仰大江驰，南尽瓯闽树影微。白草秋烟遗战骨，青天寒照落人衣。襄阳耆旧心如昨，华表仙翁事即非。东望故园三百里，不堪搔首片云飞。
0	0	1	0	0	0	0	0	0	0	0	0	哭中丞孙公德成,彭蠡腥风六月寒，孤臣无地挽狂澜。气吞僭窃词应激，身系纲常死亦安。必反禄山曾有疏，无庸叔段孰为端。凄凉广润门前路，老稚吞声血未乾。
0	0	0	0	0	0	0	1	0	0	0	0	闻道次竹汀韵,玉关征戍卒，闻道十年还。书剑南州客，焉支北地山。黄河仍入塞，黑暗乍通蛮。问讯筹边将，谁能定郅兰。
0	0	0	0	0	0	0	0	0	0	0	1	江村何宏甫载酒过清江,玉笥千峰雨，金风十日秋。谁能多载酒，来此共登楼。山立阅万变，溪深纳众流。故人归未得，我亦为诗留。
0	0	0	0	0	0	0	0	0	0	0	1	皖江怀古,弯弧此地射蛟还，汉武旌旗指顾间。芝草九茎生汉殿，蒲桃万里入秦关。空中枣脯仙人阁，望里金银海上山。到底英时能悔过，轮台一诏泪潸潸。
0	0	0	0	0	0	0	0	0	0	0	1	湘山,半岭风吹草木香，落阶花雨送春忙。从师远借云庵卧，还我平生午枕凉。莲社缁黄常得伴，鹿门妻子亦相将。化身欲似河东柳，更向山头望故乡。
0	0	0	0	0	0	0	0	0	0	1	0	梅花,岁暮杀气惨，草木华叶萎。寒梅吐新萼，娟娟拥疏枝。清意尘俗远，幽香风露知。孤绝惯守独，晚出甘后时。细推万物理，荣谢相乘除。桃李向来繁，试问今何如。
0	0	0	0	0	0	0	0	0	0	0	1	望焦山,昨为金山游，岩壑称奇遍。虽然足壮观，终嫌金碧炫。意欲陟焦山，幽秀觌层巘。无奈波澜险，惊涛驶如箭。今晨渡江归，舟发心仍恋。放眼眺佳处，遥青如匹练。颇似香炉峰，停帆几回见。坡公薄江潭，舶?风云变。我独挝回帆，奇境悭一面。准拟今宵梦，篮舆入葱茜。
0	0	0	0	0	0	0	1	0	0	0	0	藏钩似陈汉卿,世故纷集如猬毛，今我不乐年将慆。汉家钩弋作隐戏，聊足与客娱佳宵。绿酒荡漾白银瓮，红烛照耀黄金幖。明妆列映左右侍，大宾坐压东西曹。平生刎颈托交契，此日意气争分毫。老拳攘袂坚莫取，钩神瞪目不敢语。搏兔壮士声若雷，失马将军面如土。忍将他日严毅颜，涴墨涂鸦上眉宇。
0	0	0	0	0	0	1	0	0	0	0	0	题画寄徐州陆九皋二首 其一,别后重来未有期，且凭图画寄相思。秋风黄叶茅亭上，犹记逢君是此时。
0	0	0	0	0	0	0	0	0	0	0	1	伯兄云间归携读章大司马闺淑有闲香奁诗因作时七月七日,秋棠花发鹡鸰还，携得金箱刘令?。此夜曝衣楼上望，万重锦绣满云间。
0	0	0	0	0	0	0	0	0	0	0	1	燕昭王 其一,燕昭信是霸王才，得士望诸自魏来。故鼎遂能归磨室，黄金不枉筑宁台。七雄独尔为宗国，一战还堪振有邰。谁肯千金市骏骨，功名真自郭生开。
1	0	0	0	0	0	0	0	0	0	0	0	哭从弟,伤心一尉便终身，叔母年高新妇贫。一片绿衫消不得，腰金拖紫是何人。
0	0	0	0	0	0	0	0	0	0	0	1	赠梅子初,梅生客住吴门久，枫叶霜吹鹤发稀。隔岭月高长自照，离乡人见即如归。故园果熟开书赏，废苑花深扫榻依。为取山编藏好在，待予相伴隐灵威。
0	0	0	0	0	0	0	0	0	0	0	1	黄竹子歌,江边黄竹子，堪我女儿箱。一船使两桨，得娘还故乡。
0	0	0	0	0	0	0	0	0	0	0	1	送魏季羔游长沙觐兄（一本无季字）,芦荻湘江水，萧萧万里秋。鹤高看迥野，蝉远入中流。访友多成滞，携家不厌游。惠连仍有作，知得从兄酬。
0	0	0	0	0	0	0	0	0	0	0	1	其二,林丘渺何许，远在鳌峰麓。参差多岩峦，蒙笼匝花竹。遗踪追考槃，高吟动淇澳。一落尘网中，与世相徵逐。俯仰思故园，悽风满愁目。
0	0	0	0	0	0	0	0	0	0	0	1	远望,波远鱼难渡，风高雁不行。故园秋草外，一半是斜阳。
0	0	0	1	0	0	0	0	0	0	0	0	槐,虚魄初凝始，公位屡徵今。兔目经时浅，鼠耳讶春深。炕枝承丽日，敛柯条纂林。曲曲朱阑静，叶叶绿云阴。首冬若服实，长生谅可任。
0	0	0	0	0	0	0	0	0	0	0	1	唐武宫词,宜春苑外兔初肥，长从君王射猎归。一色赭袍飞两骑，外人不辨是贤妃。
0	0	0	0	1	0	0	0	0	0	0	0	宫词,内苑繁华柳放丝，御沟流水涨胭脂。欲将心事题红叶，未识随流付阿谁。
1	0	0	0	0	0	0	0	0	0	0	0	秋思六首 其一,南郑归来二十霜，背人岁月去堂堂。破裘不补知寒早，倦枕无憀厌夜长。年少若为评宿士，狂生曾是说高皇。慨然此夕江湖梦，犹绕天山古战场。
0	0	0	0	0	0	0	0	0	0	0	1	重游通波亭,十年抛掷故园花，最忆红桃竹外斜。此日郊亭心乍喜，败榆芳草似还家。
0	0	0	0	0	0	0	0	0	0	0	1	留布金寺,宿宿俱投寺，行行莫问津。麦波摇落日，花雨恋残春。水国攻农事，禅房清世尘。乡心与野意，从此往来频。
0	0	0	0	0	0	0	0	0	0	0	1	送婺州许录事,之官便是还乡路，白日堂堂著锦衣。八咏遗风资逸兴，二溪寒色助清威。曙星没尽提纲去，暝角吹残锁印归。笑我中年更愚僻，醉醒多在钓渔矶。
0	0	0	0	0	0	0	0	0	0	0	1	彭城夜泊,今夜彭城月，楼头又许高。故乡千里别，浮世百年劳。酒力消残梦，诗怀起旧豪。西风稻粱雁，江海去嗷嗷。
0	0	0	0	0	0	0	0	0	0	0	1	再次送刍父韵寄之二首 其二,当时马首东，追送苦匆匆。对我藕花雨，思君榕叶风。畏途迷白黑，醉眼眩青红。曷日归相问，江湖一钓翁。
0	0	0	0	0	1	0	0	0	0	0	0	夜宿蔡村忆邦应弟弟时公干通州八月十一夜作是日雨晴月皎,听雨杨村湾，对月蔡村口。阴晴谁主张，蓐收权在手。乾坤蓄残暑，一扫不复有。爽气溢我舟，白露湿高柳。钩帘坐夜永，瓮倒江南酒。节物感殊乡，棣萼欣聚首。塞北鸿雁来，望兄知已久。潞水抱高城，圆月照恭友。吾曹联朝班，祖泽应未朽。但愧岁月淹，积薪岂辞后。鼎彝本何心，芹曝志难负。区区匡时策，傥可献神后。
0	0	0	0	1	0	0	0	0	0	0	0	其二,留滞周南春复春，路迷何处问三秦。竟非吾土堪垂泪，不为儒冠岂误身。偷腊槛梅暄媚眼，美寒山筱晚伤神。虚传夜雪能乘兴，不见山阴鼓柁人。
0	1	0	0	0	0	0	0	0	0	0	0	登岳阳楼望君山,洞庭无烟晚风定，春水平铺如练净。君山一点望中青，湘女梳头对明镜。镜里芙蓉夜不收，水光山色两悠悠。直教流下春江去，消得巴陵万古愁。
0	0	1	0	0	0	0	0	0	0	0	0	暮过山村,数里闻寒水，山家少四邻。怪禽啼旷野，落日恐行人。初月未终夕，边烽不过秦。萧条桑柘外，烟火渐相亲。
0	1	0	0	0	0	0	0	0	0	0	0	夜梦与故冕庵胡公泛舟自鸥江至鹭洲对酒联诗公起首句余续第二第三句公续第四第五句余复续第六第七句公结末句既觉而忘第五至第七三句怆然怀旧因补之如左,金螺潇洒对芙蓉，鹭渚鱼洲窈窕通。远树白云秋色净，故人清兴酒船同。河山梦冷讴吟后，生死交深感慨中。犹想胜缘如夙昔，并骑黄鹄过江东。
0	0	0	0	0	0	0	0	0	0	0	1	金吾公忤珰削籍南还舟中感慰,驿路萧条怯问津，行囊检拂旧缁尘。故园松菊犹无恙，归卧牛衣谷水滨。
0	0	0	0	0	0	0	1	0	0	0	0	夜泊皖城村舍,孤舟夜泊初，远寺疏钟起。茅屋两三间，悬灯深树里。
0	0	0	0	0	0	0	0	0	0	0	1	游蒋山,家世帝王州，钟山耻未游。卷书趍幕府，散步入林丘。泉湃悬崖丑，云闲古树愁。草堂今在否，更欲展诗眸。
0	0	0	0	0	0	0	0	0	0	0	1	寓楼寄储芋西,天低岁云晏，故乡复侨居。与子共巷陌，相望一水馀。瓦屋正鳞次，石桥亦虹舒。心亲物无碍，会数意犹疏。乾坤本逆旅，日月自居诸。来此饮名酒，相携校诗书。华发不可变，功名等为虚。及时须行乐，政恐不待予。申章示同志，聊以酬遂初。
0	0	0	0	0	0	1	0	0	0	0	0	春日感兴有怀芳洲（丁未）,老去空惊岁月遒，桑榆虽晚尚堪收。鬓霜任自桃花笑，客意难凭燕语留。胜地有缘频入梦，清吟无兴独登楼。故人家住沧洲上，几夜相思欲泛舟。
0	0	0	0	0	0	0	0	0	0	0	1	癸亥除夕,万水千山外，身因负米存。世间多梗路，方寸即桃源。蜡炬迎新岁，鱼书断故园。移家乖素愿，何日奉晨昏。
0	0	0	0	0	0	0	0	0	0	0	1	酬崔十三侍御登玉垒山思故园见寄,玉垒天晴望，诸峰尽觉低。故园江树北，斜日巅云西。旷野看人小，长空共鸟齐。高山徒仰止，不得日攀跻。
0	0	0	0	0	0	0	0	0	0	0	1	其五,九月征人未授衣，年年书到故园稀。无情恨杀湘东雁，不带平安一字飞。
0	0	0	0	0	0	0	0	0	0	0	1	秋日怀孟熙先生,故人丘壑隐，尘路往来迟。寒暑空相忆，云山不可期。古碑梅福寺，荒井石郎祠。旧日同游处，偏劳入梦思。
0	0	0	0	0	0	0	0	0	0	0	1	其六,故园萧索越台西，乞食艰难且杖藜。纸笔陶公愁稚子，衣裳孺仲愧贤妻。山花爱老多朱槿，水鸟催归更郁鸡。出峡不须还入峡，禺阳北路易栖栖。
0	0	0	0	0	0	0	0	0	0	0	1	江行,江花江草故乡情，两岸青山夹镜明。一夜雨丝风片里，轻舟已渡秣陵城。
0	0	0	0	0	0	1	0	0	0	0	0	雪后怀家兄西樵,竹林上斜照，陋巷无车辙。千里暮相思，独对空庭雪。
0	0	0	0	0	0	0	0	0	0	0	1	登天宁寺千佛阁,为爱禅房尽日閒，褰衣高阁共跻攀。残花带雨檐前落，幽鸟将雏竹外还。上下云帆平望驿，参差烟树武原山。乞身若许归莲社，愿借东林屋一间。
0	0	0	0	0	0	0	0	0	0	0	1	有邑子夜宿话余先畴芜废,临邛久倦客，彭泽赋归来。念我何为者，趣时良殆哉。一身仕东观，三载寄灵台。望见故乡树，频更缇管灰。晓车愁蹇蹇，春耜负莓莓。虚名自缰锁，丰壤成污莱。目想社枌老，心知门柳摧。神阡迷马鬣，柏表被狸灾。一闻里人语，夜静成多怀。他日还燕泣，前忧成误哀。
0	0	0	0	0	1	0	0	0	0	0	0	浣溪沙 题江建霞所藏屈翁山手书崇祯宫词册,一老累然蹋野阴。汉家城阙剧萧森。鹃啼鹤唳又而今。遗迹半沦皋羽研，行吟还抱水云琴。更无人识黍离心。
0	0	0	0	0	0	0	0	0	0	0	1	其六,雪落天山苜蓿香，胡姬解辫亦红妆。少年夜抱芙蓉宿，不为烟花忆故乡。
0	0	0	0	0	0	0	1	0	0	0	0	题梅,孤根铄雪春犹浅，老干封苔蕊半开。绝似西湖停棹处，短篷斜过一枝来。
0	1	0	0	0	0	0	0	0	0	0	0	出塞曲,边塞苦杀伤，将军多怯懦。天骄迅电驰，宛马流星过。借问食肉徒，何人贻此祸。翩翩游侠子，仗剑出闾里。忠贞白日悬，机关当时起。挽弓不在强，骑马不在良。所贵寸心白，烈烈如秋霜。我生知有死，生死皆前定。何用苦低徊，从人学邪佞。
0	1	0	0	0	0	0	0	0	0	0	0	寄鄂渚印知府,黄鹤楼前鹦鹉洲，高持麾节去悠悠。功名自古无双地，人物当今第一流。句里可逢崔颢者，樽前还得祢生不。思君日夜廑西望，欲买浔阳江上舟。
0	0	0	1	0	0	0	0	0	0	0	0	登军嶂山望震泽,崇岩搏象形，盘踞雄军嶂。岌嶪耸天半，奇怪露万状。睇后景已微，瞻前情弥广。树杪浮震泽，一气流滉瀁。洪涛杯底泻，群岫波中漾。长空白浩浩，吴越失归向。振衣激天风，苍崖溅寒浪。
0	0	0	0	0	0	0	0	0	1	0	0	浣溪纱·见展堂和榆生词，辄用其韵寄之,痼疾繁忧两不支。余霞空似夏云奇。由来骚怨杂然疑。匪石心情坚孰语，呼天残泪老犹诗。此情倘许故人知。
0	0	0	0	0	0	0	0	0	0	0	1	中秋后三日寄吴景朔,离鸿影断中秋月，病鹤心愁薄暮云。为语白莲同社友，得君书后愈思君。
0	0	0	0	1	0	0	0	0	0	0	0	哭立虚舟,虚舟我良友，生平快冥搜。放迹江湖间，自与造物游。忆昔仗短筇，访我竺峰头。贻我选体诗，得法于曹刘。因之与定盟，有若胶漆投。出处虽小殊，梦寐常相求。是乃以神交，真如持远俦。有力负舟去，迅速不少留。易寘于凉池，亦善为舟谋。我独念故情，涕泪如泉流。些舟以此诗，舟亦能听不。舟或不吾听，吾泪终难收。
0	0	0	0	0	0	0	0	0	0	0	1	闺中词,良人西去击狂胡，妾在闺中对影居。万里长看天外月，一生空得梦中书。
0	0	0	0	0	0	0	0	1	0	0	0	怀白云山房,家住沧洲洲上山，数椽茅屋乱云间。天晴叠嶂开金碧，雨过清泉响佩环。高兴别来长寂寞，故人谁与共跻攀。洞门猿鹤应相问，何事先生久未还。
0	0	0	0	0	0	1	0	0	0	0	0	哭贾襄一,三载惭无赫赫名，去时赢得士民情。相思一夜并州梦，月色秋声满故城。
0	1	0	0	0	0	0	0	0	0	0	0	拟古怨诗 其一,引手得莲子，垂丝跃紫鳞。等閒连袂出，何处不如人。
0	0	0	0	1	0	0	0	0	0	0	0	哭李无逸,青春未受二毛侵，谈笑俄闻变古今。千日却醒徒有望，九原莫作遂何心。平生欠荷刘伶锸，此夜谁弹子敬琴。水乐亭西烟草碧，旧游回首重沾襟。
0	0	0	0	0	0	0	0	0	0	0	1	登赭山,涌出沧溟外，孤高色更佳。气通丹穴雾，光映赤城霞。碧嶂横遥汉，红泉落断厓。沙墩尽鹾户，茅屋半渔家。坠石藤还络，尖峰树不遮。林昏腾蜃气，浪捲露鲸牙。烽起狼烟直，帆翻海舶斜。平沙层作籀，咸土润生花。晚渡喧商旅，严城沸鼓笳。独行惟雁鹜，四顾尽蒹葭。蓬岛知何处，乡园望转赊。离心正欲绝，霜角起呕哑。
0	1	0	0	0	0	0	0	0	0	0	0	邺台怀古,清漳自绕邺城边，霸气雄图入野烟。蒲叶唾残千里井，豆萁歌断上留田。周文事业惭分鼎，宋玉风流惜感甄。铜雀至今春不锁，应徐羁旅忆当年。
0	0	0	0	0	0	0	0	0	0	0	1	其八 宝峰亭,昔过益昌城，莫登君子堂。驾言念长道，未暇升崇冈。今闻宝峰上，缥缈陵朝阳。三休引萝蔓，一览穷苍茫。微云霭双剑，落日明故乡。奔驰迹未安，山薮意自长。漂摇万里外，手把新诗章。宦游不忘归，何异鸟欲翔。尘土污颜面，年华侵鬓霜。何时首归路，所至聊徬徨。樽俎逢故人，亭榭凝清光。为我具斗酒，宿恨犹可偿。
0	0	0	0	0	0	0	0	0	0	0	1	清明雨不果出,雷势黑飞天马阵，雨声狂播铁林鎗。清明节物都谁赏，寂寞无聊恋故乡。
0	0	0	0	0	0	1	0	0	0	0	0	寄怀徐孝廉（之瑞）,忆别吴山事隐沦，相思烟草历冬春。馀杭溪水空千尺，不见双鱼白锦鳞。
0	0	0	0	0	1	0	0	0	0	0	0	都中闲居,君王巡海内，北阙下明台。云物天中少，烟花岁后来。河从御苑出，山向国门开。寂寞东京里，空留贾谊才。
0	0	0	0	0	0	0	0	0	0	0	1	夜梦八叔父,长途望不极，永夜泣相逢。似为中年病，全非旧日容。自应扶几杖，岂解惜章缝。觉后收馀泪，乡心一万重。
0	1	0	0	0	0	0	0	0	0	0	0	舟中怀古一首,耀德先王不耀兵，汪洋施泽在生灵。孰违天戒并民欲，不爱邦家嗜虏庭。作俑乱生诚有自，覆车势合亦难停。山河异境伤王导，云海高翔羡管宁。愿以丝毫裨汉室，岂无弓矢毙胡星。愚翁事业空遗臭，经义分明战血腥。
0	0	0	0	0	0	0	0	0	0	0	1	除夕,眼底年光尽，家人真不来。西川兵火后，无复望乡台。
0	0	0	0	0	0	0	0	0	0	0	1	寄姚石埭六康,北望金城思渺然，寒蒲新柳夕阳天。遥山雁去三千里，独树莺啼四五年。官阁联诗知政暇，宦情如水记生前。故园更有樨香在，莫学渊明醉菊边。
0	0	0	0	0	0	0	1	0	0	0	0	游太宁寺,西山踏破万层青，与客携壶上太宁。泉石有情容避俗，轩裳无术可逃形。云萦屋角僧禅静，露下松梢鹤梦醒。明日却寻尘镜去，晓猿啼月若为听。
0	1	0	0	0	0	0	0	0	0	0	0	出塞,青海传烽燧，黄沙入鼓鼙。单于屯塞北，大将出辽西。落日胡笳惨，悲风汉马迷。燕将有奇石，勒笔待君题。
0	0	0	0	0	0	0	0	0	0	0	1	其二,握手相分更少留，渡江休得有沉浮。莫言一纸轻如许，无限乡心与客愁。
0	0	1	0	0	0	0	0	0	0	0	0	梅花,正是园林花木衰，冰姿玉洁出疏篱。月中瘦影道傍见，江上寒香人不知。时节惊心非故物，簿书满眼欠新诗。碧云暮合关山远，拟折琼英寄所思。
0	0	0	0	0	1	0	0	0	0	0	0	玉阶怨,班姬辞辇后，纨扇雪霜侵。妾貌那堪惜，君恩良自深。广庭萋绿草，华殿起秋阴。犹胜长门者，空输买赋金。
0	0	0	0	0	0	0	1	0	0	0	0	关山月,落落汉时月，萧萧古战场。扬辉子卿节，逐影细君装。高映玉关外，低沈青海傍。不似闺中夜，祇照绣鸳鸯。
0	0	0	0	0	0	0	0	0	0	0	1	十四日陪黄仲秉渡湘饮岳麓台上分韵得长字,支筇穿百级，把酒问春光。乔木依然在，幽兰祇自芳。未当湘水满，更觉橘洲长。暝色犹回首，天涯话故乡。
0	0	0	0	0	0	0	0	0	0	0	1	春晚,五十六翁身百忧，年来转觉此生浮。山川信美故乡远，天地无情双鬓秋。社后燕如归客至，春残花不为人留。一觞一咏从来事，莫笑扶衰又上楼。
0	0	0	0	0	0	0	0	0	0	0	1	重阳前数日风雨忽集慨然有悲秋之意,四山风紧湿云流，落叶声中客倚楼。蕙怨兰啼千里梦，蛩烟雁雨一城秋。伯龙鬼笑谋何拙，洗马人言意始愁。丛菊空留他日泪，故园烽火未曾收。
0	0	0	0	0	0	0	0	0	0	0	1	哭张隐直 其一,结友儿童岁，对门兄弟辞。存亡殊不意，晚暮可胜悲。宰木归吴远，輀车出剑迟。善人鲜百福，神理傥吾欺。
0	0	0	0	0	0	1	0	0	0	0	0	寄内,徐淑偏工病，潘仁未定居。艰难千里别，迢递八行书。巳负餔糜约，能禁愁鬓疏。相思应最苦，酒醒梦回初。
0	0	0	0	0	1	0	0	0	0	0	0	春闺,愁坐兰闺日过迟，卷帘巢燕羡双飞。管弦楼上春应在，杨柳桥边人未归。玉笛岂能留舞态，金河犹自浣戎衣。梨花满院东风急，惆怅无言倚锦机。
0	0	0	0	0	0	0	0	0	0	0	1	钱舜举画二首 其一 紫茄,江南坝里紫彭亨，票致钱郎巧写生。忆得故园秋雨过，新炊初熟饭香粳。
0	0	0	0	0	0	0	0	0	0	0	1	其四,黄云白水动苍茫，雪满春林夜有光。气转乾坤犹冷淡，时来花鸟各飞扬。百年扶醉逢人日，万里登楼忆故乡。熟读离骚还痛饮，风尘偏笑不狂狂。
0	0	0	0	0	0	0	0	0	0	0	1	游金山,江坼峰尖台殿愁，天开梵境镇中流。凌风舟楫坐超忽，抱日鼋鼍时出游。塔劫俯空瞻丽象，钟幢接地动高丘。却探灵迹穷三岛，坐爱閒云出五州。
0	0	0	0	0	0	0	0	0	0	0	1	野菊,重阳不见乡园菊，野径折来尤可怜。为客正当岭海外，逢花偏忆酒杯前。荒英断叶愁相把，落日飞云恨转牵。两岁佳辰俱自负，几回欲赋不成篇。
1	0	0	0	0	0	0	0	0	0	0	0	雨雪中独坐怀杨学士士奇二首 其一,独坐听春雨，萧然兴味孤。病多亲药裹，睡少闭茶垆。未了三生梦，惟存一字符。故人在深巷，相过畏泥涂。
0	0	0	0	0	0	0	1	0	0	0	0	牡丹,先人手泽百花荣，客过家园解笑迎。独惜牡丹容瘦削，年年富贵受虚名。
0	0	0	0	0	0	0	0	0	0	0	1	次韵杨宰宿田家,雪晓乌惊矫，无风叶自零。人家住莽苍，径柏挺寒青。千载犹归鹤，三生省病僧。脾虚眼多眚，更比向来增。
0	1	0	0	0	0	0	0	0	0	0	0	客衢夜坐二仆窃叹云寂寥如此极似寺中和上余闻之发一笑因以自嘲,官人时样不相称，僮仆偏怜有发僧。浮世生涯风外絮，异乡心事夜阑灯。閒拈秃笔连笺写，净拂疏棂对雨凭。何处天南归去路，云山犹自隔层层。
0	0	0	0	0	0	0	0	0	0	0	1	杨明府惠酒叠至赋谢杨柳州人时谪居常武,廿年拙宦忆龙城，此日逢君盖复倾。往事总非南国召，相怜犹类故乡并。客厨楚醴频频酌，征路骊歌缓缓声。见说中朝方振滞，伫看前席问苍生。
0	0	0	0	0	1	0	0	0	0	0	0	甲子秋客金陵喜晤王柳村,君居江上村，我家竹西住。花外有高楼，望见江上树。指点翠屏洲，约略云深处。伊人隔蒹葭，秋江寄慨慕。西风白下门，形影两相赴。寥寥天地间，忽忽感此遇。久要指江水，斜阳共归路。
0	0	0	0	0	1	0	0	0	0	0	0	村寓用晞见韵,无情草色为谁萋，沦落归来一短藜。春水自流茅舍外，夕阳犹在石桥西。早衰有质同蒲柳，旧学无心付枣梨。寄语儿曹休似我，五更风雨听鸡啼。
0	0	0	0	0	0	0	0	0	0	0	1	采药径,千古苍苔一径春，来寻刘阮故乡人。山中草木今为宋，亦有桃花尚说秦。
0	0	0	0	0	0	0	0	0	0	0	1	游牛首山,淩晨带月出江东，牛首山高树暝濛。夹路香飘花柳外，满怀春在画图中。挺身镇俗常留石，奋角腾云半倚空。游赏未须愁日暮，天留霞彩照人红。
0	0	0	0	0	0	1	0	0	0	0	0	春闺,閒画金钗记远人，杜鹃啼血又残春。琵琶弦上无多字，近日相思弹不真。
0	0	0	0	0	0	1	0	0	0	0	0	早梅,梦寐难忘姑射姿，春山无伴每相思。谁将暖律翻三弄，却遣芳魂逗一枝。浅濑影疏人小立，曲帘香动鸟先知。赏疏不待花如雪，好在寒冰未解时。
0	0	0	0	0	0	0	0	0	0	0	1	送刘秀才归江陵,花间祖席离人醉，水上归帆落日行。
0	0	0	0	1	0	0	0	0	0	0	0	舂山草堂感怀 其十七,平生梁雪窦，是我最知音。一自斯人没，三年不鼓琴。文章藏禹井，涕泪满山阴。向夕闻悲篥，魂应起壮心。
0	0	0	0	0	1	0	0	0	0	0	0	燕,飘零此去欲何依，满目东风计总非。翠幕香消春窅窅，画梁月断影微微。钗头曾忆双栖稳，掌上谁怜独舞稀。知有旧巢无路入，马前惆怅乱红飞。
0	0	0	0	0	0	0	0	0	0	1	0	观马骑,马军上马挟角弓，东西排列次第同。鸣金一敲驰且射，七十二疋如旋风。黄尘纷纷有杀气，得隽呼声动天地。想见阴山血战时，出没飞腾千万骑。
0	0	0	0	0	0	1	0	0	0	0	0	初秋夜坐寄王纹,轻飙生早凉，孤馆清兴发。桐阴落前墀，遥空瞰华月。方此抱冲素，况值清境豁。浊酒聊自持，瑶琴弄应阕。知音念乖阻，咫尺不可越。相思良未已，坐见曙河没。
0	0	0	0	0	0	0	0	0	1	0	0	闺怨 其一,玉颜长日带离忧，未写鸾笺泪已流。不信今朝秋已尽，九边诸将尚防秋。
0	0	0	0	0	0	0	0	0	0	0	1	题画,黄鹤矶头秋水落，故人蓦地相逢著。十年短鬓话吴霜，是非不假论城郭。楚江萍实待谁尝，老矣吾侬思故乡。
0	0	0	0	0	0	0	0	0	0	0	1	游都昌南山 其一,南郭春光泼酒浓，鄱湖山翠落杯中。明朝归客扬舲去，梦断桃花一夜风。
0	0	0	0	0	0	1	0	0	0	0	0	长斋月满寄思黯,一日不见如三月，一月相思如七年。似隔山河千里地，仍当风雨九秋天。明朝斋满相寻去，挈榼抱衾同醉眠。
1	0	0	0	0	0	0	0	0	0	0	0	宫怨,柳色参差掩画楼，晓莺啼送满宫愁。年年花落无人见，空逐春泉出御沟。
0	0	0	0	0	0	1	0	0	0	0	0	黄州忆章门诸子,大江春水拍天流，万顷波中一叶舟。南浦故人相忆否，斜风细雨过黄州。
0	0	0	0	0	0	0	0	0	0	0	1	其七,渔阳烽火暗西山，一片征鸿海上还。多少胡笳吹不转，秋光先入蓟门关。
0	0	0	0	0	0	0	1	0	0	0	0	其五十七 卢典签照邻咏史,昔有严先生，少妻仙尉儿。泥涂两鱼泳，风雨六龙飞。黄纸求故人，白云长见依。遂令箕颍客，复睹勋华姿。帝腹何便便，举足忽践之。客星歘然去，帝座光芒披。笑谓邓氏子，策杖一何卑。岩穴澄秋色，烟霞蔚天辉。怨见千秋士，寂寂西山薇。
0	0	0	0	1	0	0	0	0	0	0	0	哭幼子二首 其一,兼旬哭子鬓成丝，老眼眵昏泪绠縻。玉雪可怜凋并砌，金环无复探邻枝。何堪投杖逢曾子，谁解推天继退之。沧海逝波无返日，觉城南去有逢时。
0	0	1	0	0	0	0	0	0	0	0	0	度蓟门关赠李参戎,千盘磴道涉妫濆，今古华彝向此分。雪岭有天行赤日，玉关无地不黄云。郊墟渐熄诸烽堠，野泽閒归万马群。无数王师守边郡，胡儿空识李将军。
0	0	0	0	0	0	0	0	0	0	0	1	立春前一日,匡床戢影倦轮蹄，枝比鹪鹩得稳栖。卢橘双悬书幌北，缃梅丛发砚山西。茶烹活火吹鱼眼，炉剩馀香煮麝脐。明日故园春信蚤，咏花轩畔酒堪携。
0	0	0	0	0	0	0	0	0	0	0	1	丁丑九日,达士由来爱景光，最珍寒食与重阳。碧潭潦尽文鳞见，丹树晴烘锦幄张。十载壶觞高会杳，九秋松菊故园荒。一龛剩有垂帘地，整理瓶花学赵昌。
0	0	0	0	0	0	0	0	0	0	0	1	新凉,惭愧秋风慰白须，夜凉早已入籧篨。白莲社里几人在，黄菊尊前万事疏。老妇自欣瓶有粟，儿童休恨食无鱼。故园红桂通消息，定有新诗一起予。
0	0	0	0	0	0	0	0	0	0	0	1	寄南庄,相看无限故园情，独寄西楼向晚晴。秋水一奁天上下，荻花枫叶隔江城。
0	0	0	0	0	0	1	0	0	0	0	0	次陈云仙表姊寄怀原韵首韵乃先君讳也谨更一韵奉答,忆昔分携在玉京，至今罗袖有馀馨。才如池草争春绿，人似梅花带雪清。违别十年天共远，相思千里月同明。夭桃一树临窗发，犹向枝头想旧形。
0	0	0	0	0	1	0	0	0	0	0	0	寄曾儆炫父母,交游海内几知音，白下分携直到今。十六年来霜鬓改，数千里外鲤鱼沈。羡君明月窗前满，怜我黄尘马首深。人事蹉跎那可问，梦魂无夜不园林。
0	0	0	0	0	0	0	0	0	0	0	1	姑苏河上作,杨柳青青河水浑，野桥茅店水边村。官船三日姑苏道，处处青山似故园。
0	0	0	0	0	0	0	0	0	0	0	1	其二,三年谩仕尚书郎，梦寐无时不故乡。输与钱唐周老子，浩然斋里坐焚香。
0	0	0	0	0	0	0	0	0	0	0	1	秋日即事,芙蓉凉浅未全红，稚子拦街斗草虫。节物变迁风景在，故园心事不言中。
0	0	0	0	0	0	0	0	1	0	0	0	春闺,少妇看花泪满裳，盈盈终日不成妆。裁得春衣无用处，书来犹说在辽阳。
0	0	0	0	0	1	0	0	0	0	0	0	诗（乐府作怨诗。《诗纪》同。）,民生受天命，漂若河中尘。虽称百龄寿，孰能应此身。犹获婴凶祸，流落恒苦辛。
0	0	0	0	0	0	0	0	0	0	0	1	远浦归潮,远眺沧洲十里强，早潮举网夜鸣榔。倦游不作吴松客，白发归来乐故乡。
0	0	0	0	0	0	0	1	0	0	0	0	寄钱塘诸故人,年少客名都，狂游每共呼。荷深筝在舫，竹静矢鸣壶。明月潮千里，残阳雨半湖。故人能念否，欢意近来无。
0	0	0	0	0	0	0	0	0	0	0	1	送张华岩入贺兼忆旧游,征盖天边望去尘，东华八月是长春。呼嵩遥想千官处，恋阙空惭万里身。海内灵芝随地贡，怀中宝鉴定谁陈。因君回首云霄上，鸣佩如今几故人。
0	0	0	0	0	0	0	0	0	0	0	1	怀元度四首 其三,思君携手安能得，上尽重城更上楼。时独看云泪横臆，长安不见使人愁。
0	1	0	0	0	0	0	0	0	0	0	0	送刘其发入蜀,秋风凄已寒，蜀道阻且长。虎狼伏原野，欲济川无梁。客从何处来，云我之西方。萧萧骕骦鸣，熠熠湛卢光。昔时荣华地，今为争战场。将军扬天戈，壮士发戎行。江南有羁鸟，悠悠怀故乡。驾言与子游，云天何茫茫。
0	1	0	0	0	0	0	0	0	0	0	0	游惠宗寺题磨崖,春郊极目思悠悠，风景元来第一州。山势北从衡岳起，水声东向海天流。树连洲渚城烟静，峰插云霄野思幽。怪得地多英俊士，南轩曾有读书楼。
0	0	0	0	0	0	0	0	0	0	0	1	春闺寓兴 其一,关塞迢迢万里赊，红颜多少老风沙。祇图肘后黄金印，误掷人间几岁华。
0	0	0	0	1	0	0	0	0	0	0	0	春日田家三首 其一,凛寒陵熙春，谁为禦其侮。酸风吹积雪，浓云洒飞雨。农夫荷耒耜，俶载耕斥卤。为其有身累，宁免自辛苦。妻儿送中饭，冻凌强欲吐。晚归极困倦，倒睡带泥土。朝来天光开，红紫新媚妩。南园踏青人，日暮犹歌舞。
0	0	0	0	0	0	0	0	0	0	0	1	青梅词,青青梅子故园春，嚼破微酸带浅颦。谁信梢头如豆小，意中消息久怀仁。
0	0	0	0	0	0	0	0	0	0	0	1	赠卢砺,东风吹大河，北客思故乡。门前车且留，念此道路长。子服儒衣冠，其家有禁方。非徒学之精，而又心术良。闻声辨生死，易臂知阴阳。救瘵先闾里，懒上王公堂。子来视余疾，反侧方在床。头风应手愈，珍重不敢忘。遗我刀匕药，三年用康强。我家乏黄金，我才非庾郎。赠子不成礼，秃笔题药囊。
0	0	0	0	0	0	0	0	0	0	0	1	苇沟村,早发苇沟村，膏车出邮传。倦睫带残睡，春风醒酒面。板桥响马蹄，拍拍起凫雁。圆沙平似镜，幽草细如线。此古长城窟，有辽作凉殿。川原罫眼布，界限犬牙穿。人坐安车中，行店默数遍。宿粮不再舂，已阅五州县。
0	0	0	0	0	0	0	0	0	0	0	1	登黄寺堡太平楼作,秋风列戍满邢州，敢为筹边独上楼。千骑月回清啸响，一尊天豁大荒愁。移屯渐老韩长孺，作客谁怜马少游。出处圣朝应易得，即论非土竟谁留。
0	0	0	0	0	0	0	0	0	0	0	1	赠郭子 其一,下榻留征骑，烧灯共客吟。万金烽火信，一夜故园心。韵骨风尘老，交情契阔深。行行须郑重，兵气满山岑。
0	0	0	0	0	0	0	0	1	0	0	0	三十夜怀梦殊 其一,削迹少欢思，中宵影自娱。劳生常鹿鹿，即事每乌乌。到枕江声近，闻钟夜气孤。因怀旧游伴，犹忆故人无。
0	0	0	0	0	0	0	0	0	0	0	1	避寇姥山,山前湖水抱烟村，湖外山光隐若存。泛宅浮家聊自托，荫松藉草欲谁论。物情鱼沬真堪笑，世事槐安不在言。回首故园煨烬里，归欤犹胜傍人门。
0	0	0	0	0	0	0	1	0	0	0	0	癸未清明同八九友伴之玄明村为宋侍御乐庵先生扫墓,道穷千载乐庵翁，埋没孤坟草莽中。今日我曹来拜扫，纸钱摇曳舞春风。
0	0	0	0	0	0	0	0	0	0	0	1	同顾鸿胪兄弟过王鸿胪宅永上人在焉,委巷多车马，还因典客名。乡心灯下尽，谈麈坐中倾。径草抽新雨，风丝漾晚晴。归舟应可问，春浪此时平。
0	0	0	0	0	0	0	0	0	0	0	1	一棹,军中公宴罢衔杯，渺渺春波一棹回。芜约远青浮陇合，柳摇晴绿过江来。披衣扪虱仍归隐，炙輠雕龙肯斗才。却望乡山遥在眼，蓬门初报百花开。
0	0	0	0	0	0	0	1	0	0	0	0	村居日饮酒对梅花醉则拥纸衾熟睡甚自适也,江村岁晚掩柴荆，地僻久无车马声。孤寂惟寻曲道士，一寒仍赖楮先生。榨头珠滴愁先破，帐底春回梦易成。莫笑衰翁杀风景，小瓶梅蕊解卿卿。
0	0	0	0	0	0	0	0	0	0	0	1	登屯留城至龙潭,登城秋气变，凄风屡增愁。路远一望乡，但见漳水流。漳水南自去，客行北未休。寒雁相背发，??高云浮。城荒怅篱落，树古惊潭湫。小邑穷历览，孤征独夷犹。立马更延伫，应知道阻脩。
0	0	0	0	0	0	0	0	0	0	0	1	夜泊杨村,秋风袅袅燕山外，海月娟娟潞水隈。万里舟航心已倦，六年宫阙梦初回。金茎不慰文园渴，羽扇难遮紫陌埃。寄语三江好泉石，征夫还逐雁南来。
0	0	0	0	0	1	0	0	0	0	0	0	寄怀刘焕之,无因杖策到连阳，惆怅江头对渺茫。知己自能临大节，何人更有好文章。枕戈天地风云窄，剪烛年华梦寐长。晓角一声惊客起，思君真在广居堂。
0	0	0	0	0	0	0	0	1	0	0	0	登东坑稍箕窠最高峰,寒窗倦局促，兹晨脱樊笼。远随伐木伴，旸谷舒孤踪。奇峰发高兴，迤逦缘霜丛。沃咽有山果，爽袂来天风。是时雨初霁，心赏超鸿濛。
0	0	0	0	0	1	0	0	0	0	0	0	哭二罗（靖，仲共；竦，叔共）,平生交友怀三益，晚岁悲酸吊二罗。地下忽埋双白璧，人间真是一南柯。篇章零落知谁管，人物风流竟若何。未有只鸡浇斗酒，空令老泪作倾河。
0	0	0	0	0	0	0	0	0	0	1	0	哭袁羽人山人 其一,吴江佳句绝伦群，老去毫锋叱咤闻。自后骚坛建旗鼓，不知谁代子仪军。
0	0	0	0	0	0	0	0	0	0	0	1	江楼闻砧（江州作）,江人授衣晚，十月始闻砧。一夕高楼月，万里故园心。
1	0	0	0	0	0	0	0	0	0	0	0	怀沈文伯,春服初成属暮春，舞雩那似霅溪滨。绕溪箫鼓谁家子，并塞风烟吾故人。好去定无为客恨，临分犹复念予贫。驱车跃马平安否，雁断无因消息真。
0	0	0	0	0	0	0	0	0	0	0	1	其二,故园一别换年华，客里看花更忆花。昨夜西窗无限月，伴人春瘦一枝斜。
0	1	0	0	0	0	0	0	0	0	0	0	骊山怀古,十月骊山驾未回，龙鬐凫翼倚莲开。五王帐冷无同梦，三国车填有近陪。动地渔阳喧鼓角，造天汤殿锁莓苔。凄清阁道闻铃雨，可忆山泉喷薄来。
0	0	0	0	0	0	1	0	0	0	0	0	寄龙公,未曾相识即相思，咫尺寒云阻晤期。青琐梦回霜正满，苍生感极泪俱垂。敢言又见同人至，此念终当圣主知。见说长安书一纸，浮沉莫使恐山麋。
0	0	0	0	0	0	0	1	0	0	0	0	登灵岩山访张伯雨墓,飞神曾谒紫宸朝，下上瑶天几泬寥。火宅已空谁堕甑，玉钩初解自成桥。千峰月色还相照，万古诗名耿不消。欲共山头黄鹤语，飙轮何日可予招。
0	0	0	0	0	0	0	0	1	0	0	0	游宝积龙华诸寺至东山次方思道韵,横浦多名胜，乘春到上方。岭云通佛栱，江日抱禅房。城倚秦关壮，天连楚水长。绀园催暝色，钟磬隔微茫。
0	0	0	0	0	0	0	0	0	0	1	0	王将军剑歌,神物铸成干将手，三尺苍龙半夜吼。七星吐焰烛银潢，魍魉潜藏白猿走。将军匹马来疏勒，手握寒光边塞黑。赠将海内有心人，风吹一片无情色。半行籀文不可认，血花点点荆卿恨。平生慷慨思报恩，尊前睚眦何须问。
0	0	0	1	0	0	0	0	0	0	0	0	登封庞国博（元常，字懋德）年三十八自云欲弃官隐嵩山作吏隐庵于县寺俾光赋诗勉率塞命,懋德负长才，全牛不足剸。才为百里宰，骥足殊未展。齿发方盛彊，趣尚已高远。结庵睋二室，志欲巢绝巘。贤人心如云，无迹有舒卷。不须惊俗目，卓荦乃求显。既知吏可隐，何必遗轩冕。
0	1	0	0	0	0	0	0	0	0	0	0	其二,乌桓城下阵云黄，白马关前月似霜。百战雄图余玉垒，累朝形势固金汤。天晴铁骑排空见，日落龙沙四望长。惟有泺江呜咽水，年年常自绕边墙。
0	0	0	0	0	0	0	0	0	0	0	1	李陵台,寒风扬尘走沙石，朔气僵人马辟易。五千步卒当数万，空拳奋张争无敌。单于趣降声疾呼，道穷矢尽身为俘。归无面目见天子，筑台何颜怀故都。义血不染战场草，宁甘北首阴山老。空垂远涕望汉天，难洒茂陵松柏边。
0	0	0	0	0	0	0	0	0	0	0	1	题太仆廨舍,官寺东头数亩宫，两年栖息足帡幪。白云户牖群山合，绿水池塘曲径通。花木不殊吾土好，茅茨犹有古人风。天涯吏隐惟迂拙，满壁题诗不务工。
0	0	0	0	0	0	0	0	0	0	0	1	游如意古寺,曾访眉公室，春云满故山。野田千百顷，流水两三湾。坐爱潜鱼戏，行看独鹤还。祇今戒坛树，高出翠微间。
1	0	0	0	0	0	0	0	0	0	0	0	哭万茂先,梦入扬州万古春，胸无宿物只精神。丈夫不死女儿手，骨肉何如朋友亲。遗草茂陵书待献，游囊昌谷字全珍。江南江北才相送，况是长辞愁杀人。
0	0	0	0	0	0	0	0	0	0	0	1	其三 边尘,紫塞三关隔，黄尘八面通。胡笳吹复起，汉月照还空。遢遝仍随马，萧条暗逐风。将军休拂拭，留点战袍红。
0	0	0	0	0	0	0	0	0	0	0	1	寄迹武塘赋之,逢花却忆故园梅，雪掩寒山径不开。明月愁心两相似，一枝素影待人来。
0	0	0	0	0	0	0	0	0	0	0	1	游摄山,摄山枕大江，潨水出西谷。汇于江乘浦，高深合为族。伞峰冠其巅，千佛绘其腹。应真白乳泉，徵君翠微屋。又闻徐铉居，自昔饶松竹。同游诸贤人，锲名向山麓。忽惊岩岫外，橹声如轳辘。无怪应潮井，汲出赤乌木。欲了丘壑缘，扶僮冲霢霂。
0	0	0	0	0	0	0	0	0	0	0	1	其一百二十九,日暮片云愁，边廷战未休。万人齐拚命，一将独封侯。孙武子兵法，田将军火牛。算来成底事，总是百冤头。
0	0	0	0	0	0	0	0	1	0	0	0	登东山,卜日开青阁，携壶上翠冈。林栾架王气，崖谷吐春光。妓子污仙界，儒生小鲁疆。秦皇封石处，高兴已飞翔。
0	0	0	0	0	0	1	0	0	0	0	0	秋夕书事寄友人,信断关河远，相思秋夜深。砌蛩声咽咽，檐月影沈沈。未遂青云志，那堪素发侵。吟馀成不寐，彻曙四邻砧。
0	0	0	0	0	0	0	0	0	0	0	1	郑闳中挽辞二首 其一,南宫平昔佐文衡，丽赋亲聆掷地声。群进士中连得隽，四先生里旧知名。严凝□□来何暮，潇洒安舆去已轻。万里故乡归不得，要离冢畔有佳城。
0	0	0	0	0	0	0	0	0	0	0	1	春阴,阴霭连朝昏广野，鲜飙终日漾书帷。可怜细雨轻寒夜，正是故园花发时。
0	0	0	0	0	1	0	0	0	0	0	0	晨起同平子步赊月台望西林因寄怀文起兼书近况,怀君一长望，云木共依依。病况知无恙，西林应到稀。秋色遥连水，晨光澹在衣。正惬芳园赏，中林漫掩扉。
0	0	0	0	0	0	0	0	1	0	0	0	和陶诗 其一 归田园居六首,我本无宦情，高兴寄云山。农父相与邻，力田过年年。撷蔬向前圃，垂缗傍深渊。孰知沧溟波，倏焉变桑田。怀彼陋巷人，未达在一间。三径幸未荒，五柳罗门前。孤松落晴云，茅屋生暖烟。瀑布泻千尺，渺渺匡庐颠。对之豁心目，逍遥有馀閒。方寻点也乐，胸次何悠然。
0	0	0	0	0	0	0	0	0	0	0	1	清明有怀用东坡黄州寒食韵,新火满山城，余饧送寒食。花柳尚僵卧，对之增叹惜。素居缅古欢，愔愔汎瑶瑟。岩云蔽屋角，翠滴帘波湿。览胜恼诗魂，浇愁凭酒力。回首故园春，烟缭桐花白。
0	0	0	0	0	0	0	0	0	0	0	1	其二,数千里外共明月，十二峰头望故乡。我对此山无梦寐，梦魂只在雁山傍。
0	0	0	0	0	0	1	0	0	0	0	0	寄友,发影明寒镜，萧萧亦自怜。故人难会面，行客又经年。晴雪添崖瀑，春云杂晓烟。相思有书札，写尽夜灯前。
0	0	0	0	1	0	0	0	0	0	0	0	哭吴云岩侍读,隔夕仍同醉，今朝遽哭君。只疑凶问误，难制泪珠纷。朝露晞何速，愁云黯草分。受恩三楚士，谁作大招文。
0	0	0	0	0	0	0	0	1	0	0	0	赋得平阳怀古送鲍参议之任山西,河山空表里，今古称名区。霸图隆晋业，民俗自尧都。土铏启俭啬，衣裳化恬愉。陵谷有变迁，神功永涵濡。至今千载下，不与远昔殊。君行佐雄藩，揽辔发长途。茧丝谢纷扰，惠泽恒覃敷。访古增感慨，观风缓驰驱。登高应有赋，宁愧古大夫。
0	0	0	0	1	0	0	0	0	0	0	0	西湖怀古次杨彦振韵,登临长使客魂消，剩水残山阅市朝。柳色也知随处好，莺声不似旧时娇。云和冷落闲来袖，风景苍茫失画桥。回首故宫荒草合，欲寻前事竟寥寥。
0	0	0	0	0	0	1	0	0	0	0	0	寄贾广文年伯兼谢惠毡,极目漳南道，相思正杳漫。愁时明月近，别后素书难。雪暗芙蓉阁，春生苜蓿盘。一毡犹寄远，应惜玉堂寒。
0	0	0	0	0	0	0	0	0	0	0	1	其二,行乐三春好，春来转剧愁。乡心悲远望，莫上最高楼。
0	0	0	0	0	0	1	0	0	0	0	0	寄泰山吴道人,当年浪迹遍中垓，曾到神仙洞里来。种药岩前瑶草发，朝真坛下碧桃开。邀看伏火黄金鼎，共酌流霞白玉杯。今日相思重相望，泰山云气碧崔嵬。
0	0	0	0	0	0	0	0	0	0	0	1	其二,十载南山变雾章，马家空羡白眉良。融风是处催花萼，寒树明朝隔雁行。咫尺即看天路远，涓埃总荷圣恩光。关河无限英贤事，岂尽高车耀故乡。
0	0	0	0	0	0	0	0	0	0	0	1	偶成,卒岁此优游，閒情付狎鸥。山川化陈迹，风雨此登楼。举世无青眼，而今竟白头。故乡归未得，乘化复何忧。
0	0	0	0	0	0	1	0	0	0	0	0	清远峡中寄潘伯登,扁舟荡桨出长峡，峡口寒江清可怜。夹岸峰峦开暝色，上方钟鼓散晴烟。同游漫忆清秋约，怅别惟应尽日眠。潘岳閒居能作赋，相思宁少尺书传。
0	0	0	0	0	0	0	0	0	0	0	1	章茀云有伤逝四首和以绝句而推广之十二首 其十一 章雨琴慎清,故乡后进此才稀，旧国沦亡叹式微。正是秋风感摇落，登山临水送将归。
0	0	0	0	0	0	0	0	0	0	0	1	游西山 其一,閒向西山顶上游，碧天高挂晚云收。雨馀花气浓如酒，风鼓松声冷似秋。险句每惊神鬼泣，雅怀不贮古今愁。恍疑身在蓬莱境，笑指前溪当弱流。
0	0	0	0	0	0	0	0	1	0	0	0	夜坐有感寄排山大兄,思君晨夕浑难释，梦里欢娱觉后空。独饮小窗镫烬后，不眠终夜雨声中。青炊云壑堂前豆，碧洗柑园阁下桐。少壮依依形与影，残生回首乐何穷。
0	0	0	0	0	0	0	0	0	0	0	1	答同年李仁甫寄点苍山石,故人消息阻河关，万里题缄泪欲潸。云寄远心将片石，月随清梦到苍山。诗成却笑穷逾拙，身退犹怜老未闲。怅望昆明池草色，春风南雁几时还。
0	0	0	0	0	1	0	0	0	0	0	0	登华不注山送公瑕,鸿雁高飞木叶丹，逍遥台上一凭阑。浮云不动孤峰起，落日长临二水寒。多病故人书未达，中原秋色醉相看。预愁匹练江南道，极目吴门驻马难。
1	0	0	0	0	0	0	0	0	0	0	0	杨花,杨花摇飏日光柔，燕拾莺衔飘未休。纵落只宜粘玉砌，高飞犹自度琼楼。幸同白雪因风起，懒著春萍逐水流。粉阁妆台栖不定，更堪无绪惹离愁。
0	0	0	0	0	1	0	0	0	0	0	0	川和村看菊途遇雷雨返饮神奈川丁子屋,秋来足风雨，已自负重阳。佳日天公妒，黄花异国香。郎当游亦壮，调笑意殊狂。我辈人谁识？胡姬傥不忘。
0	0	0	0	0	0	0	0	1	0	0	0	闲居书怀,檐溜垂垂箸未收，一年乐事负春游。新添华发羞开镜，贪看青山懒下楼。天地至今多罔象，功名到底总蚍蜉。祇因知得清闲好，事大如山付醉休。
0	0	0	0	0	0	0	0	0	0	0	1	庚辰元旦,晓起看双鬓，居然比昨非。趋朝人语早，掩幔客来稀。酌酒分居后，传柑秩尚微。遥思故乡会，是日定春衣。
0	0	0	0	0	0	0	0	0	0	0	1	次韵,我昔度瘴海，夜浪光熳熳。经旬困掀簸，饮食借日旦。动辄值墙壁，更觉归心懒。平生百念灰，但有身为患。卧看生与死，两者无可拣。那知故园山，秀色长在眼。爱此□洌崖，中有山房瞰。会当持老齿，嚼此无沙饭。
0	0	0	0	0	0	0	0	0	0	0	1	秋晚途次坊州界寄崔玉（一作五）员外,崎岖崖谷迷，寒雨暮成泥。征路出山顶，乱云生马蹄。望乡程杳杳，怀远思悽悽。欲识分麾重，孤城万壑西。
0	0	0	0	0	1	0	0	0	0	0	0	过曲靖,曲靖犹传汉古城，城头画角带边声。夜郎东据山排戟，蜀道西连树拥旌。射利边氓谁畏死，荷戈戍卒尽知耕。不堪下马添惆怅，落日烽烟几处生。
0	0	0	0	0	0	0	0	0	0	0	1	村舍耕夫,倚门皓首老耕夫，辛苦年年叹未苏。桩木运来桑柘尽，民丁抽后子孙无。典馀田宅因供役，卖绝鸡豚为了逋。安得岁丰输赋蚤，免教俗吏横催租。
0	0	0	0	0	0	0	0	0	0	0	1	其二,岁歉何烦更出师，厌闻烽火报关陲。腐儒忧世成何用，和得西曹数首诗。
0	0	0	0	1	0	0	0	0	0	0	0	襄阳怀古,山川终古自留贻，杖策登临路或迷。千载几人还堕泪，当年多事漫沉碑。虚传池馆经游屐，无复儿童倒接?。凭吊只余霜柏在，旧时风干未离披。
0	0	0	0	0	0	0	0	0	0	0	1	关山月三首 其一,皎皎关山月，征人看作愁。几回曾破镜，何日大刀头。
0	0	0	0	0	0	0	0	0	0	0	1	其二,烽火连辉济，横尸覆野蒿。金钱明主诏，斨斧大军劳。精悍矜三捷，纵横问六韬。彤弓方郑重，敌忾自同袍。
0	0	0	0	0	0	0	0	0	1	0	0	拟古闺怨三首 其一,为郎缝春衣，春尽郎未归。羞见庭下花，一双胡蝶飞。
1	0	0	0	0	0	0	0	0	0	0	0	别诗二首 其一,无心独坐转黄庭，不逐时流入利名。救老只存真一气，修生长遣百神灵。朝朝炼液归琼垄，夜夜朝元养玉英。莫笑老人贫里乐，十年功满上三清。
0	0	0	0	0	1	0	0	0	0	0	0	广陵怀古,闲追旧迹检残编，绣柱珠帘尽惘然。东阁诗成何水部，扬州梦觉杜樊川。寻春易过佳风月，送老难忘好墓田。莫怪无人能跨鹤，谁赍十万作腰缠。
0	1	0	0	0	0	0	0	0	0	0	0	江村杂诗十首 其三,江郊行累月，所在被干戈。爱此青村晚，秋来黄叶多。衣裳仍汉制，童稚学吴歌。斗草驱黄犊，前溪饮涧阿。
1	0	0	0	0	0	0	0	0	0	0	0	遥和阮亭迷楼怀古 其一,寻秋当日怆同游，此日看诗忆故丘。彩艒笙歌荒垄断，玉钩花草暗泉流。隋唐旧事云千堞，今古閒愁雨一楼。为报子山休作赋，谁家风景剧铜沟。
0	0	0	0	0	0	0	0	0	0	0	1	题画梅，赠宗人穆堂同年,金石图书付劫灰，那堪问讯故园梅？怜渠傲骨嶙峋甚，犹自含香海外来。
0	0	0	0	0	0	0	0	0	0	0	1	青州分司榴花,石榴小萼未开时，浑似红樱压翠枝。照日含风千万朵，故园千里正相思。
0	0	0	0	0	0	0	0	0	0	0	1	登法明寺毗卢阁,清晨访法界，高阁上毗卢。独鹤巢深树，幽泉泻决渠。开窗尽丘壑，入寺极虚无。坐爱香灯寂，因怀禅诵徒。
0	0	0	0	0	0	0	0	0	0	0	1	其十七,几载望乡信，音来却畏真。举家数百口，一弟独为人。地下反相聚，天涯孰与邻。晚风连蟋蟀，木佛共含辛。
0	0	0	0	0	0	1	0	0	0	0	0	京师寄姚玉厓,十度书来九不酬，遥传宾馆是苏州。文章合动群公赏，山水真当万户侯。未见故知能荐马，但闻东道暂依刘。相思又上金台路，满地西风吹暮愁。
0	0	0	0	0	0	0	0	0	0	0	1	游青城山,山到青城险复奇，地平孤起压坤维。直通一径岧峣上，俯觉千山迤逦卑。为访隐贤题古壁，因观幽境过荒祠。白云深处逢岩老，醉酌松醪满鬓丝。
0	0	0	0	0	0	1	0	0	0	0	0	寄陆宪使选之李提学雅大田参知叔于三君昔同礼曹今居官岭外,端居离索叹盈襟，却记当年宠遇深。抽笔每参原庙对，横经曾侍辟雍临。恩私难恃看孤迹，职事无称抱寸心。岭雁江鱼俱寂寞，相思何处寄同音。
0	0	0	0	0	0	0	0	0	0	0	1	其三,乌蛮滩上烟水声，伏波庙前秋月明。夜半津人挽舟上，夷歌偏动望乡情。
0	0	0	0	0	0	0	0	0	0	0	1	大观亭,杰阁涵虚万里秋，江山元气共沈浮。天低星斗当窗落，地坼云涛入槛流。烟外人声朝暮市，日边鸟影往来舟。故园回首西风急，缥缈孤城画角愁。
0	0	0	0	0	0	0	0	0	0	0	1	西城书感,故园寥乱后，回首一心惊。归鸟恋残塔，颓云上废城。江山仍旧国，禾黍变神京。欲问桑田事，茫茫无限情。
0	0	0	0	0	0	0	0	0	0	0	1	江行,沙边不见有眠鸥，何处芦花著钓舟。江浪不须频骇目，野人曾亦久科头。垂堂我愧千金子，积雪山成万玉楼。翘首巨卢促归棹，故园桃李不胜秋。
0	0	0	0	0	0	0	0	0	0	0	1	村居书事有怀城中诸友,得归茅屋赋闲居，却扫依然静者初。浮白心情批酒券，杀青事业勘农书。连筒引水看浇菜，步屣缘堤课牧猪。除是邻翁来问字，并无人迹到门闾。
0	0	0	0	0	0	0	0	0	0	0	1	芭蕉,嫩绿开如扇，不禁风雨秋。都来浑几叶，作出许多愁。
0	0	0	0	0	0	0	0	0	0	0	1	其十,烽火照甘泉，将军出塞年。万夫齐决拾，一鼓荡戈鋋。地极回看斗，谷深长断烟。萧条夕阳外，应听哭祁连。
0	0	0	0	0	0	0	0	0	0	0	1	其九,逃名何地寻梅福，吴市于今尚涸尘。茅屋数椽风竹笑，山田六月雨苗新。独行江上猿啼甚，小妇辽西梦到频。莫厌故乡云物旧，天涯应有不归人。
0	0	0	0	0	0	0	0	0	0	0	1	将之申浦舟中作,芳草无情接远天，故园西望思绵绵。东风送雨春潮晚，数点桃花飞上船。
0	0	0	0	0	0	0	0	0	0	0	1	万里,万里故乡隔，扁舟何日还。黄云蓟北路，白雪辽西山。马倦客投店，鸡鸣人出关。吾思石桥隐，绝顶尚容攀。
0	0	0	0	0	0	0	1	0	0	0	0	寄梅臞,别去忽经旬，春风阅二分。几番吟对雨，独自暗思君。客里加频病，愁边骇近闻。倚栏商不得，心目乱于云。
0	0	0	0	0	0	0	0	0	1	0	0	又闺词四首 其一,庭锁繁花昼景长，绣针刻晷记春光。行天嫌杀金乌懒，到得黄昏怯上床。
0	0	0	0	0	0	0	0	0	0	0	1	望西山,积翠异诸岳，令人看莫休。有时经暮雨，独得倚高楼。云外僧应老，林间水正秋。到头归隐处，岂在问嵩丘。
0	1	0	0	0	0	0	0	0	0	0	0	邯郸道中怀古,霸国山河落照余，邯郸城外又停车。也知富贵终抛枕，未可穷愁始著书。宫阙何年消甲盾，风云几代废耕锄。真嫌酒薄难成醉，那有间情吊望诸。
0	0	0	0	0	0	0	0	0	0	0	1	新安旧有二程先生祠荷侍御提学娄公克让许修复之偶于婺源陈简教谕处得克让往年过博野祠下之作因借韵一首奉寄,伊水渊源出未穷，故乡尸祝礼何丰。能崇命世真儒庙，全仗分司御史功。伫见门墙登士子，岂徒伏腊走村翁。他时胜迹书图志，定把新安比洛崇。
0	0	0	0	0	0	1	0	0	0	0	0	生查子 闺情,闲倚曲屏风，试写相思字。不道极多情，却是浑无思。笑近短墙阴，抛个青梅子。苔上印钩弯，邂逅难忘此。
0	0	0	0	0	1	0	0	0	0	0	0	晴诗（一作塞路初晴）,晚虹斜日塞天昏，一半山川带雨痕。新水乱侵青草路，残烟犹傍绿杨村。胡人羊马休南牧，汉将旌旗在北门。行子喜闻无战伐，闲看游骑猎秋原。
0	0	0	0	0	0	0	0	0	0	0	1	古塞上曲七首 其一,胡笳渺渺度关门，旅雁飘飘过古村。独有苏卿愁至骨，一声哭尽九边魂。
0	0	0	0	0	0	0	1	0	0	0	0	登惠山作 其一,双阙暮云间，登临意自閒。孤舟晋陵水，落日太湖山。泉响磬声答，天空飞鸟还。梅花已开遍，煮茗对禅关。
0	0	1	0	0	0	0	0	0	0	0	0	寄同寮胡司封,舜日尧天被八垠，顾余无地可容身。谗邪未许投豺虎，正直何缘信鬼神。风烛心灰犹有泪，市交头白只如新。吟成不敢高声颂，千里缄封寄故人。
0	0	0	0	0	0	0	0	0	0	0	1	其二,风吹暮雨透轻寒，落日扁舟系未安。遥想故园春草色，祇今犹作梦中看。
0	1	0	0	0	0	0	0	0	0	0	0	寄杭东卿秋官,眉采清风定如旧，思君不见夕流深。燕驹北赴当年市，越鸟南飞何处林。客梦夜寒常懒作，诗家春老亦高吟。芭蕉叶短青还在，细写悠悠别后心。
0	0	0	0	0	0	0	0	0	0	0	1	寄周鹤洲太守,风雨越江边，陲亭对夜眠。乡心孤岛迥，客梦一灯悬。论旧怀他日，论诗记往年。离魂将别梦，几度到临川。
0	0	0	0	1	0	0	0	0	0	0	0	哭李息斋大学士 其一,冰纨乱扫拂云竿，不尽清风入谱刊。紫气直过铜柱去，苍龙欲卷墨池乾。忆陪客馆灯花落，喜借僧房贝叶看。得遂悬车娱暮景，泪零耆旧向彫残。
0	0	0	0	0	0	1	0	0	0	0	0	见苏子瞻所作小诗因寄,千里相思无见期，喜闻乐府短长诗。灵均此秘未曾睹，郢客探高空自欺。不怪少年为狡狯，定应师法授微辞。吴娃齐女声如玉，遥想明眸嚬黛时。
0	0	0	0	0	0	1	0	0	0	0	0	寄永乐殷尧藩明府,古县萧条秋景晚，昔年陶令亦如君。头巾漉酒临黄菊，手板支颐向白云。百里岂能容骥足，九霄终自别鸡群。相思不恨书来少，佳句多从阙下闻。
0	0	0	0	1	0	0	0	0	0	0	0	哭李瑞三首 其一,意外传凶讣，惊闻倍黯然。艰难逼斜日，倏忽失华年。痛定仍疑梦，悲深欲问天。短歌将涕泪，曾否到黄泉。
0	0	0	0	0	0	1	0	0	0	0	0	寄怀王梦楼,皖山向京口，月出海风清。虚水鉴真性，高云入远情。江东耆旧少，天下布衣轻。垂老相思切，江潮春水生。
0	1	0	0	0	0	0	0	0	0	0	0	演乐天闺妇诗意,三岁戍辽阳，无日不长欷。夜合花几开，刀头望来慰。红绡带缓无，绿鬟低也未。正咏白家诗，隔墙啼络纬。
0	0	0	0	0	0	0	0	1	0	0	0	游清凉山次乔宗伯韵,雨馀山色散晴空，古寺逶迤曲径通。暇日偶陪诸老后，上方今喜一樽同。凭高眺远诗怀壮，佳景芳时乐事丛。宾主相忘因坐久，莲房荐酒擘青葱。
0	0	0	0	0	0	1	0	0	0	0	0	送王孝廉觐省,彭蠡将天合，姑苏在日边。宁亲候海色，欲动孝廉船。窈窕晴江转，参差远岫连。相思无昼夜，东泣似长川。
0	0	0	0	0	0	0	0	0	0	0	1	其二,舟行帆飞驶，夜泊桡暂停。月出湖水白，云开野山青。沙平集下鹭，风回约流萤。迢迢乡心切，渔笛声难听。
0	0	0	0	0	0	0	0	1	0	0	0	哭舍弟东山十首 其一,四海惟兄弟，三生忽梦魂。乾坤身独在，肝腑义俱存。割绝翻成恨，欢娱不是恩。此情终类激，天意故难论。
0	0	0	0	0	0	0	0	0	0	0	1	晓行霜重如雪,霜重寒威一夜加，晓来人迹板桥斜。已看白雁来千里，想见青州满百花。何处菊枝犹复耐，故园菊味定堪嘉。慈颜正念征裘薄，归去萱堂笑语哗。
0	0	0	0	0	0	0	0	0	0	0	1	送日本国三藏空海上人朝宗我唐兼贡方物而归海东诗,古貌宛休公，谈真说苦空。应传六祖后，远化岛夷中。去岁朝秦阙，今春赴海东。威仪易旧体，文字冠儒宗。留学幽微旨，云关护法崇。凌波无际碍，振锡路何穷。水宿鸣金磬，云行侍玉童。承恩见明主，偏沐僧家风。
0	0	0	0	0	0	0	0	1	0	0	0	闰七月二日长寿石公招同毛匏村司马张损持吉士吴晋涛少尹杨勉庵孝廉唐海门黄兰偶司红暹诸文学雅集离六堂次毛韵二首 其一,十二栏干砌碧瑜，四周流水入萦纡。似登海蜃烟中阁，同探骊龙颔下珠。吴越提封馀一览，人天境界岂云殊。巡檐渐有凉风入，觅句徐行得自娱。
0	0	0	0	0	0	0	0	0	0	0	1	游龙门山次程公韵,路转横塘入乱峰，遍寻萧洒兴无穷。楼台特起喧卑外，村落随生指点中。溪傍五云清逗玉，松分八面翠成宫。归途父老欣相语，今日程公昔谢公。
0	0	0	0	0	0	0	0	0	0	0	1	己酉秋留鹤江有感,宾鸿几过淀山湖，夜夜西风转辘轳。苜蓿草衰江馆静，枇杷叶老石泉枯。曲终明月闲歌扇，病去寒灰满药炉。客梦不堪千里远，故园篱菊正荒芜。
0	0	0	0	0	0	0	0	0	0	0	1	闻角,河白如银天淡青，角声中有玉关情。早知送老桑麻野，悔失安西万里行。
0	0	0	0	0	0	0	0	0	0	0	1	其四,襆被联深廨，盘餐胜故乡。官贫情较切，漏短话偏长。颍水通池细，襄陵泻酒香。冯唐吾自老，汝已久为郎。
0	0	0	0	0	0	0	0	0	0	0	1	余屡过罗浮山下皆未入山诚以地方供帐俗习牢不可破减从径行殊为无谓弓刀小队更非所宜乙酉冬阅兵惠潮六过此山亦惟遥看山色而巳,六次罗浮山下过，不曾去问铁桥津。祗因俗吏能留我，未免名山屡笑人。胡蝶聊同故园梦，梅花岂向达官春。转因天界三峰远，离合烟云更有神。
0	0	0	0	0	0	0	0	0	0	0	1	寿林宜人七十,闽海风光说上元，一时佳庆绕鱼轩。瑶池屡喜青鸾至，丹穴齐看彩凤鶱。寿羡几人跻耄耋，教行诸妇谨寒暄。晴霄万里瞻云意，并逐春风入故园。
0	0	0	0	0	0	0	0	0	0	0	1	其二,小小亭台短短墙，茅斋静处著绳床。排檐寒色几竿竹，隔座轻烟一瓣香。明镜未容悲岁晚，青山也解笑人忙。年来饱饭便便睡，梦里身如在故乡。
0	0	0	0	0	0	0	0	0	0	0	1	岭上见梅花,梅岭候偏宜，梅花岭上窥。报瑶人去远，踏雪马行迟。驿使春前发，乡心笛里知。已从关路北，犹觅向南枝。
0	0	0	0	0	0	0	0	0	0	0	1	除夕用东坡常州夜宿韵 其一,不饮何因得酒悲，乡心于我直几微。非缘儿女能相慰，正恐田园未算归。老去论兵空气壮，闷来发难亦知稀。脩蛇赴壑年年事，南斗而今止暂依。
0	1	0	0	0	0	0	0	0	0	0	0	吏隐斋怀孙龙涵,分袂愁何恨，开函喜不禁。三年羁旅思，千里故人心。日落梁溪暮，花残鲁地阴。天台如有赋，双鲤莫浮沉。
0	0	0	0	0	0	0	0	0	0	0	1	济南喜得家书 其一,阿丈怜余甚，家书寄八行。且云添骥子，还可慰萱堂。自念十四载，壮游征战场。寸心无所昧，出处任穹苍。
0	0	0	0	0	0	0	0	0	0	0	1	其二,海云东指故乡遥，传说烽烟近未消。且学渔歌娱白发，漫分湘怨托青苕。水阴紧翠缠斜燕，萍隙疏鬟入细潮。眼及春晖浮四野，平安行乐尽堪骄。
0	0	0	0	0	0	0	0	0	1	0	0	闺怨，和李秀芬 其一,云笺远道诉衷肠，停笔迟回费较量。薄命空抛罗绮日，华年虚度粉脂场。春愁默拜银蟾月，夜卜频熏宝鸭香。拥被独眠慵不起，锦衾枨触绣鸳鸯！
0	0	0	0	0	1	0	0	0	0	0	0	梅花,莫作凡花看，超然色相中。前身是明月，今日又春风。鹤艇吟和靖，驴鞍画放翁。不知江上雪，几树照晴空。
0	0	0	0	0	0	0	0	0	0	0	1	虎丘怀古,行尽山塘是虎丘，题诗曾记昔年游。千人石在云长护，洗剑池空水自流。衰柳故宫阊阖晚，远峰斜日洞庭秋。江山不尽东归兴，千顷云边更倚楼。
0	0	0	0	0	0	0	0	1	0	0	0	渑水田家 其一,菖叶日巳绿，杏花日巳白。渑水春茫茫，石田灌沙碛。晓闻仓庚声，夜宁安枕席。秉耒效躬耕，买牛代仆力。驱咤上东阡，开垦及南陌。水耕火斯耨，春种秋及获。泄泄泽雉雊，油油禾黍泽。青青桑柘阴，潝潝溪流碧。妇子馌于亩，老翁嬉于宅。辛勤谁为恤，丰登差可怿。税薄官府清，酒熟邻友益。帝力委不知，田家聊自适。
0	0	0	0	0	0	0	0	1	0	0	0	海棠,醉倚雕阑倒玉壶，贪看锦树色敷腴。根株海外何年至，风韵花中绝代无。西子浣纱低照影，文君酤酒正当垆。少陵才调难摹写，浪把燕脂污画图。
0	0	0	0	0	1	0	0	0	0	0	0	怀古,买臣负薪行且歌，其妻羞缩悲蹉跎。季子归佩六相印，骨肉歆羡缘金多。人生穷达等幻灭，贫贱何忧贵何悦。争如饥采首阳薇，不慕皋夔希稷契。贪功徇名世莫嗤，拖金曳紫同儿嬉。一朝祸至几发冢，却思衣布丹徒时。丹徒风月依然好，尔自升沈委荒草。草长木拱荒烟寒，此恨年年向谁道。
0	0	0	0	0	1	0	0	0	0	0	0	道光乙巳八月闻少穆先生屯边感作,谪宦栖迟已四霜，元戎谋国重边防。欣闻才子跻仙岛，伫见长庚返夜郎。雪水引来戈壁迥，秋风飘处玉关凉。沙场我欲无间土，题向天山青数行。
0	0	0	0	0	0	0	0	0	0	0	1	登妙峰阁,维舟古木阴，故人能倒屣。相携步高阁，千尺誇雄伟。雨馀天气清，宇宙空如洗。对面碧玉峰，去天不盈咫。凭栏一超然，欲抟九万里。下视嚣尘间，蠢蠢鱼虫耳。平生浪自苦，马上肉消髀。匆匆欲何之，烧香更隐几。入夜寂无人，波声栏下起。坐觉非尘寰，雷霆生脚底。
0	0	0	0	0	0	0	0	1	0	0	0	游天宁寺,东风吹絮暮春时，客到禅扉有鹤知。松树两行青嶂立，藤花一架紫云垂。无缘福地生欢喜，但祝人间少别离。归去也应更回首，暮钟声里意迟迟。
0	0	0	0	0	0	0	1	0	0	0	0	送任五之桂林,楚客醉孤舟，越水将引棹。山为两乡别，月带千里貌。羁谴同缯纶，僻幽闻虎豹。桂林寒色在，苦节知所效。
0	0	1	0	0	0	0	0	0	0	0	0	赵将军歌,九月天山风似刀，城南猎马缩寒毛。将军纵博场场胜，赌得单于貂鼠袍。
0	0	0	0	0	0	0	0	0	0	0	1	登金山,瓜州霜落雁初飞，铁瓮城寒树渐稀。南国兴亡在何处，金山残月夜潮归。
0	0	0	0	0	0	0	0	1	0	0	0	行淮扬境汎甓社即事有作,湖波二百里，元气何茫茫。天随一线尽，日起万鬣张。无论南北风，但见来往樯。炯若青铜镜，掩映美人妆。惊鸥散明玉，唼藕夺冰霜。纤鳞一入手，大嚼无馀觞。冥见渔火微，静闻稻禾香。榜人前后歌，语语子夜长。人生剧可乐，何如近故乡。
0	0	0	0	0	1	0	0	0	0	0	0	经绿护屏村,山行数十里，渐觉有人家。隔坞闻春白，沿溪尽沤麻。泉流经九曲，磴道入三丫。穴处依山谷，刀耕近水涯。土垣桑作户，蓬巷竹成遮。灌木环村背，垂藤傍屋牙。居人惯逐虎，迷路屡惊蛇。秋垄家家麦，春苗处处蛙。甘瓜持作馔，苦叶代烹茶。简朴淳风在，栖迟世代遐。暝猿时挂树，幽涧自飘花。到此尘心尽，农谈日易斜。
0	0	0	0	0	0	0	0	0	0	0	1	其三,黄花空向客边开，愁听尊前白雁哀。纵使登高也无益，青山不是望乡台。
0	0	0	0	0	0	0	0	0	0	0	1	淮上,秋风淮水下如倾，云际征帆片片轻。目断平原双倦鸟，夕阳无限故乡情。
0	0	0	0	0	0	0	0	0	1	0	0	浣溪沙 其一 闺怨,细雨霏霏洒曲栏。杏花时节小楼寒。怕言春去又春残。香冷花屏惟有睡，梦回山枕不成欢。被头多少泪阑干。
0	0	0	0	1	0	0	0	0	0	0	0	雪,晚天冥漠霰初飞，皓皓山颜复水湄。莫遣瑶林生染污，却忧云路隐巇危。寒侵夜褐樽前觉，春入晴檐枕上知。忆得梁园探花早，十年泪眼看旌旗。
0	0	0	0	0	0	0	1	0	0	0	0	崖门怀古,崖山风雨昼冥冥，犹是当时战水腥。仓卒纪年同外丙，艰难立国下零丁。人间草木无王土，海底鱼龙识帝庭。一代君臣波浪尽，杜鹃何处叫冬青。
0	0	0	0	0	0	0	0	0	0	0	1	自肃州出嘉峪关,武帝雄风不可攀，昆仑新辟汉河山。右贤烽火过金岭，飞将旌旗出玉关。大夏无心通竹杖，贰师有泪洒刀环。谁怜属国还朝日，甲帐空悬两鬓斑。
0	0	0	0	1	0	0	0	0	0	0	0	朱射陂闺人限韵,淮南远树江南信，玉箸先随玉管挥。一病经春残豆蔻，乱红如雨怅芳菲。光同满月疑星入，晕学丹霞有鹜飞。帐殿却愁生会面，烦君犹辩是耶非。
1	0	0	0	0	0	0	0	0	0	0	0	宫怨 其一,沉沉烟雨掩孤闱，可怪东风到得迟。今日晴明上楼望，不知花谢巳多时。
0	1	0	0	0	0	0	0	0	0	0	0	鸡笼山赋得台城怀古得高字,湖山迤逦接亭皋，前代遗踪有石壕。别殿佩环归杞棘，修陵凫雁出蓬蒿。台荒过午樵歌入，寺近经时梵铎高。肠断覆舟山下路，年年春草似青袍。
0	0	0	0	0	0	0	0	0	0	0	1	幽事,城郭风尘故可伤，村居幽事未能忘。閒拈桐叶供题字，时采茆楂当裹粮。避雨偶寻松作盖，卧云聊借石为床。向来长物成多累，始觉萧然胜故乡。
0	0	0	0	1	0	0	0	0	0	0	0	其二,郡侯名字祖鞭先，郡倅风流世有传。更著广文铛脚坐，亦怜委吏鼎科年。江山莫道非吾土，官舍曾无有此贤。自是蓬莱山上客，枉教予作送行篇。
0	0	0	0	0	0	0	0	0	0	0	1	赠郭我示,十日避旗鼓，相逢未赠言。小巫良自怯，大雅更谁论。伏暑宜杯酒，秋光忆故园。共将诗作活，工拙两堪存。
0	0	0	0	0	0	0	0	0	0	0	1	夜坐,残釭背壁翳还明，坐拥衾裯阅五更。云捲星河垂永夜，霜飞鼓角静严城。飘摇莫计馀生事，老病都非旧日情。想像故园凭梦到，愁来转使梦难成。
0	0	0	0	0	0	0	0	0	0	0	1	其二,漂泊非吾土，迢遥忆敝庐。到家元是梦，经岁渺无书。骨肉两乡隔，宾朋万里疏。行藏天所付，安用渺愁予。
0	0	0	0	0	0	1	0	0	0	0	0	秋日江村寄怀顾五,水白鱼虾市，天青鹳鹤林。露华浥细草，秋气静遥岑。子夜吴门调，幽兰楚客心。相思眇何许，日暮大江深。
0	0	0	0	0	0	0	0	0	0	0	1	其六十,万里相携庙见来，麻姑台作望乡台。红蕖结子心难遂，白鹄衔雌口不开。
0	0	0	0	0	0	0	0	0	0	0	1	咏史八首 其一,翻覆兴亡阅两朝，老来刘濞气逾骄。十年宾客谋何密，四海渔盐利颇饶。西贡几曾归武库，南琛无复换文貂。徙薪可少长沙策，一掷金瓯险得枭。
0	0	0	0	0	0	0	0	0	0	0	1	杂言二首 其一,春来无处无芳草，但觉故园春更好。海棠前日梦见之，今日看来浑未老。樱桃红杏相因依，梅阴吐芽青满枝。世间亦有如意事，酒熟正是花开时。
0	0	0	0	0	0	0	0	0	0	0	1	徐穆庵教授新造宾旸楼落成，偕刘伯瑗、李愚亭诸广文邀集同人饮于楼上，即席赋赠 其一,地近宫墙远势横，才归结构便峥嵘。山川何处无佳胜，风雅还须属老成。帆向天边收几席，人从画里指江城。故乡自此添新景，鹭白螺青相对迎。
0	0	0	0	1	0	0	0	0	0	0	0	闺情,侧听宫官说，知君宠尚存。未能开笑颊，先欲换愁魂。宝镜窥妆影，红衫裛泪痕。昭阳今再入，宁敢恨长门。
0	0	0	0	0	0	0	0	1	0	0	0	咏史五首 其一 孔融,汉鼎恢图入笑谈，岂期失利向东山。召时已有忌才意，不待论封始犯颜。
0	1	0	0	0	0	0	0	0	0	0	0	馆娃宫次韵命二女同作,香径有基惟鸟迹，屟廊无主剩苔厓。花钱旋舞留金靥，蜗宇纵横见玉钗。颓榭草深归燕绕，故宫月冷野狐埋。西风禾黍斜阳道，过此行人合怆怀。
0	0	0	0	0	0	1	0	0	0	0	0	至云端村,鸡鸣云外岫，犬吠谷中村。问竹才通径，看松忽到门。春潭千丈瀑，仙茗百年根。坐待主人出，相邀农圃言。
0	0	0	0	0	0	0	0	0	0	0	1	浦口,水市千门列，江村万井通。马嘶流水外，人语夕阳中。雪浪高吹树，蒲帆软趁风。故乡天际远，双目送飞鸿。
0	0	0	0	0	0	0	0	0	0	0	1	上巳南池作,坞中元巳日，小雨浥芳菲。祓禊岁时共，招寻吾土非。竹光迷野径，花气袭人衣。赖有盈川遇，还同池上归。
0	0	0	0	0	0	0	0	0	0	0	1	其二,问程遥讶使君舟，少滞桐江看活流。解缆缓牵丁字水，挥杯延换富春筹。光腾北极双龙剑，恩盖安南小越州。海角天涯虽僻远，锦衣仍傍故乡游。
0	0	0	0	0	0	0	0	0	0	0	1	游吴山寺同翟教谕沈嘉则父子次韵,拂衣直上百盘梯，客自忘言鸟自啼。万里潮声回玉垒，四围山色护璇题。僧来竹下风初动，帆过峰前日欲低。不是春深武陵处，碧云芳草也能迷。
0	0	0	0	0	0	0	0	0	0	0	1	锡山道中,风起晚凄凄，愁云堕渐低。近人山鬼泣，当路竹鸡啼。百里无烟火，孤城只鼓鼙。故园枫树外，归梦绕梁溪。
0	0	0	0	0	0	0	0	0	0	0	1	听雨同崔关修,为客厌长夜，雨声滴君心。君心何太苦，有梦到乡城。为语阶前雨，乡心我独轻。
0	0	0	0	0	0	0	0	0	0	0	1	饯家兄希仁,寒雁叫汀洲，归程不可留。聊携季路榼，相送仲宣楼。岁晚荆门树，风微汉水舟。乡心吾欲折，行役几时休。
0	0	0	0	0	1	0	0	0	0	0	0	鹦鹉,憔悴君家历岁年，翠襟蒙宠自须怜。能言肯信真如凤，钩喙应知不类鸢。千里云山迷陇树，几回魂梦绕秦川。稻粱未必虚朝夕，直为樊笼一惘然。
0	0	0	0	0	0	1	0	0	0	0	0	寄谭忠卿比部,清时才子赋怀沙，抗疏归来发未华。粉署一官淹组绶，青衫双泪怨琵琶。杼投慈母缘忧国，环赐明君定起家。却爱衡门当庾岭，相思不用寄梅花。
0	0	0	0	0	0	0	0	0	0	0	1	许昌道中,青郊小雨裛游尘，正是芳菲一半春。花柳故园应共笑，主人岁岁作行人。
1	0	0	0	0	0	0	0	0	0	0	0	泊舟箬村有怀老师作,昔去京华此舣舟，老师含笑别江头。我今重向江头立，宿草伤心二十秋。
0	0	0	0	0	0	0	0	0	0	0	1	生色拒霜,綵毫将恨寄清酣，梦落西风濯锦潭。却忆故园凉月曙，断英残粉湿秋衫。
0	0	0	0	0	0	0	0	0	0	0	1	五云道中和答徐潮州宗鲁,邂逅逢仙侣，言从楚泽来。星文双剑合，云液一尊开。旅况嗟园莽，乡心傍岭梅。凭君相慰藉，清咏意悠哉。
0	0	0	0	0	0	0	0	0	0	0	1	其二,南至三千里，东风一棹轻。石头城外晓，桃叶渡傍晴。客思奚囊重，乡心昼绣明。六朝佳丽地，登眺若为情。
0	0	0	0	0	0	0	0	0	0	0	1	上新河待风,一棹遥从日下回，上新河畔几徘徊。水声只向西南去，风势不从东北来。长夜独看淮浦月，故乡多望越城台。天公若解行人意，早遣蒲帆数幅开。
0	0	1	0	0	0	0	0	0	0	0	0	阒月廿九日芳洲寄绿萼梅一枝诗二首次韵为谢 其一,故人雪里寄梅花，妙句清寒逼齿牙。睡起病随残臈去，坐看神水长金华。
0	0	0	0	0	0	0	0	0	0	0	1	七月既望过圻村访蔡金风适冲寰翁至同登龙山寻幽谷钓台诸胜晚留小酌泛月而归 其二,相携过溪桥，宛转入村径。门巷既萧閒，庭户岚光凝。小斋幽且清，梅竹翠交映。閒抽架上编，疑义互相證。楸枰聊角奕，唐突叨屡胜。欢情既巳洽，冷语皆可听。饮啖颇适意，朋俦竞呼应。宾主虽颓然，缥缈发馀兴。取道丛竹边，扶筇陟危磴。
0	0	0	0	0	0	0	1	0	0	0	0	再和朱朝奉见寄,朅来林下人，挂冠脱朝绿。身閒道愈尊，神静碧照目。落落我就璞，碌碌谁如玉。欲学陶渊明，高情异浮俗。白云无定心，青山有奇骨。肯从莲社宾，共奏无弦曲。佛生等一念，日劫讵延促。倾盖同故人，道存聊一瞩。
0	0	0	0	1	0	0	0	0	0	0	0	哭白下沈山人镇卿,分手浑如昨，生离已十年。何期从物化，天畔忽潸然。酒伴凄朝露，花情忆夜弦。无由伸挂剑，拜手酹苍烟。
0	0	0	0	0	0	0	0	0	0	0	1	寄答金道人（有引）,故园花底忆同吟，结草峰头著屐寻。独鹤一飞云路杳，双鱼重问海波深。山川已烂馀残石，城郭俱非只寸心。翘首黄龙酬唱处，真人天际泪横襟。
0	0	0	0	0	0	0	0	0	0	0	1	对月,海月三更白，江风七月寒。久知行客惯，强作故园看。菜疃依壖辟，茆亭傍水安。萧条南戍里，独自戴儒冠。
0	0	0	0	0	1	0	0	0	0	0	0	咏史（上） 其一 魏相,贾生晁错总佻轻，博陆营平亦好兵。地节三年谁作相，胡天汉地各春生。
0	0	0	0	0	0	0	0	0	0	0	1	晚望,望尽西南一隙明，荒荒野色弄微醺。青烟白骨行人老，苦竹黄芦细路分。寒雁不来秋似水，故园何处草如云。高怀久为凭阑尽，更遣西风化白纷。
0	0	0	0	0	1	0	0	0	0	0	0	寄答周协律（来诗多叙苏州旧游）,故人叙旧寄新篇，惆怅江南到眼前。闇想楼台万馀里，不闻歌吹一周年。桥头谁更看新月，池畔犹应泊旧船。最忆后庭杯酒散，红屏风掩绿窗眠。
0	0	0	0	0	0	0	0	0	0	0	1	茌平怀古,轻云垂野弄春愁，细柳含烟滞客辀。乱后射书多慷慨，酒酣灭烛亦风流。一时经济思张镐，终古功名忆马周。明日谷城山下路，瓣香应复吊留侯。
0	0	0	0	0	1	0	0	0	0	0	0	巴陵览古,笛声吹满洞庭秋，常遣烟波撼岳州。惆怅投书人不见，依稀鼓瑟路何修。长风一舸天难问，落日三湘客自愁。仁者乐从天下后，可能烂醉倚层楼。
0	0	0	0	0	0	0	0	0	0	0	1	村中即事,山风处处闻松花，江市日日来鱼虾。高田一弓走猎犬，灌水几株丛老鸦。正逢元宵市灯好，亦有杂剧村鼓挝。野老西畴急春事，长揖县官归县衙。
0	0	0	0	0	0	0	1	0	0	0	0	游广恩寺 其一,五粒松间一草亭，四窗虚敞不须扃。乾坤著此容吾到，江海逢人笑我醒。寥落东林修净社，摩挲华表蚀残铭。杏花满地飘红雪，到手深杯莫放停。
0	1	0	0	0	0	0	0	0	0	0	0	卢峰口（以下甲子年往返辽东作）,险阨卢龙塞，经过一怆神。悲风吹战垒，白骨吊征人。月落喧狐语，山空耀鬼燐。前途投宿处，冉冉汨行尘。
0	1	0	0	0	0	0	0	0	0	0	0	立秋后一日同张子明马一卿程孺文集王孟起秦淮得萧字,金风昨夜井梧飘，尊酒王郎喜见招。客拟兰台秋作赋，渡邻桃叶水萦桥。清商暗引蛩声动，白羽凉添蜡影摇。何事桓伊更吹笛，栅塘垂柳报萧萧。
0	0	0	0	0	0	1	0	0	0	0	0	寄康中振,相别春云绾柳条，相思千里路遥遥。丘隅养就冲天翼，迟尔乘风上碧霄。
0	0	0	0	0	0	0	0	0	0	0	1	咏史诗 陇西,乘春来到陇山西，隗氏城荒碧草齐。好笑王元不量力，函关那受一丸泥。
0	1	0	0	0	0	0	0	0	0	0	0	寄临淮李公子,隔岁相看思渺然，尺书忽向故人传。九关天启青云业，千古春涵白雪篇。列塞戈矛犹独倚，清时雨露为君偏。劳歌欲和惭同调，瑞气西依斗极悬。
0	0	0	0	1	0	0	0	0	0	0	0	登岘山,荆南岘首悲羊祜，苕上登临亦此山。风景未因吴楚异，兴怀同在乱离间。光浮碧浪群峰远，日暗黄云宿鸟还。剩有群公寻逸社，芒鞋藜杖一追攀。
1	0	0	0	0	0	0	0	0	0	0	0	唐宫怨,一曲霓裳舞未休，月光如水上帘钩。梦回忽听笙歌沸，犹是华清夜打毬。
0	0	0	0	0	0	0	0	0	0	0	1	元旦拜圣节回,画角传宣夜色纤，对扬清肃凛威严。归来星斗犹横汉，坐对香烟独捲帘。淑气晴光随处好，旅情乡念个中兼。故园倍占春光早，料是兰芽渐发尖。
0	0	0	0	0	0	0	0	0	0	0	1	山村,乔木藏村古，枯藤取径微。落红随蜡屐，空翠近荷衣。抱瓮云间出，吹箫月下归。桃源吾酷慕，何必此间非。
1	0	0	0	0	0	0	0	0	0	0	0	寄淑君姊,绣阁当年共理妆，伤心此日各分行。寄书已过樱桃节，惜别休闻芍药香。晓月鸣鸡惊昔梦，夕阳归雁感殊方。平生舟楫偏无分，枉说江南是故乡。
0	0	0	0	0	0	1	0	0	0	0	0	题小画寄史志静 其一,春含竹树翠淋漓，玉立苍苍太古姿。久别仪曹文翰侣，江南蓟北赠相思。
0	1	0	0	0	0	0	0	0	0	0	0	洛阳怀古,草树萧条故苑荒，山川惨淡客魂伤。玉光照夜新开冢，剑气沈沙古战场。金谷更谁誇富丽，铜驼无处问兴亡。一尊且对春风饮，万事从来谷与臧。
0	0	0	1	0	0	0	0	0	0	0	0	游华山诗十二首 其一,行携谢眺惊人句，载笔名山岂惮遥。紫气临关迎露冕，青龙扶杖上霞标。杯挥仙掌云摩荡，剑倚明星夜动摇。封禅台荒銮辂远，且呼毛女问前朝。
0	0	0	0	0	0	0	0	1	0	0	0	寄北山李符卿,客里逢秋倍忆乡，裁诗遥寄雁南翔。东山乐事携红袖，西阁才名溢缥囊。旧雨故人空在望，新丰美酒共谁尝。犹闻圣主思耆硕，曾问先朝尚玺郎。
0	1	0	0	0	0	0	0	0	0	0	0	秋晚村居杂述七章 其一,破劳体矜逸，心疾终痼愁。水渚芙蓉枝，苦尔一生秋。一家五人病，欲药医难求。接续呻吟声，联床拥危篝。星光过江大，射屋当我眸。使我睡想荒，静与诸妄搜。散漫有何涘，根始勉持留。穷命感天况，顺养安其游。
0	0	0	0	0	0	0	0	0	0	0	1	秋夕怀沈仲子未至,赪鲤经秋断，黄花映坐寒。天涯为客久，梦里故人欢。隔户移风竹，褰衣转泽兰。思君如可到，长遣酒怀宽。
0	0	0	0	0	0	0	0	0	0	0	1	哭柴季娴,婆娑壁间画，手泽犹芳鲜。清夜发光芒，睨视不敢前。想见落笔时，气足而神全。非徒貌幽花，自写翠袖翩。每思弃尘务，从君事丹铅。岂期不我顾，倏忽长相捐。一恸云为愁，梁月藏婵娟。
0	0	0	0	0	1	0	0	0	0	0	0	菊花,分得陶家带傲枝，朝来篱畔露纷披。学随年少簪衰鬓，与进霜天酒一卮。冒雨共寻偏事逸，禁寒佳种独开迟。餐英自昔骚人赋，何必黄州满径吹。
0	0	0	0	0	0	0	0	0	0	0	1	游湖山小饮归饮月下分韵,主人爱客为纾愁，挈榼聊为近郭游。乱蝶罥香樵径暖，一鸡啼竹酒垆幽。江光隐映山光见，树色参差月色浮。归向西窗重续醉，满檐凉影烛初收。
0	1	0	0	0	0	0	0	0	0	0	0	春秋宫词（二十首录五） 其一 庄姜,双眉黛锁闭深宫，絺绤凄其毂寸衷。早识红颜多薄命，肯将谑浪怨终风。
0	0	0	0	0	0	0	0	1	0	0	0	游东山 其一,轩自岧峣称，栏因杳霭横。客魂摇鸟影，醉耳入江声。失喜过门屐，沾衿越席筝。东山怀谢傅，忧乐总关情。
1	0	0	0	0	0	0	0	0	0	0	0	秦原览古,耕者戮力地，龙虎曾角逐。火德道将亨，夜逢蛇母哭。昔日望夷宫，是处寻桑谷。汉祖竟为龙，赵高徒指鹿。当时行路人，已合伤心目。汉祚又千年，秦原草还绿。
0	0	0	0	0	0	0	1	0	0	0	0	感怀讯友人 其一,燕阳为客几经春，鲁国朱家是故人。今日汉宫谁荐士，世情一见一回新。
0	1	0	0	0	0	0	0	0	0	0	0	寄乐天,莫嗟虚老海壖西，天下风光数会稽。灵泛桥前百里镜，石帆山崦五云溪。冰销田地芦锥短，春入枝条柳眼低。安得故人生羽翼，飞来相伴醉如泥。
0	1	0	0	0	0	0	0	0	0	0	0	秋日游东村,纵步副游情，瞪目惬心赏。晚霁爱澄川，流光极漭泱。丰年蚤谷登，间原百草长。阴阴迤阡陌，郁郁丛灌莽。塘迥蒲稗深，陂转场圃广。境幽客意间，雨过山谷爽。墟烟淡将夕，沙路平如掌。孤村人未归，高树闻蝉响。
0	0	0	0	0	0	0	0	0	0	0	1	小楼閒望酬邱少泉见寄,鄙夫元是一慵者，晨起栉巾犹不把。外户长关谢往来，小楼旷望任疏野。山形迫若几前生，江水遥如窗际泻。树木摇落霜气中，檐甍亏蔽青天下。北睇千峰通鸟路，冈峦连亘莽回互。直看烟霭渺迷间，知是故人栖隐处。寓目本为荡情志，却因怀人结幽思。正同槁木无起予，忽枉璚瑰逢来使。
0	0	0	0	0	0	1	0	0	0	0	0	寄天台道友,相思遥指玉霄峰，怅望江上阻万重。曾隔晓窗闻法鼓，几同寒榻听疏钟。别来知子长餐柏，吟处将谁对倚松。且住人间行圣教，莫思天路便登龙。
0	0	0	0	0	0	0	0	0	0	0	1	渡大同江次韵,远传丹诏促行装，暂驻星槎浿水阳。江浦雪消春意动，邮亭日暖客怀长。一杯且可酬佳节，万里无劳忆故乡。野阔天低山似画，不禁诗思入苍茫。
0	0	0	0	1	0	0	0	0	0	0	0	哭李清卿侍郎 其四,眼见盟城筑，俄闻钟鼎移。忆君还抆泪，胡尔大无知。名擅千钧重，功无一篑亏。杀身因主辱，独为实前辞。
0	0	0	0	1	0	0	0	0	0	0	0	梅,最爱横溪曲，横流一树梅。藏根惟爱石，落瓣不沾埃。腊里孤清节，春间创辟材。调羹还有藉，青子百千枚。
0	0	0	0	0	0	0	0	0	0	0	1	出歙港入睦界,岚气湿征衣，千滩落翠微。悬崖樵屋小，破庙祭人稀。岸犬看船立，溪禽贴水飞。乡心与客思，向晚重依依。
0	0	0	0	0	0	0	1	0	0	0	0	村庄即事,青旗猎猎又村庄，仙景还他是水乡。人近七旬头未白，山无重数叶初黄。稻畦明月家家酒，茅屋清歌处处霜。满地菊花秋欲老，客怀牢落愧重阳。
0	0	0	0	0	0	0	0	0	0	0	1	抵荷湖村作,到耳乡音听未真，半生辜负鉴湖春。峰峦一笑如相识，我本山阴道上人。
0	0	0	0	0	0	0	0	0	0	0	1	夜登近海楼,曾非吾土一登楼，四野风酣万里秋。烂烂斗星长北指，滔滔海水竟西流。昂头尚照秦时月，放眼犹疑禹画州。回首宣南苏禄墓，记闻诸国赋共球。
0	1	0	0	0	0	0	0	0	0	0	0	登杭霭山,绝塞凭高百感生，秋烟漠漠万峰横。沙边马鬣悲翁主，陇上羊群忆子卿。青海冰霜容易老，黑山日月淡无情。听他碛雁声嘹亮，已逐西风过楚城。
0	0	0	0	0	0	0	0	0	0	0	1	蓬亭晚眺,杪岁蓬亭道，临流眺夕阴。碧云千嶂合，暝色一江深。客思催寒棹，乡心折暮砧。远天无限意，聊自发长吟。
0	1	0	0	0	0	0	0	0	0	0	0	登审山有怀周筼沈进诸子,长水通梅里，横山近硖川。登临犹可见，惜别已经年。叶落清秋树，鸿飞薄暮天。故人无恙否，却望一凄然。
0	0	0	0	0	1	0	0	0	0	0	0	哭徐玑五首 其一,君早抱奇质，获与有道亲。微官漫不遇，泊然安贱贫。心夷语自秀，一洗世士陈。使其养以年，鲍谢焉足邻。
0	0	0	0	0	0	0	0	0	0	0	1	寄王懋功因询皓上人徐居士,王郎涴壁慕家鸡，文苑名高父子齐。山拟谢安营白土，宅连江总夹青溪。江边弄笛人何在，雪后乘舟路不迷。为访支公与玄度，旧游多在秣陵西。
0	0	0	0	0	0	0	0	0	0	0	1	效宫词体上文太师十绝 其一,三纪中书更有谁，致君尧舜似皋夔。频年力请方归第，天子临轩册太师。
0	0	0	0	0	0	0	0	0	0	0	1	次崇武,去水萦东鲁，晴云近北天。故乡在何许，明月浸楼船。
0	0	0	0	0	1	0	0	0	0	0	0	忆归口号 其一,壮年梁父粗成吟，亦谓逢时可尽心。过了许多空日月，得来轻弃旧山林。平生简册心犹壮，晚岁规模力不任。何事一来何事去，去来端的要知音。
0	0	0	0	0	0	0	0	0	0	0	1	送惠雅上人西游,五湖僧独往，此去与谁期。兴远常怜鹤，禅馀肯废诗。望云回寺晚，为讲到城迟。还想安居日，应当后夏时。
0	0	0	0	0	0	0	0	0	0	0	1	其三,恨无邮使寄将归，分送幽邻识者稀。一昔乡心凭翠叶，水村春雨豆花肥。
0	0	0	0	0	0	0	1	0	0	0	0	送乌程王明府贬巴江,一片孤帆无四邻，北风吹过五湖滨。相看尽是江南客，独有君为岭外人。
0	0	0	0	0	0	0	0	0	0	0	1	其三,渐老惭何益，扁舟稍涴尘。贴云鹰翅阔，浮日草光匀。坐侧民风歉，行甘客计贫。遥知故园竹，新绿半成筠。
0	0	0	0	0	0	0	0	1	0	0	0	闺情复次前韵 其二,忆别临岐醉玉壶，嘱郎珍重太行涂。十年一枕欢娱梦，惊觉生憎午夜乌。
0	0	0	0	0	0	0	0	0	0	0	1	其二,羡汝吾家千里驹，追风蹑景上云衢。调兰玉室怜同树，折柳青门惜独株。晓渡天津回九曲，月明春水下三吴。故园芳草如相待，建礼承恩献寿图。
0	0	0	0	0	0	0	0	0	0	0	1	听黄鹂（寓都门作）,春城何处啭黄鹂，才听忽飞别树枝。因忆故园最深处，一尊相伴日西时。
1	0	0	0	0	0	0	0	0	0	0	0	后秋兴八首中秋十九日，暂回村庄而作 其一,三匝惊乌未出林，危柯荒楚郁萧森。一区环堵方朝雨，四野穹庐尚夕阴。自丧乱来馀破胆，除君父外有何心？石城又报重围合，少为愁肠缓急砧。
0	0	0	0	0	0	0	0	0	0	0	1	溧阳旅兴,小邑寒深岁复催，此身如寄未能回。主家负郭尘喧远，客坐看山爽气来。濑水旧为亡楚地，吴云今是望乡台。欲知暮发俱凋尽，为说朝心总不开。
0	0	0	0	0	1	0	0	0	0	0	0	哭沈君接 其一,十年坎壈半同尝，溪月松云亦屡将。我尚比君多一岁，展书不禁泪千行。
0	1	0	0	0	0	0	0	0	0	0	0	雨,泽坛藏殷荐，林宫驻清跸。密云低晚天，清风递虚室。雨声闻枕上，不徐亦不疾。春膏今岁佳，喜获望外出。迩来觉稍炎，希泽已数日。兹雨信称时，可卜农功吉。晚田利禾苗，宿种益麦实。敢云能受福，益以凛无逸。
0	0	0	0	0	0	0	0	0	0	0	1	中秋同栗梦吉饮,罢酒俱不乐，开帘望北轩。寒星出户少，秋露坠衣繁。散步怜新咏，平居想故园。空庭今夜月，客思岂堪言。
0	0	0	0	0	0	0	0	1	0	0	0	乔村雨霁,夜雨新晴后，千山翠欲流。鸠呼深树里，潮落断桥头。风定鱼浮水，烟消人倚楼。耕夫各欢忭，四野发清讴。
0	0	0	0	0	0	0	0	1	0	0	0	游南安东山寺,青山郭外倚云偏，驻节南来度岭年。十里关门连楚粤，千家楼阁枕江烟。珠林香气岩前合，玉涧泉声树杪悬。欢赏桥边归路晚，寻舟疑到武陵还。
0	0	0	0	0	0	0	0	0	0	0	1	昔我,昔我浮家去，依依在汉阳。无穷惟木叶，不忍过潇湘。白鹭同华发，青山是故乡。不知渔父意，何事爱沧浪。
0	0	0	0	0	0	0	0	1	0	0	0	游金山寺不果,几度经过忆胜游，风波世事阻扁舟。山当下上江心处，水望东南天尽头。玉镜台前看宝?，芙蓉叶下卧龙虬。昨宵梦得麻姑信，海外于今只九洲。
0	0	0	0	0	0	0	1	0	0	0	0	游嵩山寺,十里溪声五里山，数椽梵刹万松间。老僧扫地不为客，待有白云时往还。
0	0	0	0	0	0	0	1	0	0	0	0	寒村隐者,谷口微霜度，寒村独见君。西风见萧瑟，落叶不堪闻。古路无行客，闲门有白云。为怜幽处好，不忍更轻分。
0	0	0	0	0	0	0	0	0	0	0	1	次韵夜泊,海近潮初上，江清天倒流。故乡频入梦，此地独维舟。落雁沉霜镜，潜鱼避月钩。不眠催早发，历历数更筹。
0	0	0	0	0	0	0	0	0	0	0	1	再集秋水庵得农字,病起无心策短筇，故园鱼鸟笑人慵。特随嵇阮诸贤后，更喜羊求二仲从。远寺钟来尘虑息，中流棹出晚烟浓。相违浴佛明朝是，避舍将毋学老农。
0	0	0	0	0	1	0	0	0	0	0	0	访许云村不遇,发兴寻閒为破閒，閒人底事出青山。春风似惜空归去，一路飞花送客还。
0	0	0	0	0	0	0	0	0	0	0	1	咏史诗 沛宫,汉高辛苦事干戈，帝业兴隆俊杰多。犹恨四方无壮士，还乡悲唱大风歌。
0	1	0	0	0	0	0	0	0	0	0	0	村寓,顾影真成踏雪鸿，萧然指爪任西东。繇来此世皆羁旅，岂独今朝是寓公。细雨角巾思有道，薄田秫米愧无功。相过幸勿谈时事，两耳曾经一喝聋。
0	1	0	0	0	0	0	0	0	0	0	0	游破山寺睹翁常熟师遗墨感赋,出郭晨气清，鸟声杂悲喜。初日明高林，山在绿阴底。何处觅禅关，潭空竹烟起。郁郁松禅翁，放逐曾经此。寺僧索题额，留作藏山纸。神味在青冥，泼墨皆云水。从知忧患心，妙契清净理。前游已隔世，樵径青未已。山随人意深，万事沧桑里。
0	0	0	0	0	0	1	0	0	0	0	0	出关有怀府寮诸公,春衣洒酒别长安，二月貂裘出塞寒。青草不生烽戍地，黄沙己涨海云端。莺花禁苑边城隔，雨雪关山客路残。殿上群公应宴赏，东华归马簇金鞍。
0	0	0	0	0	0	0	0	0	0	0	1	其二,晚起故园兴，柴车归鹿门。营家无立壁，爱客不空尊。丧乱长缨绝，悲凉旧剑存。不堪听楚些，无处可招魂。
0	0	0	0	0	0	0	0	0	0	0	1	九日慈恩寺阁二首 其一,宝地元依海，珠林更假山。登临重九遇，城阙五云还。歌吹喧侯里，边烽入汉关。望乡归未得，能对菊花斑。
0	0	0	0	0	0	0	1	0	0	0	0	元旦,岁首江南久客身，宦情寥落道情深。极知佳丽非吾土，且喜逢迎有故人。城上雪痕经腊在，水边梅蕊觑年新。呼童早蜡登山屐，莫负陶家漉酒巾。
0	1	0	0	0	0	0	0	0	0	0	0	书顾梁汾寄吴汉槎塞外词后 其一,梦远榆关道，魂来枫树林。功名才子祸，生死故人心。绝域寒威早，穷交感慨深。曼声传饮水，肠断各沈吟。
0	0	1	0	0	0	0	0	0	0	0	0	登何山采药一首,漾舟清川西，江气巳寒慄。四时不迟徐，碧汉挂短日。烟岭盘玉空，霞文秘紫室。手掇薜荔葩，筐贮枸杞实。随云转高虚，攀萝折丛密。幼希初平踪，早得羡门术。却鄙人间荣，转觉方外逸。
0	0	0	0	0	0	0	0	0	0	0	1	仲秋八日还山有作四首 其一,夕马飞偏急，相随归故园。秋烟江水暝，落日渡头喧。舍者罢争席，老亲欢倚门。经时无斗粟，负米向何村。
0	0	0	0	0	0	0	0	0	1	0	0	江村,绿柳阴阴深几许，闲心欲共黄莺语。背指沧江坐晚风，客帆何事潇湘去。隔江烟柳掩孤村，渡口飞花欲到门。自折松枝向茶灶，客来应得当清尊。
0	0	0	0	0	0	0	0	0	0	0	1	山城即事,独上山楼上，楼高望尽天。更无云一点，只有月孤圆。树老飘黄叶，湖空起白烟。故园音信断，愁绝不成眠。
0	0	0	0	0	1	0	0	0	0	0	0	道旁,道旁僵卧马，撩乱飘风鬃。足下双烙字，官印依稀红。借问来何所，乌戈及湟中。曾从征南军，百战立边功。老病不见收，流落荒烟丛。当时列天厩，食料何繁丰。朝辞长安陌，暮刷幽燕踪。至今一仰秣，犹能生长风。
0	1	0	0	0	0	0	0	0	0	0	0	重经山海关寄黄树斋同年,逐队輶轩瞬十年，使车重度意怆然。楼头风景怀骚客，海内才名己谪仙。拓我胸襟歌楚调，思君面目梦庐巅。从今莫问嚣尘事，好趁间情学乐天。
0	0	0	0	0	0	1	0	0	0	0	0	青闺 其二,忆昔初嫁时，恩爱两不乖。别来几十年，空阁对妆台。朝间鹊声频，果有尺素来。长跪启重缄，愁颜忽然开。既云长相思，肯弃妾浮埃。感此秉心坚，中夜却徘徊。愿言效黄鸟，衔珠投君怀。
0	0	1	0	0	0	0	0	0	0	0	0	雪,小雨晚成雪，冻云凝不开。响窗初索索，积岸渐皑皑。色与涛头并，寒资酒力排。平生看图画，今日画中来。
0	0	0	0	0	0	0	0	0	0	0	1	塞上闻笛,何处吹羌笛，秋风度玉关。几年愁作客，此日更摧颜。惨淡边云合，凄凉朔雁还。梅花知尽落，一夜满天山。
0	0	0	0	0	0	0	0	0	0	0	1	舟夜,薄酒难禁夜，轻舠仅著身。荒鸡鸣戒旦，寒犬吠随人。乡梦追思苦，吴歈迭唱新。故园俦侣在，卧起见情亲。
0	0	0	0	0	0	0	0	0	0	0	1	出古北口,霜净宿莽平，风高边马壮。我行出严关，心目恣駴浪。岩岭争超突，泉瀑互奔放。仄径容数骑，万雉森巨防。巍然众峰顶，镵削出天匠。是时夜将半，落月排叠障。屈曲穷攀跻，直上凌空旷。出险复入险，顷刻倏万状。回首眺神京，烟树郁相望。归途更登陟，壮观答微尚。
0	0	0	0	0	0	1	0	0	0	0	0	别张赞,今日山晴后，残蝉菊发时。登楼见秋色，何处最相思。
0	0	0	0	0	0	0	0	0	0	0	1	经西湖,皇围寂脩夜，驰路直且长。玄湖贯其北，流水何汤汤。孟冬寒气交，原野下微霜。众芳各以萎，鸿雁哀南翔。俯视清川波，仰看明月光。凉风吹我衣，俛首思故乡。故乡不可返，揽辔止彷徨。
0	0	0	0	0	0	0	1	0	0	0	0	送翰林张学士岭南勒圣碑,汉恩天外洽，周颂日边称。文独司空羡，书兼太尉能。出关逢北雁，度岭逐南鹏。使者翰林客，馀春归灞陵。
0	0	0	0	0	0	0	0	0	0	0	1	梦还京,自去长干侧，终年桂岭西。新秋望乡处，无奈白云迷。
0	0	0	0	0	0	0	0	0	0	0	1	春日登小台西望,九十衰翁身尚健，流年过眼如奔电。忆昔初来对行在，衫鬓青青接英彦。中间亦尝走梁益，万里凭高望乡县。散关驿近柳迎马，骆谷雪深风裂面。东归却寻书生事，误长诸儒集贤院。乞身七年罪未除，君恩尚许宽严谴。痴顽亦复病不死，春到故园家酿美。雨馀草长四野青，日落烟生半山紫。
0	0	0	0	0	0	0	0	0	0	0	1	怀祖心弟,故园泉石亦迟迟，万里云山此一时。常对夕阳愁去雁，每因风雨梦连枝。望空天地月能语，思共林梢花不知。闻道江南多故老，笠瓢相访未应疑。
0	0	0	0	0	0	0	0	1	0	0	0	其二,玉帐将军意，殷勤把酒论。功高宁在我，阵没与招魂。塞色干戈束，军容喜气屯。男儿今始是，譀出玉关门。
0	1	0	0	0	0	0	0	0	0	0	0	冬暮,风林委黄叶，寒乌噪枯枝。四山失其蔽，惨淡无奇姿。是时岁云暮，节物良可悲。边马嘶北风，塞垣草亦衰。传闻西南戍，未敢休王师。不辞征行苦，颇念馈饷迟。遥怜持戟士，半是五陵儿。不知家存亡，辛苦临边陲。日暮裘褐单，谁当寄征衣。
0	0	0	0	0	0	0	0	0	0	0	1	东皋闲居,白袷成新隐，青苔遍旧蹊。水明村里外，树罨屋东西。菜把官羊敌，茶香佛粥齐。慨焉思静侣，安得手同携。
0	0	0	0	0	0	0	0	0	0	0	1	内丘道中,阴阴高柳静，宿雨忽惊秋。沙日晴初散，风尘澹欲收。山青连上党，堞隐辨中丘。无奈思乡念，蝉声傍驿楼。
1	0	0	0	0	0	0	0	0	0	0	0	春怨,白马金羁辽海东，罗帷绣被卧春风。落月低轩窥烛尽，飞花入户笑床空。
0	0	0	0	0	0	0	0	0	0	0	1	题李都官道堂,高挂朝冠返故乡，静延真侣创新堂。不容閒草依阶砌，已许归云宿栋梁。爱客定须添酒病，惜春应未减诗狂。肯同阮巷分南北，松竹交阴隔藓墙。
0	0	0	0	0	0	0	0	0	0	0	1	其二 原上村,几家砧杵隔寒原，一幅林峦对小轩。绿树阴中闻水碓，夕阳多处见柴门。岚光常借炊烟色，山径新添墅烧痕。昨日邻翁归较晚，犬声如豹月黄昏。
0	0	0	0	0	0	0	0	0	0	0	1	寄怀石甫,怪雨盲风苦梦思，故人作吏久天涯。全家渡海非吾意，万里腾声动主知。烟树瘴消春晓日，鱼龙气静夜谈时。可能豪荡还如昔，银烛高筵坐咏诗。
0	0	0	0	0	0	0	1	0	0	0	0	登新甫山,万壑风声万树秋，凭虚吊古此淹留。离宫寂寞山如旧，洞府泬寥客自愁。突兀三峰天际出，潺湲一水月明幽。坐来飞动思鹤背，僧在孤云可见不。
0	1	0	0	0	0	0	0	0	0	0	0	梅,拙应聊自赏，清未许人知。片玉休相比，繁霜枉竞疑。意销残月夜，魂断晓寒时。此意孤山解，千秋令我思。
0	0	0	0	0	0	0	0	0	0	0	1	其二,投老闲身一死生，故人况有故乡情。芙蓉不解留王迥，鹦鹉何妨殉祢衡。短棹萧凉邀月色，新篇悲健杂江声。旧游难访洪厓洞，西望长嗟泪满缨。
0	0	0	0	0	0	0	0	0	0	0	1	沧江怀古,孤江铁索跨长虹，鸟道从天一线通。树响龙来陵谷雨，山空猿啸石楼风。百蛮南诏襟喉地，万木荒祠鼓角中。象马何年归贡赋，土人犹说武侯功。
0	1	0	0	0	0	0	0	0	0	0	0	其四,二十年前此寄居，今来犹认旧茅庐。江山信美非吾土，富贵时还读我书。胸有甲兵期自试，手无柯斧欲何如。等閒忽起闻鸡舞，国计民瘼恨有馀。
0	0	0	0	0	0	0	0	0	0	0	1	以近照寄贻仲詹题句,结交愁忆少年场，无计能疏鬓上苍。旧国莫忘三户在，东篱犹挺一枝强。多情笔砚真催老，万劫图书孰补亡。传语故人勤护惜，小山丛桂待君芳。
0	0	0	0	0	0	1	0	0	0	0	0	寄王太史,三山云树迥相望，太史名高翰墨场。酒熟频招彭泽宰，诗成独擅辋川庄。松萝拂槛图书静，猿鸟窥人岁月长。春到梅花开陇首，故人欲赠阻河梁。
0	0	0	0	0	0	0	0	1	0	0	0	望庐山阴雨不果,平生爱写庐山图，今朝始识庐山面。山灵怪我来何迟，涌出白云千万片。千片万片云重重，咫尺隔断香炉峰。东南五老望不见，倏忽下上随飞龙。虎溪三笑今何在，惠远东邻渺烟霭。临风大叫谪仙人，九叠屏前定相待。若有人兮山之颠，手翻银河下青天。金芝瑶草傥可采，我亦跨鹤来林泉。
0	0	0	0	0	0	0	0	0	0	0	1	峡中,自昔偏安地，于令息战侵。江穿巫峡隘，山凿鬼门深。浊浪鱼龙黑，寒天日月阴。夜猿啼不尽，凄断故乡心。
0	0	0	0	0	0	0	0	0	0	0	1	观春燕有作 其一,傍檐依户语喧喧，似却如前势欲翻。弱羽岂能栖画栋，孤飞只合向蓬门。不知旧宅归新主，但到深春忆故园。莫讶华堂空有梦，肯容相近即深恩。
0	0	0	0	0	0	0	0	0	0	0	1	湖上望来雁,征路逢南雁，相看万里途。摇摇经远塞，历历向重湖。阵结江云暮，声含海月孤。故园关树隔，回望几停舻。
0	0	0	0	0	0	0	0	0	0	0	1	金陵,始发碧江口，旷然谐远心。风清舟在鉴，日落水浮金。瓜步逢潮信，台城过雁音。故乡何处是，云外即乔林。
0	0	0	0	0	0	0	0	0	0	0	1	对食,居为腐儒愁素飧，闲日思饮思茹荤。朝将染指谁氏鼎，暮拟猎酒何人门。比来郇厨得缘入，腥膻苦压肠胃昏。偶忆吴酸故乡昧，不觉涎流满襟袂。醋芹堆盘一寸长，咸蒌积瓮半年计。将来可洗肥羜肠，无奈邮筒远难致。一生食籍知几何，欲问司籍防遭诃。鸡猪鱼蒜逢便吃，鼹鼠那得乾黄河。
0	1	0	0	0	0	0	0	0	0	0	0	追和陶南村杂诗二首 其一,野旷逢人少，兵残避地多。辛勤知稼穑，游钓托烟波。草漫乌犍卧，门开白鸟过。社馀分一醉，斜日下庭柯。
0	0	0	0	0	0	0	0	0	0	0	1	城濠览古,废隍尚见黑云屯，叹息三兴破楚门。钱俶锦衣空内属，尉佗左纛漫称尊。白驹北梦舟中夜，黄叶西风水外村。当日群雄总安在，野乌啼上女墙昏。
0	0	0	0	0	0	0	0	0	0	0	1	广武怀古,河水城下流，登城望弥惬。海云飞不断，岸草绿相接。龙门无旧场，武牢有遗堞。扼喉兵易守，扪指计何捷。天夺项氏谋，卒成汉家业。乡山遥可见，西顾泪盈睫。
0	0	0	0	0	0	0	0	0	0	0	1	其四,秋风西北来，一夕几万里。湛湛长江枫，落叶逝流水。自非贞劲草，颜色槁欲死。时当蛰蛟龙，么么况蝼蚁。塞墐非不可，旨蓄焉所恃。空褚乏裳衣，敝絮谁与理。阳春何日还，悲哉远游子。
0	1	0	0	0	0	0	0	0	0	0	0	寄台郎张质夫,春愁忽得故人书，喜极成悲泪满裾。冀野驽骀虚伯乐，鲁门钟鼓骇爰居。全家荡析饥寒切，病骨支离志虑疏。敢以浮名误知己，缄辞写意愧何如。
0	0	0	0	0	0	0	0	0	1	0	0	闺怨,头上百宝钗，终身不相失。唯有鸳鸯席，承欢难可毕。
0	0	0	0	0	0	0	0	0	0	0	1	其七 神祠晚钟,越国神祠人乞灵，铿鍧钟响风前听。华鲸吼处月在户，惊破幽居尘梦醒。声声咽秋几昏暮，村叟溪童趁归路。遥知敲断故乡心，渺渺关山隔烟雾。
0	0	0	0	1	0	0	0	0	0	0	0	狱中上崔相涣,胡马渡洛水，血流征战场。千门闭秋景，万姓危朝霜。贤相燮元气，再欣海县康。台庭有夔龙，列宿粲成行。羽翼三元圣，发辉两太阳。应念覆盆下，雪泣拜天光。
0	0	0	0	0	0	0	0	0	0	0	1	八月二十五日夜偶阅地图至西川崇庆州因忆子启王太守感赋一首,我有故人在崇庆，忽看图志忆当年。北来已近三秋别，西上宁回万里船。峡口猿啼山月上，关头雁度野烟悬。如今纵有千钟酒，谈笑何因醉此筵。
0	0	0	0	0	0	1	0	0	0	0	0	杏花,浅注胭脂剪绛绡，独将妖艳冠花曹。春心自得东君意，远胜玄都观里桃。
0	0	0	0	0	0	0	0	0	0	0	1	登军山用徐澹庐韵,平生爱山游，腰脚不遑惜。朅来登车峰，一揽江天碧。山中猿与鹤，大半隶仙籍。老树拱揖人，飞花笑迎客。槛泉一何清，瀹茗吸云液。一坐憺忘归，千岩黯将夕。惊风振天末，落日逗云隙。回首望城闉，人间何役役。行当谢尘劳，归隐就泉石。君看冥冥鸿，没影寥天一。
0	0	0	0	0	0	0	0	0	0	0	1	沙溪铺晚泊,初晴江落见沙痕，断浦寒舂近莫村。闽岭烟斜春树重，楚江风静夜云屯。独怜岁月心难变，短发江湖忧自存。何处故乡频问伴，白云遥指是关门。
0	0	0	0	0	1	0	0	0	0	0	0	登北高峰访僧不遇,短衣小轿入湖村，渐上高峰步步痕。经阁竹边斜有路，僧房云里半开门。花深洞口啼山鬼，日晚岩前见世尊。欲问老禅方丈去，火温茶灶一瓢存。
0	0	0	0	0	0	0	0	0	0	0	1	春闺,千树桃花映粉楼，东风万点逐波流。落红不是题诗叶，愁向人间寄得不。
0	0	0	0	0	0	0	0	0	0	0	1	九日大司马龚公招同诸子集城南登高以东篱南山为韵四首 其一,令公开宴地，秋色翠微中。雁带边城雨，台临古木风。乡心纷远近，客望各西东。四海孤踪晚，登高几处同。
0	0	0	0	0	0	1	0	0	0	0	0	寄陈光哲,煮雪炉边夜坐痴，踏青驴上晓行迟。不知多少相思味，换得春来两鬓丝。
0	0	0	0	1	0	0	0	0	0	0	0	长门怨,自闭长门经几秋，泪珠时傍枕函流。多情却被无情恼，得宠忧时失宠忧。香辇不回花自发，仙娥终去月难留。晚来风起花如雪，空逐春泉出御沟。
0	0	0	0	0	0	1	0	0	0	0	0	出留都寄怀诸同志,凉风西下蹴征尘，秋老平芜入望真。山气空青天欲晓，草根微绿梦回春。从前虚度犹今我，别后相思又几人。只为知心深爱惜，难言富贵不如贫。
0	0	0	0	0	0	0	0	0	0	0	1	滞雨,滞雨长安夜，残灯独客愁。故乡云水地，归梦不宜秋。
0	0	0	0	0	0	0	1	0	0	0	0	江村,黯澹江村春日斜，汀洲芳草野田花。孤舟横笛向何处，竹外炊烟一两家。
0	0	0	0	1	0	0	0	0	0	0	0	其六 过杏村,杏花富赵村，佳名昉唐代。酣酣红雨春，芳葩谁不爱？转眼铁炉步，发问莫能对。杏村无杏花，赵村亦安在？
0	0	0	0	0	0	0	0	0	0	0	1	送裴图南,黄河渡头归问津，离家几日茱萸新。漫道闺中飞破镜，犹看陌上别行人。
0	0	0	0	0	0	0	0	0	0	0	1	暑夕,烦暑不能寐，望乡忆宵征。开门海月白，高枕林风清。不饮畏投辖，将歌思濯缨。谁家横短笛？吹尽楚关情。
0	1	0	0	0	0	0	0	0	0	0	0	塞上伤战士,战士说辛勤，书生不忍闻。三边远天子，一命信将军。野火烧人骨，阴风捲阵云。其如禁城里，何以重要勋。
0	0	0	0	0	0	1	0	0	0	0	0	寄怀宁海王香坪明经,语溪春酒别同袍，三载相思首重搔。江汉水趋吴地远，东南云阻越山高。重来感事凋双鬓，何处逢君醉浊醪。闻道传经多胜概，未妨垂白卧蓬蒿。
0	0	0	0	0	0	0	0	0	0	0	1	其六,琴剑从容出石头，壮怀争羡故乡游。九峰三泖初归客，鲈脍莼羹正及秋。綵服登堂君自乐，白云凝睇我深愁。思亲亦有还乡会，安得相随共买舟。
0	0	0	0	0	0	1	0	0	0	0	0	北固山阁夜时日本结城琢中村兼善及李亦元陶矩林俞恪士同游,怪底江声乱沸蜩，梦痕飘尽古今遥。兹来结客海内外，相对凭栏天泬漻。霄汉酒杯星自落，楼台石壁月初邀。依然笳鼓山川夜，泪堕年年上下潮。
0	0	0	0	0	0	0	0	0	0	0	1	登圭峰二首 其二,湖山万里曾开眼，此地还招我一来。老寺棱棱栖古佛，洪泉隐隐作真雷。垂观万状俱呈献，却叹浮生能几回。何日会寻王子晋，乘槎东去问蓬莱。
0	0	0	0	0	0	0	0	0	0	0	1	移居后谩述 其一,故园归梦绕云涯，犹向风尘阅岁华。暂载图书游帝阙，乍开林馆拟山家。清阴渐匝龙池柳，小径新移鹿苑花。忆昨山中期道士，绿槐庭下煮胡麻。
0	0	0	0	0	0	0	0	0	0	0	1	庚申除夕与胡虞卿唐其引家弟德仲德安守岁,诘旦欣传御历新，山城兹夕且停轮。岁时风俗非吾土，柏酒兰灯自故人。剩有隔年枝上雪，潜移半夜坐中春。天涯相对难成寐，想像鸳班集紫宸。
0	0	0	0	0	0	0	0	0	0	0	1	其十,回首望乡井，窅在东南隅。倦鸟不出林，胡为涉川涂。冬半多北风，疲马不奈驱。昔行气长健，兹来感有馀。园田苟可治，岂不怀安居。
0	0	0	0	0	0	0	0	0	0	0	1	题画梅，赠汪杏泉（时新登甲榜回籍）,一枝又占故园春，犹是天公雨露仁。剩有延平祠入梦，已无花下咏花人！
0	0	0	0	0	0	0	0	1	0	0	0	咏史（下） 其一 王荆公,鸳鸿阵阵落南溟，长乐钟中黑眚行。逐客不愁人鲊瓮，荷花落日第含情。
0	0	0	0	0	0	0	0	0	0	0	1	舟泊高良涧晤胡雨村表舅感成二律 其一,少小离乡久，良朋讯渺茫。问名知戚谊，话旧感沧桑。世乱衡文贱，家贫作客常。年来慕投笔，愧怍嫁衣裳。
0	1	0	0	0	0	0	0	0	0	0	0	哭尹子渐（其弟师鲁守潞）,故人河内守，昨日报已亡。同气泣上党，悲风生太行。曩为众所惜，今复人共伤。阮籍本真率，感慨寿不长。
0	0	0	0	0	0	0	0	0	0	0	1	春去,萍藻经春高石床，水亭终日柳花香。坐忘屋里青山近，卧起天涯绿草长。楚国登楼空作赋，梁园啼鸟苦思乡。东栏芍药三年别，谁护西湖夜雨狂。
0	0	0	0	0	0	0	0	0	0	0	1	阳关曲 赠张继愿,受降城下紫髯郎，戏马台南旧战场。恨君不取契丹首，金甲牙旗归故乡。
0	0	0	0	0	0	0	0	0	0	0	1	其二,战袍簇锦炫朝晖，万里边城纵武威。沙苑不归蕃帐马，将星空堕塞垣扉。草荒高冢埋金剑，云锁空山暗铁衣。一段英雄招不返，野花香冷雨霏霏。
0	0	0	0	0	0	0	0	0	0	0	1	登望冈楼,散步此楼望，慨然悲故乡。凉风生木末，愁绪极天长。江岸秋田阔，山城落日荒。无人结高会，明日是重阳。
0	0	0	0	0	0	0	0	0	1	0	0	次韵斯远见寄,近市嫌纷扰，山居取静深。俗尘虽远隔，住处阙同临。孰愈思君瘦，频来可老吟。便应如对面，何止伴孤斟。
0	0	0	0	0	0	0	0	0	0	0	1	边思,西风方折胶，戍兵出已屡。赤藏候骑归，翩翩如鸟羽。穹庐旧所居，不远横山路。汉将知为谁，三军倚全护。上赖天子圣，边方无斗捕。运筹有馀略，彫弓射狐兔。何谢苍头公，回为儿女顾。
0	0	0	0	0	0	0	0	0	0	0	1	其五,千峰同听大荒鸡，铁篴刀砧意尽迷。到处月眉遭鬼啖，总非人境怯乌啼。泪弹瀚海愁难远，日照天山冷易低。生死竟谁能预料，玉关只隔一丸坭。
0	0	0	0	0	1	0	0	0	0	0	0	扬州怀古 其一,惆怅繁华事已非，寒波缥缈夕阳微。雷塘雨过山花碧，瓜步云开木叶稀。自昔参军多感慨，重来水部惜芳菲。离宫别馆今何处，坐见孤蓬日日飞。
0	0	0	0	0	0	0	0	1	0	0	0	河内乡村,清阴十里看脩篁，村市人家倚太行。屋后分畦葵叶嫩，门前流水稻花香。秋林有果皆堪摘，春酒无肴亦可尝。此地居民真快乐，他时归老定难忘。
0	1	0	0	0	0	0	0	0	0	0	0	吴江晓发,江湖风雨暗斜晖，历乱云山入望微。司马闻移京口旆，将军未解洞庭围。角声悲壮迎金鼓，水色光寒上铁衣。不尽客怀帆影外，又看秋雁向南飞。
0	0	0	0	0	0	0	0	0	1	0	0	闺怨十首 其一,绣被重重捲不舒，绿窗春蚤燕来初。东风底事关双泪，湿透红笺小字书。
0	0	0	0	0	0	0	0	0	0	0	1	黑柏沟祖茔被楚民侵占蒙制军清还读罢檄语感而泣下,故园西望恨长吞，月近顽云势易昏。旋马久悲无夏屋，圭田何处问荒原？幸归百世岗峦地，得妥当年泉壤魂。日暮秋风生万壑，几回衫袖掩啼痕！
0	1	0	0	0	0	0	0	0	0	0	0	借山楼为汤俟庵作,十二阑干百尺楼，千年风景一时收。不妨老子常开眼，曾辱高峰为点头。爽气隔帘时冉冉，岚光浮座晚悠悠。姑苏景物分明是，底用思乡感旧游。
0	0	0	0	1	0	0	0	0	0	0	0	其七,汉宫明月照边关，马上啼红去不还。非是琵琶解愁思，玉颜容易到天山。
0	1	0	0	0	0	0	0	0	0	0	0	望夫石,匪石坚贞谁氏妻，芳魂已逐杜鹃西。千里时悬关塞目，百年空对远山眉。梳云掠雨饶妆点，泣月悲风叹粉泥。燕燕莺莺畴作侣，忽闻山峡有猿啼。
0	0	0	0	0	0	1	0	0	0	0	0	淮上闻雁寄仲恭,攲枕船舷夜橹停，数行南去雁如绳。起来欲寄相思字，高拂银河唤不应。
0	0	0	0	0	0	1	0	0	0	0	0	闲居八首（存二首） 其一,扫月开三径，锄烟憩半陂。种鱼新水足，题凤故情痴。裘马因人热，林泉与我私。田间复何乐，长穗向风垂。
0	0	0	0	0	0	0	0	0	0	0	1	宫文学转王官致政,王门堪吏隐，虚左待君来。醴酒恩非薄，长裾念已灰。未临都讲席，先上望乡台。桃李阴初合，含情更一杯。
0	0	0	0	0	0	0	0	0	0	0	1	燕二章 其一,燕飞何仄仄，苦尔亦离家。高城已无柳，朱门今宿鸦。长安有春色，不似故园花。辜负二三月，吾怜尔计差。
0	0	0	0	0	0	0	0	1	0	0	0	出南康府城西门望庐山云气,门开星湾北，郡抱沙洲面。旬日风四霾，晨容豁一变。融融霁气中，野旷山葱茜。我与匡庐君，始以真相见。兜罗罥半腰，玉帘垂一线。濛濛嘘淡白，吞吐青瑶片。大哉肤寸泽，端可六合遍。顾以晴翠光，洗我连宵倦。衡云祷无私，海市祈敢炫。半日竹舆上，泠风有余善。
0	0	0	0	0	0	0	1	0	0	0	0	田家词,为农谨天时，四体务勤力。日夕耘耔罢，植杖聊假息。儿童原上牧，妇女机中织。田家无别事，俯仰惟衣食。黾勉共百年，辛苦何所惜？世有五侯贵，农人梦不及。但愿风雨好，一穗千万粒。卒岁无徵科，庶免忧儋石。
0	0	0	0	0	1	0	0	0	0	0	0	武昌怀古 其一,大别山头望九嶷，武昌城下柳垂丝。因风玉笛来何处，跨鹤仙人去几时。狂到祢衡偏爱死，才如崔颢例称诗。偶来凭眺添惆怅，独立沧江总系思。
0	0	0	0	0	0	0	0	0	0	0	1	送进士苗纵归紫逻山居,汝上多奇山，高怀惬清境。强来干名地，冠带不能整。常言梦归处，泉石寒更静。鹤声夜无人，空月随松影。今朝抛我去，春物伤明景。怅望相送还，微阳在东岭。
0	0	0	0	0	1	0	0	0	0	0	0	哭亡友陈君狱仙一首,丈夫谁不死，一死竟何名。麡角非时出，鸿毛落地轻。豪疑湖海气，交乏劝规情。春草茫茫绿，无端哭贾生。
0	0	0	0	0	0	0	0	0	0	0	1	江懋忠七十从军之燕,千金紫马百金装，白首穷边烈士肠。一雁正来君又去，二毛虽短剑还长。燕台马死崩寒日，易水魂归哭夕阳。筋力尚堪三百战，牙旗秋卷塞云黄。
0	0	0	0	0	0	1	0	0	0	0	0	寄远士表弟,桃浦飞花绿水长，潘兄阮弟合山装。西湖灯火南湖月，何地相思不断肠。
0	0	0	0	0	0	0	1	0	0	0	0	又送别,岐路方为客，芳尊暂解颜。人随转蓬去，春伴落梅还。白云度汾水，黄河绕晋关。离心不可问，宿昔鬓成斑。
0	0	0	0	0	0	0	0	0	0	0	1	秋暮候家僮不至,少日疏狂惯，中年感慨同。梦啼惊泪雨，坐久怯头风。把酒嗔浮蚁，看书惜过鸿。故园归渐近，凭问菊花丛。
0	0	0	0	0	0	0	0	0	0	0	1	诸将五首 其一,元戎专阃夜郎遥，?道烽烟万里销。略地自开诸郡市，瞻天还帅百蛮朝。阶前掾佐多腰艾，帐下材官半射雕。谁谓南人畏诸葛，将军原是汉嫖姚。
0	0	0	0	0	0	0	0	0	0	0	1	家居感兴,寻常驱马即天涯，腊雪春风感岁华。不及帘前双燕子，年年来绕故园花。
0	0	0	0	0	0	0	0	0	0	0	1	哭天瑞 其一,六尺长身一瘦筇，天涯随处寄行踪。牛冈旧卧留双穴，龙脉新分定几峰。茆舍敢来天子问，布衣还许上公封。独怜叔亮千年冢，漠漠青莎鸟迹重。
0	0	0	0	0	0	0	0	0	0	0	1	雪夜何文客过宿城南旅舍,斗酒深宵度不难，何妨相对雪漫漫。乡心断绝惟沉醉，谈兴支离可破寒。旅榻挑灯人万里，严城传柝月三竿。翻思剪韭年前事，一夕风吹客思乾。
0	0	0	0	0	0	0	0	0	0	0	1	至日,客中双鬓老尘埃，海角仍逢至日来。近腊风光初染荔，新阳气力仅浮灰。豆糜厌胜怜荆俗，云物书祥忆鲁台。搔首故园心欲断，少陵赖有掌中杯。
0	0	0	0	0	1	0	0	0	0	0	0	蓟北书事,度碛如经海，茫然但见空。戍楼承落日，沙塞碍惊蓬。暑过燕僧出，时平虏客通。逢人皆上将，谁有定边功。
0	0	0	0	0	0	0	0	0	0	0	1	春日登粤王台,飘零回望故园空，纵入芳菲似梦中。草接尘沙青不得，云离烟火白无穷。岂因万马惊归燕，愁向千家数废宫。寂寂古台南武迹，肯容山褐振春风。
0	0	0	0	0	0	0	0	0	0	0	1	平凉城下作兼怀阎柱峰太守（曾履）时柱峰秩满入都,数峰残雪压城低，翻动银杯滑马蹄。青史几朝驱铁骑，白头万里望金鸡。渭州山拱都卢北，泾水源生薄洛西。不见故人阎立本，邮亭谁伴醉如泥。
0	0	1	0	0	0	0	0	0	0	0	0	登小孤山,忽有苍翠来眉锋，跃然令我呼短筇。波心倒插白玉柱，水面秀出青芙蓉。平分吴江楚江地，对耸天南天北峰。老夫铁笛欲吹却，恐向盘涡惊卧龙。
0	0	0	0	0	0	0	0	0	0	0	1	拟出塞行,丈夫既许国，不复论死生。按剑出门去，万里如家庭。登高望山川，长啸天为青。安知百世下，史册书姓名。将军出马邑，校尉驰龙城。战苦戈戟残，道远霜雪清。野马嘶落日，哀笳动连营。此时不封侯，嗟哉李北平。
0	0	0	0	0	0	0	0	0	0	0	1	西行,八千里外客河湟，鸟鼠山头望故乡。欲问别来多少恨，黄河东去与天长。
0	0	0	0	0	0	0	0	0	0	0	1	其二,还家傥无事，莫负故园春。衣锦儿嬉尔，从来笑买臣。
0	0	0	0	0	1	0	0	0	0	0	0	寻人不遇（一作寄人）。（一作包何诗）,闻说到扬州，吹箫有旧游。人来多不见，莫是上迷楼。
0	0	0	0	0	0	0	0	0	0	0	1	喜翁山归自辽东,羊裘布帽雪霜凝，几载风尘寄迹僧。名姓隐交随五岳，须眉留得拜诸陵。应知徐庶心徒苦，却恨留侯事未能。归卧故园薇渐长，西山同约几时登。
0	0	0	0	0	0	0	0	0	0	0	1	湖上行春,踏破六桥杨柳烟，乡心迢递怯啼鹃。好花岁岁仍相似，白发星星不再玄。囊里有金堪一醉，瓢中无药可千年。游人不管兴亡事，但把笙歌闹彩船。
0	0	0	0	0	0	0	0	0	0	0	1	晚宿尹村见新月,忆向长安别，还随此地亲。光从今日始，影若与年新。乍觉因春妩，非关对客颦。一般愁寂意，留伴未归人。
0	1	0	0	0	0	0	0	0	0	0	0	秋日村居杂诗,幽栖屏迹小村中，风景依稀柳市同。蔬圃秋声瓜架雨，草桥野色藕池风。喧阗腰鼓迎田祖，酩酊肩衣散社翁。最爱山前霜信早，千林柿叶一分红。
0	0	0	0	0	0	0	0	0	0	0	1	游九华山,万仞悬崖一径通，涧边修竹郁青葱。山山晓日新妆出，远近蛾眉各不同。
0	0	0	0	0	0	0	1	0	0	0	0	闲居书事,幽居经宿雨，屐齿遍林塘。一境无过客，千山自夕阳。昼禽多独语，夏木有馀凉。招隐诗慵寄，时清谁肯忘。
0	0	0	0	0	0	0	0	0	0	0	1	十五夜与傅丁戊月坐得圆字,海月三山出，江城万井联。故乡望牛斗，清夜共婵娟。流影移庭竹，浮光满瓮泉。相看浑是梦，得意几回圆。
0	0	0	0	0	0	0	0	0	0	0	1	其三,访友扁舟挂席轻，梨花吹雨五茸城。文章兴废关时代，兄弟飘零为甲兵。茂苑听莺春社饮，华亭闻鹤故园情。众中谁识陈惊座，顾陆相看是老成。
0	0	1	0	0	0	0	0	0	0	0	0	雨,急雨来石壁，飘然空外泻。远树湿残红，徘徊莺不下。好鸟尚惜春，孤花已报夏。铁马从东来，阴云惨欲射。谁向蟠溪隐，蓑笠恐不暇。寄愁与东风，注目寒江夜。
0	0	0	0	0	0	1	0	0	0	0	0	寄云城知已,琵琶洲畔白云城，红树千行隔短亭。尘迹自悲衣欲化，故交谁复眼长青。江空木落雁初度，院小灯残酒半醒。终夕相思不相见，碧山寒月照疏棂。
0	1	0	0	0	0	0	0	0	0	0	0	咏史诗 铜雀台,魏武龙舆逐逝波，高台空按望陵歌。遏云声绝悲风起，翻向樽前泣翠娥。
0	0	0	0	0	0	0	0	0	0	0	1	张都统怀古四首 其一,慇勤圯上一编书，汉四百年归卷舒。晚节莫教闲辟谷，皇王事业岂难如。
1	0	0	0	0	0	0	0	0	0	0	0	哭张文厚,造化无私信有无，死生之事亦糊涂。儒林这样真男子，大块何堪此丈夫。流泪枕边孀妇老，伤心膝下凤儿孤。交游勿谓无知己，絮酒荒山我是乎。
0	0	0	0	0	0	0	1	0	0	0	0	至洪泽寄吕少冯介然,来往都梁真有期，瘦藤挈挈要追随。独怜老子蒙头睡，不见梅花如雪时。经炉饱附僧伽火，斋钵长分庾氏糜。岁暮东窗好晴日，传声阿遁正相思。
0	0	0	0	1	0	0	0	0	0	0	0	彊村校词图为沤尹题 其一,眼枯倚杖莽扬尘，嬴蹶刘颠老此身。指正九天遗一世，作痴谁泣校词人。
0	0	0	0	0	0	0	0	0	0	1	0	九月十六日夜梦驻军河外遣使招降诸城觉而有作,杀气昏昏横塞上，东并黄河开玉帐。昼飞羽檄下列城，夜脱貂裘抚降将。将军枥上汗血马，猛士腰间虎文韔。阶前白刃明如霜，门外长戟森相向。朔风卷地吹急雪，转盼玉花深一丈。谁言铁衣冷彻骨，感义怀恩如挟纩。腥臊窟穴一洗空，太行北岳元无恙。更呼斗酒作长歌，要遣天山健儿唱。
0	0	0	0	0	0	0	0	0	0	0	1	闻亦非隐天目,天目中峰变，晴岚万壑阴。马嘶荒草断，人宿暮云深。何日乘潮上，别峰清欲临。遥知携手处，应尽故园心。
0	1	0	0	0	0	0	0	0	0	0	0	宿皋亭山下田家,山中无节物，新月在茅檐。主人肯留客，遂为信宿淹。夜久春气和，露下衣微沾。步步踏梅影，画格参浓纤。悄然诸峰静，不觉更漏添。归寻一枕梦，酒家指青帘。
0	0	0	0	0	0	0	0	0	0	0	1	其三,喔喔鸡啼墅，狺狺犬吠村。遇樵微有路，因汲半开门。老子将停轨，舆人请载奔。诘朝如未已，兀坐复奚论。我亦贪奇观，行因用汝言。既孤裘坐拥，宁惮笔时援。柳絮憎陈语，梅花忆故园。冻髭真易折，皴手讵能温。
0	1	0	0	0	0	0	0	0	0	0	0	哭林逸人 其一,水明楼上看明月，共对冰盘品荔枝。今日谱成君不见，年年肠断荔枝时。
0	0	0	0	0	0	1	0	0	0	0	0	得张舍人（霔）皖口书却寄,六年不见张右史，忽诵秦游一卷诗。韩孟元刘无定格，尤萧范陆有馀师。归逢滦鲫堆盘日，到及江花夹岸时。试计合并何地好，须凭来雁慰相思。
0	0	0	0	0	0	0	0	0	0	0	1	度枫木岭,初谓山拂天，飞鸟不可度。逡巡蹑危磴，乃即我行路。百折顿攀援，十步九回顾。高林忽在下，衣襟有云雾。倒景犹照人，平地黯将暮。方当日月过，似可捉乌兔。飞瀑如天河，所少鹊成渡。东北望故乡，江流莽倾注。长风动万里，独立难久伫。
0	1	0	0	0	0	0	0	0	0	0	0	梅,不受世间尘土涴，山之南北水之涯。识中庸里有素隐，怪小雅中无白华。半点精神春滴淅，一寒风骨雪槎牙。淡妆人去罗浮远，肠断东风璧月斜。
0	0	0	0	0	0	0	0	0	0	0	1	舟中元旦,爆竹散晴烟，湘江万里船。客行方楚尾，春至在舟前。长日开新景，乡心续旧年。高堂良宴会，相望在遥天。
0	0	0	0	0	0	0	0	0	0	0	1	范潞公去官归里,山色故园好，妒君归及春。诗从携杖得，名以去官真。林笋甘于蜜，湖莼绿似蘋。试看纸尾署，谁不叹风尘。
0	0	0	0	0	0	0	0	0	0	0	1	思家,长卧凤城隈，乡心日夜催。小人犹有母，明主漫怜才。木叶千山雨，江湖八月雷。倚闾秋欲尽，底事不归来。
0	0	0	0	0	0	0	0	0	0	0	1	同方上舍集施山人二首（时立春前一日） 其一,旅况新年接，乡心故国同。吟犹怀洛下，语渐识齐东。径草初回绿，园桃欲放红。朝携双蜡屐，南陌斗春风。
0	0	0	0	0	0	0	0	0	0	0	1	荒村,霁色催征骑，荒烟望戍楼。断云寒绕树，残雪晓盈畴。菽水经时缺，风尘几日休。归心同塞雁，迢递下河洲。
0	0	0	0	0	0	1	0	0	0	0	0	寄秦参政,净几明窗尚友轩，道情诗思共悠然。春宵几度相思梦，霁月光风各一天。
1	0	0	0	0	0	0	0	0	0	0	0	梅,隔年曾与此花游，今日花开胜昔稠。着雪有情因弄色，临风无语似含愁。三更孤影当窗立，一缕幽香傍水浮。骨瘦惟君能傲世，不知果否几生修。
0	0	1	0	0	0	0	0	0	0	0	0	将之浙江延祖子山师柔会别饮散独宿空亭遂书怀别,蜀客向何处，欲观浙江潮。舣舟吴门栅，况会故人招。置酒吴亭上，无人吹紫箫。浩观万物变，飒尔生凉飙。遂恐时节晚，芳兰从此凋。功名竟安在，富贵空寥寥。鸿鹄举千里，鸾凤翔九霄。胡为蓬蒿下，日夜悲鹪鹩。车马夕已还，行人亦飘飖。浩然沧海志，寂寞守空宵。
0	1	0	0	0	0	0	0	0	0	0	0	宿芳村谢氏追和先公留题韵,树绕芳村路，山行复此过。人来伤旧雨，书法想元和。轩盖惭先世，林泉负宿疴。庭兰诸谢在，能诵昔时歌。
0	0	0	0	0	0	0	0	0	0	0	1	宪伯东村兄游紫岩有怀用蔡忠惠韵寄惠赋此答之,故国名岩话紫霄，栋梁结构自前朝。深林鸟雀依山院，流水桃花过野桥。春满江城低藉草，月明海市远听潮。诗成更觉乡心倍，鸿雁南飞路不遥。
0	0	0	0	0	0	0	0	1	0	0	0	哭吴道粹学士,结束并州骑，雍容使者车。乃心长象阙，称旨得金鱼。熊鸟空遗术，龙蛇有谶书。平生一笑乐，回首涕盈裾。
0	0	0	0	0	0	1	0	0	0	0	0	寄郑高士 其二,方瞳广颡古先生，气秉先天独混成。辟谷斋房餐石髓，采苓幽涧役山精。星辰夜动龙缠剑，风露秋清鹤载笙。别后仙踪杳难觅，相思几度梦登瀛。
0	0	0	0	0	0	0	0	0	0	0	1	拟回车驾言迈,驱车临广陌，驾言归故乡。天空木叶下，百草凄以黄。万物有衰歇，人命安得长。骎骎西日颓，桑榆留夕阳。停轨失咫尺，疾骋无迷方。黾勉崇令德，千载垂清光。
0	1	0	0	0	0	0	0	0	0	0	0	寿阳道上寄李中丞,足迹半天地，长歌行路难。树昏鸡语涩，沙响马蹄酸。急水层冰裂，空山片月寒。好将迟暮色，写向故人看。
0	0	0	0	0	0	0	0	0	1	0	0	闺怨一百首次孙西庵原韵 其七十,花笺书价费钗金，四壁虽空未卖琴。荏苒不知寒又到，落花曲里奏愁心。
0	0	0	0	0	0	0	0	0	0	0	1	闺情 卜归,南浦萧条音信稀，百劳东去燕西飞。玉钗敲断灯花冷，游网乘空蟢子非。沉水斋心燃宝鼎，金钱纤手卜灵龟。数期细认先天课，甲乙爻加归未归。
0	0	0	0	0	0	0	0	0	1	0	0	登下埔金龙山寺,花含久蕊逐时开，笑侣登高一放怀。晚景未应嫌路远，举头咫尺是天台。
0	0	0	0	0	0	0	0	0	0	0	1	过范山人双塔寺旅舍,赤日风驱九陌尘，禅房挥麈待幽人。坐怜白鸟下双树，不见繁华过一春。燕酒味浓誇薏苡，越乡心断有鲈莼。荣途烦劫难除却，何似云门息此身。
0	0	0	0	0	0	0	0	0	0	0	1	九日登北楼示客,九日登高可强欢，听歌莫放玉杯乾。黄花烂漫宜新酒，白发稀疏落小冠。桂水波光趋海急，峡山岚翠带云寒。故乡万里知何处，更凭朱栏向北看。
0	0	1	0	0	0	0	0	0	0	0	0	竹,窗户尽萧森，空阶凝碧阴。不缘冰雪里，为识岁寒心。
0	0	0	0	0	0	0	0	0	0	0	1	夜泊富阳,秋夜江风急，楼船水月明。汀洲散渔火，烟树隐山城。雁逐星河没，虫依草岸鸣。乡心愁欲绝，何处捣衣声。
0	0	0	0	0	0	0	0	0	0	0	1	其三十六,梦里思归问故乡，明明说与尚徉狂。白云尽处重回首，无限青山对夕阳。
0	0	0	0	0	0	0	0	0	0	0	1	其四,秘府图书阅半交，故园松菊可全抛。何时更约开新社，与子山中共结茅。
0	0	0	0	0	0	0	0	1	0	0	0	次韵赵景文见寄怀亲,薄俗滔滔逐水流，谁能古道两绸缪。白云终日静相向，紫气有时来更留。啼鸟已呼春到了，醉驴曾记旧游不。山林乐事输君早，未遇仙炊已转头。
0	0	0	0	0	0	0	0	0	0	0	1	其三,伊昔嘉隆时，文章尚丹雘。矫矫济南生，突过黄初作。百年少知已，褒讥互参错。风习使之然，诗书徇然诺。凄凉白云署，前贤遂寥廓。君初领法曹，追踪好栖托。此行过历下，高风缅如昨。太白游山东，后来访庐霍。独爱宣州城，江山足吟谑。读君官舍诗，乡心恋岩壑。目断敬亭云，口衔竹溪酌。借问谪仙人，何如谢康乐。
0	0	0	0	0	0	0	0	0	0	0	1	其三,病思归心走兔迒，自嗤幻境未渠忘。并州便作咸阳看，设若桑乾亦故乡。
0	0	0	0	0	0	0	0	0	0	0	1	其九,令子内庭书制诰，佳孙复作序班郎。一门三代沾恩泽，更着锦衣归故乡。
0	0	0	0	0	0	0	0	0	0	0	1	家报举次子志喜,乡心秋思满瑶京，忽报添丁慰旅情。岂谓双珠能照乘，且看凡鸟亦和鸣。劬劳转忆亲恩重，生养欣逢圣世平。到日祗堪供笑语，傍人休浪拟徐卿。
0	0	0	0	0	0	0	0	0	0	0	1	寒塘（一作司空曙诗）,晓发梳临水，寒塘坐见秋。乡心正无限，一雁度南楼。
0	0	0	0	0	0	1	0	0	0	0	0	宿英武城遇雨有怀京南知己,解鞍日暮宿山城，无那西风送雨声。漏远不闻宵柝警，馆荒惟对夜灯明。衾依古箦吟边冷，叶响虚窗梦不成。遥想江南知己别，相思多少故人情。
0	0	0	0	0	0	0	0	0	0	0	1	芦沟桥西村庄,芦沟桥西开隐扉，方塘曲槛故依依。帝城遥望云龙护，高馆閒随野鹿归。落日远山明断塔，暮烟衰柳带馀晖。清溪小艇堪忘世，忽忆江南旧钓矶。
0	0	1	0	0	0	0	0	0	0	0	0	歌者以西施舞侑觞,巧将歌舞学西施，宛见吴宫第一枝。秪恐当时浣纱处，风流翻不似今时。
0	0	0	0	0	0	0	0	0	1	0	0	送朱二十赴涟水,到县却应嫌水阔，离家终是见山疏。笙歌不驻难辞酒，舟楫将行负担书。为政必能安楚老，向公犹可钓淮鱼。鸾凰取便多如此，掠地斜飞上太虚。
0	0	0	0	0	0	1	0	0	0	0	0	奉寄太常陈少卿,阿阁巢高彩凤归，相思凄断越江涯。九重天远书来早，五色云深梦到迟。杜屋秋风吟自苦，膺舟夜月醉无期。野怀岑寂谁相慰，徒诵甘棠蔽芾诗。
0	0	0	0	0	1	0	0	0	0	0	0	游永州高山寺①,山郡寒花媚远天，九疑晴色近相连。寺当苍翠开图画，人在空濛驾羽仙。暮霭忽来迷万井，江光不断耿孤烟。高怀犹欲挑灯去，柳子遗踪惜惘然。
0	0	0	0	0	0	0	0	0	0	0	1	楼颊,山后山前十六州，天涯尽处是偏头。云开大漠风沙走，水折长河日夜流。万户金绘愁见月，千群铁骑畏逢秋。却思大汉无中策，一曲胡笳倚戍楼。
0	0	0	0	0	0	1	0	0	0	0	0	寄李存穆,闻道船中病，似忧亲弟兄。信来从水路，身去到柴城。久别长须鬓，相思书姓名。忽然消息绝，频梦却还京。
0	0	0	0	0	0	0	0	0	0	0	1	入塞行,万里挥鞭辞玉颜，愁心不断似天山。天生飞将从无命，笑向沙场射虎还。
1	0	0	0	0	0	0	0	0	0	0	0	哭某人诗四首 其一,频年京洛涴衣尘，本是河阳旧隐沦。感因道德交方古，契以文章意最真。忽□海南题柱客，浪传河上纬萧人。许尔千秋是知己，伤心便作九原身。
0	1	0	0	0	0	0	0	0	0	0	0	奉送宋中丞使河源,东周遣戍役，才子欲离群。部领河源去，悠悠陇水分。笳声悲塞草，马首渡关云。辛苦逢炎热，何时及汉军。
0	0	0	0	0	0	0	0	0	0	0	1	其二,县债三年了，乡心万里飞。一身如许瘦，百姓不妨肥。买宅凭谁办，抱琴何处归。诸公竞推毂，稳去著朝衣。
0	0	0	0	0	0	0	0	0	0	0	1	其九,吴苑出门春草萋，汶川行色柳依依。故园蔷薇绝堪赏，候水阻风归未归。
0	0	0	0	0	0	0	0	0	0	0	1	题颜辉沙漠出猎图,朔风卷地吹白草，阴山八月霜信早。塞外马肥弓力强，什什伍伍游沙场。沙场迢递千万里，白雁高飞天似水。翻身满引乌角弓，须臾血洒榆林里。猘子交驰疾若风，马蹄踣铁如游龙。嵩岳高高双眼碧，狐裘蒙茸鬓毛赤。不睹沙场画里真，岂知秋月笔通神。祗今塞上烟尘绝，群部俱来贡金阙。买缣欲写王会图，几度临风忆秋月。
0	1	0	0	0	0	0	0	0	0	0	0	襄阳怀古,旬宣南驻楚江湄，登眺悽然泪欲垂。秋雨蒹葭文焕垒，春风蘋藻寿亭祠。岘山不改当年色，汉水应无旧勒碑。日暮平原春烧起，恍疑吴晋合兵时。
0	0	0	0	0	0	0	0	0	0	0	1	题望思图,苍梧九炭勿言远，不隔孤儿望乡眼。洞庭七泽勿言深，不满孝子思家心。孝子改山何所有，垄上乌啼白杨柳。十年归梦夜宫铨，千里它乡寒食酒。筑得楼居近基傍，空山落日暮云黄。岁晏天寒赋归去，雪后北堂意草长。春晖茫茫尺地老，一望一思何日了。桃花溪上饭胡麻，愿母长年颜色好。
0	0	0	0	0	0	0	0	0	0	0	1	闲居对雨忆钦佩,山馆雨声鸣不休，空阶野泉交互流。已思吏散得高枕，无奈花发增烦忧。风波中座忽反覆，乡关在望空夷犹。安得王郎共促膝，一写幽抱登江楼。
0	1	0	0	0	0	0	0	0	0	0	0	赓眠字韵,去年走马寻阳关，五里十里逢烽烟。孤臣泣血紫塞外，壮士倚剑青云边。今年卧病在江海，呼儿夜读归来篇。结茅松壁知何日，饱听一枕松风眠。
0	0	0	0	0	0	0	0	0	0	0	1	淮阳夜月,今夜淮阳月，清光似故乡。有人千里外，对月望淮阳。
0	1	0	0	0	0	0	0	0	0	0	0	柳,沐雨梳烟千万枝，春风挽住定何时。青窥镜里愁人眼，翠染机中织女丝。柔舞难容莺坐稳，轻摇易惹燕飞迟。可怜岁岁章台路，肠断忘归游侠儿。
0	1	0	0	0	0	0	0	0	0	0	0	柳絮,颠狂已见随风起，飘荡还应逐水流。九十春光容易老，等閒莫点少年头。
0	0	0	0	0	0	0	0	0	0	0	1	其二,早从师读易乾元，晚乃微探性命源。道在一前包宇宙，心无二处契羲轩。行将死矣依先冢，即合归欤理故园。二十馀年复韦布，人生焉用两朱轓。
0	0	0	0	0	1	0	0	0	0	0	0	山居寄友人,柴门半掩薜萝深，坐对青尊但笑吟。幽里自然堪忘世，闲中何事可关心。秋高山馆先闻雁，枫老人家欲动砧。惆怅知音隔城市，松风何处寄瑶琴。
0	0	0	0	0	1	0	0	0	0	0	0	贾谊,年少毋庸毁洛阳，才高虑远策深长。如何宣室成虚问，才傅长沙又傅梁。
0	0	0	0	0	0	0	0	0	0	0	1	送乡中故人,少小与君情不疏，听君细话胜家书。如今若到乡中去，道我垂钩不钓鱼。
0	1	0	0	0	0	0	0	0	0	0	0	寄董大宗伯,春江忆别石头寒，两见秋风蕙草残。病骨自怜淹拙宦，故人兼羡领仙坛。千秋谁不高元亮，四海其如望谢安。矫首云间瞻白雉，可能双腋借飞翰。
0	0	0	0	0	0	0	0	0	0	0	1	其二,青枫叶赤天雨霜，三叹聚散临重阳。篱边老却陶潜菊，托身白云还故乡。
0	0	0	0	0	0	0	0	0	0	0	1	宿良乡,小市良乡驿，征人暂解鞍。空林万木落，孤馆一灯残。旅色逢秋暮，乡心入夜阑。那知百里外，明日是长安。
0	0	0	0	0	0	0	0	0	0	0	1	其二,溪南茅屋掩荒苔，有梦恒从热处回。经岁故园无信到，一筝新雁送愁来。驱寒夜进蕉三叶，?药晨倾粥半杯。天末多情惟措措，似怜憔悴为频开。
1	0	0	0	0	0	0	0	0	0	0	0	村游,闭户苦无憀，行行不觉遥。人稀废古井，水退筑新桥。野店听山雨，僧厨馈药苗。湖中有高士，折简恐难招。
0	0	0	0	0	0	0	0	0	0	0	1	其四,宣武门高十丈尘，马蹄踏尽未归人。故园桃李如相待，为我花前问呵新。
0	0	0	0	0	1	0	0	0	0	0	0	春日閒居杂怀十首 其一,据梧空馆暂婆娑，回首残花梦寐过。末路逃名吾计晚，青春逐客故人多。诗篇不独疑冠盖，燧色犹闻隐薜萝。去就至今无一可，渐令华发怨蹉跎。
0	0	1	0	0	0	0	0	0	0	0	0	怀将帅，和徐贡觉用前韵,凉风天末洞庭波，苦战男儿戍玉河。戎马仓皇传露布，征鸿缥缈断云罗。心驰紫塞黄沙远，秋在吴山楚水多。三箭天山浑未定，诸君何日凯旋歌？
0	1	0	0	0	0	0	0	0	0	0	0	岳阳别李十七越宾,相逢楚水寒，舟在洞庭驿。具陈江波事，不异沦弃迹。杉上秋雨声，悲切蒹葭夕。弹琴收馀响，来送千里客。平明孤帆心，岁晚济代策。时在身未充，潇湘不盈画。湖小洲渚联，澹淡烟景碧。鱼鳖自有性，龟龙无能易。谴黜同所安，风土任所适。闭门观玄化，携手遗损益。
0	0	0	0	0	0	1	0	0	0	0	0	寄张皓亭 其一,晓起朝参懒，相思在朴巢。红尘无杂客，白雪有词曹。三伏不知暑，万山相向高。悠然北窗下，散帙落松涛。
0	0	0	0	1	0	0	0	0	0	0	0	竹,两竿烟筱翠涓涓，数里清阴带渭川。自抱岁寒君子节，凤凰不到已多年。
0	0	0	0	0	0	0	0	0	1	0	0	游山舟中遇风雨戏作,龙骧万斛去如鸿，巨浪惟能窘短篷。不是山灵嫌俗驾，一生常值打头风。
0	1	0	0	0	0	0	0	0	0	0	0	金陵怀古,远岸商歌不忍听，恨随纤草满沙汀。春归王谢空堂燕，风散齐梁废苑萤。紫盖黄旗人寂寞，琼枝璧月事飘零。新亭风景时时异，惟有垂杨似旧青。
0	0	0	0	1	0	0	0	0	0	0	0	怀梨花里三姊（戊戌）,相聚无多忽又分，倚栏望月倍思君。夜深花露沾衣湿，风度长天送雁群。
0	0	0	0	0	0	0	1	0	0	0	0	吴门得百?见怀诗次韵答寄,高天木叶下孤舟，憔悴还为蓟北游。从古销魂惟惜别，可堪送远及悲秋。燕云泪满鸿千里，板渚花残水一沟。今日吴江烹素鲤，尺书端为故人留。
0	0	0	0	0	0	0	0	0	0	0	1	赠钱塘蒋大令（星耀）,早岁人传二俊名，老泉遗集好编成。客来三径风如昨，官与西湖水共清。跌宕琴尊他日事，团圞宾客故乡声。须知大海萍还聚，无柰云山感别情。
0	0	0	0	0	0	1	0	0	0	0	0	寄刘石池,碧水情千里，青山隔万重。故人栖隐地，遥忆白云封。雪后应锄药，春来好课农。相思托明月，常照汉阳峰。
0	0	0	0	0	1	0	0	0	0	0	0	登摄山最高峰,初疑天际峰，鸟飞不可度。石磴几盘旋，忽到绝顶处。渐觉远村低，微茫隐烟树。长江拍云来，欲挟众山去。上方犹夕阳，干林黯将暮。立久薄寒生，客衣湿云雾。我生幸何如，得投灵境住。心静闻天香，超然发深悟。
0	1	0	0	0	0	0	0	0	0	0	0	怨诗二首 其一,采桑归路河流深，忆昔相期柏树林。奈许新缣伤妾意，无由故剑动君心。
0	0	0	0	0	0	0	0	0	0	0	1	秋日有怀徐仲裕 其一,前年七月去明州，却向京华住两秋。千里乡心双鬓改，朝来临镜不胜愁。
0	0	0	0	0	0	0	0	0	0	1	0	浣溪纱　　闺情,断颊微红眼半醒。背人蓦地下阶行，摘花高处赌身轻。细拨薰炉香缭绕，懒涂吟纸墨欹倾，惯猜閒事为聪明。
0	1	0	0	0	0	0	0	0	0	0	0	次韵欧阳伯威因书见寄,病过一春事，不惟嗟索居。酒杯疏到手，药裹每关予。曹务宁知马，悲歌岂为鱼。故人能枉问，安否报何如。
0	0	0	0	0	0	0	0	0	0	0	1	和蔡白石湖上晚眺,赴省鸡栖后，看山立马时。夕烟澹秋水，寒鹊附空枝。拙宦头堪白，乡心梦独知。犹闻歌雅调，不似越声悲。
0	0	0	0	0	0	0	0	0	0	0	1	其三,万国尚防寇，故园今若何。昔归相识少，早已战场多。
0	0	0	0	0	0	0	0	0	0	0	1	渡淮,淮水东流碧影光，风吹细雨杂花香。一溪柳絮飞轻雪，两岸莺声碎夕阳。蓟北浮云时极目，江南春色总萦肠。醉来恍惚真成梦，留取乡心问客航。
0	0	0	0	0	0	0	0	0	0	0	1	其四,一苇初航十里黄，故园归计渺何长。可怜兀兀青灯下，还似当年举子忙。
0	0	0	0	0	1	0	0	0	0	0	0	哭宛君姑叶安人 其一,三年空望剡溪船，惆怅儿家宕子缘。却似蓬山风引去，不教凡质近神仙。
0	0	0	0	0	0	0	0	0	0	0	1	西林晚归,春尽草木长，夕阳钟磬微。无言花自落，不住鸟还飞。空梵息群动，閒云送独归。寥寥对城市，深掩故园扉。
0	0	0	0	0	0	0	0	0	0	0	1	余以庚寅十月十日抵敝庐今恰三年感而有作偶成三律 其一,溯自洪都返故园，今朝倒指恰三年。举头但见松筠长，转盼那知岁月迁。幸有青山长在眼，休嗟白发已垂颠。此身傥未归黄壤，花下犹堪醉圣贤。
0	0	0	0	0	0	0	0	0	0	0	1	题东篱晚香图,池上凌霜菊，别来凡几秋。今朝见图画，忽起故园愁。
0	0	0	0	0	0	0	0	1	0	0	0	望九龙山积雪吊王孟端,每过九龙山，竟日得怡悦。况兹清景殊，晴峰戴残雪。积素嵌翠微，图画造物设。维舟独延伫，时时叫奇绝。舍人烟霞胸，云巢旧曾结。妙笔黄王閒，得力此岩穴。遗踪欲相访，好待芳菲节。
0	1	0	0	0	0	0	0	0	0	0	0	咏史五绝句 其二,风扫寒云紫塞开，长城雪后白成堆。自伤老眼昏尤甚，疑是秦人骨未灰。
0	0	0	0	0	0	0	1	0	0	0	0	游峡山,轩辕二帝子，弄笛开禺阳。江岸扁舟客，闻钟到上方。仙灵今阒寂，云水空青苍。欲遣愁心去，猿声岭外长。
0	0	0	0	0	0	0	0	0	0	0	1	秋兴,兔岭邯云外，羊祠楚甸中。乡心堪夜雨，旅病苦秋风。湖橘垂丹实，江蕉卷绿丛。幽姿不可见，倚树独书空。
0	0	0	0	0	0	1	0	0	0	0	0	偶成两绝句奉寄文若庭列 其一,强欲驰驱老不宜，故人虽在费相思。祗应大府多还往，职事虽忙不废诗。
0	0	0	0	1	0	0	0	0	0	0	0	哭旷伯逵,谁云死别且吞声，四海相知一友生。金石消磨心尚在，雨云翻覆事难平。兵前有檄求颜阖，江上何人葬祢衡。文字飘零家室散，为君忍泪记深情。
0	0	0	0	0	0	0	0	0	0	0	1	雪,岁转鸿钧腊已残，东风吹絮下天关。涨添吴楚千江水，压倒秦淮万里山。翠竹婆娑银凤舞，苍松辗转玉龙盘。不知天上谁横笛，吹落梅花满世间。
0	0	0	0	0	0	0	0	0	0	0	1	枕上复用道间乡字韵呈同人,爆竹声中度岁忙，椒花杯上换春阳。欠书元日神荼帖，又看新年傀儡场。客枕方酣千里梦，朝靴正踏五更霜。主翁须要惺惺在，富贵何如归故乡。
0	0	0	0	0	0	0	0	0	0	0	1	秋池四首 其一,身闲无所为，心闲无所思。况当故园夜，复此新秋池。岸闇鸟栖后，桥明月出时。菱风香散漫，桂露光参差。静境多独得，幽怀竟谁知。悠然心中语，自问来何迟。
0	0	0	0	0	0	0	0	0	0	0	1	闺词(二首) 其一,芳菲春色满楼台，人在天涯去不回。自倚雕阑看蛱蝶，微风吹送落花来。
0	0	0	0	0	1	0	0	0	0	0	0	小岁日对酒吟钱湖州所寄诗,独酌无多兴，闲吟有所思。一杯新岁酒，两句故人诗。杨柳初黄日，髭须半白时。蹉跎春气味，彼此老心知。
0	0	0	0	0	0	0	0	0	0	0	1	还至会稽寄乡中诸公,南北飘零短发斑，故乡今喜得生还。大车碧辗中原草，小舸青看两浙山。五斗米轻元亮达，一杯酒重季鹰间。预欣会合应联句，捲海搜春思不悭。
0	0	0	0	0	0	0	0	1	0	0	0	游大梅山护圣寺 其一,江东东畔更东山，又过东山数里间。试问招提在何处，万山深处白云环。
0	0	0	0	0	0	0	0	0	0	0	1	其四,故园西畔是西山，万壑千岩翠黛环。今日看图隔烟水，西风吹梦绕松关。
0	0	0	0	0	0	0	1	0	0	0	0	春日闲居三首 其一,陶云爱吾庐，吾亦爱吾屋。屋中有琴书，聊以慰幽独。是时三月半，花落庭芜绿。舍上晨鸠鸣，窗间春睡足。睡足起闲坐，景晏方栉沐。今日非十斋，庖童馈鱼肉。饥来恣餐歠，冷热随所欲。饱竟快搔爬，筋骸无检束。岂徒畅肢体，兼欲遗耳目。便可傲松乔，何假杯中渌。
0	0	0	0	0	0	0	1	0	0	0	0	述怀与魏叔子,我有匣中琴，庋之高石壁。三年不一弹，祇为知音隔。偶尔忽逢君，开囊鼓在昔。上念羲农人，下念采薇客。雅曲不须繁，所贵深衷白。弹罢各无言，西看楚天碧。
1	0	0	0	0	0	0	0	0	0	0	0	宫词 其一,月自朦胧草自春，粉痕啼损任罗巾。君王只向昭阳殿，歌吹时侵愁梦人。
0	0	1	0	0	0	0	0	0	0	0	0	咏萤,的历流光小，飘飖弱翅轻。恐畏无人识，独自暗中明。
0	0	0	0	0	0	0	0	0	1	0	0	闲居,傍忠泉剩旧茅庐，白拂青藤伴起居。不愿后身仍识字，祇祈当代再焚书。家风久矣宗三类，世事终然付六如。可奈学徒常错认，转将滓秽作清虚。
1	0	0	0	0	0	0	0	0	0	0	0	游少林寺,乱峰突兀问嵩林，福地烟霞望处深。石壁倚天青漠漠，女萝悬雾碧阴阴。落花风定栖禅影，樵唱月明应梵音。独坐悠然尘虑息，不知身世有华簪。
0	0	0	0	0	0	0	1	0	0	0	0	咏石,胜具论终古，寻幽属政成。待时藏磊落，得地斗峥嵘。锦驳苔文露，虹浮玉气明。梦池分到影，窗岫让吟情。乍恐翻湘燕，真疑刻汉鲸。滴秋湖溜入，触晓寺云生。紫汉仙机远，西陵客棹轻。映花雕槛接，碍竹翠鞭横。扣鼓非临岸，传书异谷城。愿将侯鹊瑞，旦暮奉承平。
0	0	0	0	0	0	1	0	0	0	0	0	望三山庵雪舟高士,落日维舟石鼓村，道傍茅屋几家存。云开玉女支机石，雨过金公种橘园。鸡大曾闻升碧落，豺狼欲出傍黄昏。山阴道士遥相忆，乘兴何由一叩门。
0	0	1	0	0	0	0	0	0	0	0	0	宋中送魏万之安西,梁苑微霜梨叶红，行人此日发关东。酒边怨别看长剑，马上惊心见断蓬。云散岳莲开泰华，月寒郊树隐新丰。穷秋亦有临边使，待尔题诗寄塞鸿。
0	0	0	0	0	0	0	0	0	0	0	1	其四,得承严谴是恩波，去国还家思若何。莫道故园春事少，古来迁客岭南多。
0	0	0	0	0	0	0	0	0	0	0	1	重阳前一日雪,自启柴扃望远峰，乡心落叶一重重。似怜登陟添愁思，处处台先著雪封。
0	1	0	0	0	0	0	0	0	0	0	0	村居月夜,微云不碍月，木落小庭宽。老去余残兴，朋来免独看。鹊飞愁到晓，牛喘不知寒。莫问悲秋意，关山行路难。
0	0	1	0	0	0	0	0	0	0	0	0	游锦屏山谒少陵祠堂,城中飞阁连危亭，处处轩窗临锦屏。涉江亲到锦屏上，却望城郭如丹青。虚堂奉祠子杜子，眉宇高寒照江水。古来磨灭知几人，此老至今元不死。山川寂寞客子迷，草木摇落壮士悲。文章垂世自一事，忠义凛凛令人思。夜归沙头雨如注，北风吹船横半渡。亦知此老愤未平，万窍争号泄悲怒。
0	1	0	0	0	0	0	0	0	0	0	0	秋闺词,一曲哀筝感素秋，梧桐落尽碧溪头。御沟叶上谁题怨，锦字机中自织愁。纨扇恩情空望望，鲤鱼书信更悠悠。双星不到银河近，风浪遥于隔十洲。
0	0	0	0	0	0	0	0	0	0	0	1	和毅伯见寄,欲问故人归未归，江湖不见雁南飞。青云未上辞乡国，白璧无因困褐衣。客里书来行李滞，江南春尽落花稀。倚门望断山川远，我却疑君此策非。
0	1	0	0	0	0	0	0	0	0	0	0	登大慧寺逌然台是日杜鹃鸣于北都,驱马出城阙，置酒临高台。高台见百里，坐望西山隈。云气何飘飘，仿佛接蒿莱。前有芳树林，清阴郁徘徊。飞鸟遗之音，宛转悽以哀。杜鹃非北羽，谁遣从南来。常恐商飙发，使我脩兰摧。长歌行路难，感激伤中怀。
0	0	0	0	1	0	0	0	0	0	0	0	扫墓有感寄东谷唐仲暹先生,去年寒食关西过，今岁清明浙左归。泛梗怕逢时改火，扫松哀极泪沾衣。山花恨里红成阵，暮草愁边翠作围。自怪春光相触忤，诗怀难与故人稀。
0	0	0	0	0	0	0	0	0	0	0	1	题还轩,老去情枯道自肥，大刀破镜露全机。山边湖水无行路，枝上春禽亦倦飞。半夜舟移空壑在，故乡家是昔人非。炷香阅遍楞严义，坐看烟消一缕微。
0	0	0	0	0	0	0	0	0	0	0	1	离维扬,不为鲈鱼忆故乡，只缘心事近重阳。鬓丝添得三分白，空被黄花笑一场。
0	0	0	0	0	0	0	0	0	0	0	1	燕,三月巢干雏未成，茅堂来往日营营。说残午梦千声巧，剪破春愁两尾轻。宫柳阴浓金锁合，水芹香细绿波晴。画阑十二无人倚，一半梨花一半莺。
0	0	0	0	0	0	1	0	0	0	0	0	寄王祥季昆,右军孙子总奇才，一别俄惊秋又来。冠佩正宜朝凤阙，钓竿未许老鳌台。云昏野寺疏钟断，潮落寒汀野鹤回。咫尺相思不相见，渴心吟望欲生灰。
0	0	0	0	0	0	0	0	0	0	0	1	游惠山,泛舟过梁溪，芙蓉水初冷。折芳渡瑶涧，访竹缘修畛。飘然陟崇冈，远目时一骋。川原入遐瞩，一一意先领。虚壑度松声，阴崖落云影。秋草荒历山，露叶垂舜井。湛陆宅久墟，榛翳道全梗。访古情弥切，怀贤意方永。下寻漪澜堂，因访招提境。扫地焚名香，汲泉试新茗。顿觉心源清，岂惟棼务屏。重期望太湖，飞步登绝顶。
0	0	0	0	0	0	0	0	0	0	0	1	买山石航海有怀故园,它山移却伴疏篁，磊砢坚于百鍊刚。斸地尚馀苍藓篆，傍栏偏映紫荷囊。湿云矫矫飞还凝，煇凤亭亭舞复翔。竹弟石兄应共语，故园那得负风光。
0	0	0	0	0	0	0	0	0	0	0	1	元日书事效刘后村 其一,愁早无端到小斋，问愁谁送与谁媒。残年原未将愁去，不是新年别带来。
0	0	0	0	0	0	1	0	0	0	0	0	将为鄞江之游先寄正仲三首 其一,相思不在远，道地一来难。残月中峰见，疏星半夜看。江湖青草远，风雨小窗寒。鄞水饶鱼米，何由得共餐。
0	0	0	0	0	0	0	0	0	1	0	0	哭姚江邵徵士昂霄,三黄沦丧后，姚水久萧寥。绝学不终替，夫君胡早凋。古松馀历算，白眼骂文妖。十载别离恨，芳魂何处招。
0	1	0	0	0	0	0	0	0	0	0	0	寄乐天,闲夜思君坐到明，追寻往事倍伤情。同登科后心相合，初得官时髭未生。二十年来谙世路，三千里外老江城。犹应更有前途在，知向人间何处行。
0	0	0	0	0	0	0	0	0	0	0	1	依韵和子聪见寄,尝念饯行舟，风蝉动去愁。独登孤岸立，不见远帆收。及送故人尽，亦嗟归迹留。洛阳君更忆，宁复醉危楼。
0	0	0	0	0	0	0	0	0	0	0	1	鳞山秋思,山馆初寒陨夜霜，径边残菊剩丹黄。石塘鱼躣欢明月，水槛鸦啼眷白杨。一壑已甘贫亦足，故园翻是老难忘。千峰路邈寻津寡，小洞三珠只自芳。
0	0	0	0	0	0	0	0	0	0	0	1	中秋山间观月,月出云开天宇閒，幽居真赏异尘寰。冰轮孤挂夜千丈，玉露密零秋一山。莫望乡关起愁色，胜居沙漠惨离颜。桂娥应恨无佳句，不识幽人到老閒。
0	0	0	0	0	1	0	0	0	0	0	0	北栅口,孤城颓废没荒榛，白日寒多不见春。穷巷未消连夜雪，残镫还照隔年人。关门自古通沙漠，边塞而今尽仆臣。城下将军无所事，相逢一笑劝杯频。
0	0	0	0	0	0	0	0	1	0	0	0	览古诗十首 其一,弱冠厌经学，夙抱四方志。慷慨少年场，游谈古人事。列国称豪雄，翩翩公子四。并负绝世资，矧藉王公位。而何多穷交，不弃抱关吏。揽辔骄顾盼，抱剑同寝寐。筹画总若神，肝胆良可视。踊跃赴人急，汤火敢言避。斯人忽千秋，末由一附骥。结客固有心，食贫乃憔悴。
0	0	0	0	1	0	0	0	0	0	0	0	其七,频年讨北虏，往岁征南蛮。七年六出师，师出无空还。将军尽封侯，铁券誓河山。白衣领荫袭，立在执戟班。先朝麒麟画，位次迥莫攀。功疑古惟重，此义故不删。君恩实浩荡，感泣徒潸潸。诸公固当尔，而我独何颜。
0	0	0	0	0	0	0	0	0	0	0	1	春闺,朝来灵鹊绕檐鸣，果得云笺慰远情。但说别来长见忆，归期依旧不分明。
0	0	0	0	0	0	0	0	0	0	0	1	登鄱阳寺阁,寺楼闲纵望，不觉到斜晖。故国在何处，多年未得归。寒江平楚外，细雨一鸿飞。终敩于陵子，吴山有绿薇。
0	0	0	0	0	0	0	0	0	0	0	1	尝蟹,故园霜落暮秋时，酒绿橙黄蟹正宜。今日持螯仍大嚼，不堪回首起遐思。
0	1	0	0	0	0	0	0	0	0	0	0	玉楼春 闺情,氤氲绿篆浮香鸭。睡起午窗开镜匣。纤纤素手整云鬟，银粉淡消红映颊。双峰锁翠眉愁压。拈得金针还倒捻。东风肠断少人知，慵看花间飞蛱蝶。
0	0	0	0	0	0	0	0	0	0	0	1	其二,故园荆树隔三株，虎口知能脱得无。怕听荒鸡啼晓月，断人乡梦易模糊。
0	0	0	0	0	0	0	1	0	0	0	0	寄怀唐子瑞,萧寺秋深冷石门，山人寥落卧松云。黄花芳砌临风看，玄鹤鸣皋傍晓闻。楚醴醉来空作客，商□□罢正思君。何时彩笔开缃帙，花下鸣琴共夕曛。
0	0	0	0	0	0	0	0	0	0	0	1	杨花,二月韶光丽，迎来满路花。迎风身更活，弄日影偏斜。一径余春意，三分逐水涯。笑他飘泊甚，到处即为家。
0	1	0	0	0	0	0	0	0	0	0	0	咏史诗 灞岸,长安城外白云秋，萧索悲风灞水流。因想汉朝离乱日，仲宣从此向荆州。
0	0	0	0	0	0	0	0	0	0	0	1	春晚,行乐连三月，渔樵亦醉吟。桑麻须日力，花絮识春深。飘泊惊时变，文章信陆沉。故园渺天末，无限欲归心。
0	0	0	0	0	0	0	0	0	0	0	1	寄友人读书西山野寺,扰扰红尘地，思君在翠微。游人不到处，幽鸟亦忘机。碧草摇书带，秋风脆芰衣。竹窗休早掩，时有白云归。
0	0	0	0	0	0	0	1	0	0	0	0	游同安寺,郭内那知草色新，道人庭宇别藏春。高榆风度青含荚，艳杏雨馀红退唇。茗碗薰炉清有致，禅天金地夐无尘。裁诗得句如拱璧，不费咸阳设九宾。
0	0	0	0	0	0	1	0	0	0	0	0	寄谢何东道,故人违我久，千里慰相思。尊酒成山瓮，笼鹅到墨池。青山荒草径，暮雨落花时。赖有春洲雁，南来可寄诗。
0	0	0	0	0	0	0	0	0	0	0	1	夜抵范丈人庄,谁道生还亦偶然，乡心不禁涕双悬。路从燕市三千里，人似苏卿十九年。月黑枫林疏出火，霜消茅屋晚炊烟。预愁身贱虚劳问，形影相将转自怜。
0	0	0	0	0	0	0	0	0	0	0	1	宿建昌县,昨夜秋风起，凉生竹树间。乡心黏短梦，客路挂丛山。身比猿猱健，情随鸥鹭闲。乱蛩吟不住，添我鬓丝斑。
0	0	0	0	0	0	0	0	0	0	0	1	再过梁山泊有怀观志能 其一,故人同出不同归，云水微茫入梦思。记得题诗向芦叶，满湖风雨似来时。
0	0	0	0	0	0	0	0	0	0	0	1	暮坐偶成兼忆洪大,云冻长空万籁收，暮烟凝碧入层楼。千林野树森霜气，半榻青灯冷月钩。雁去诗成难寄远，夜寒酒薄不降愁。故人一别无消息，回首燕台天际头。
0	0	0	0	0	0	0	0	0	0	0	1	病起示舍弟韬汝,三秋卧病叹支离，冷雨幽窗祇自悲。换得衰颜惊鹊镜，移来废砚触蛛丝。暂抛世累钟残后，顿起乡心叶落时。莫道身慵生事减，池塘犹示惠连诗。
0	1	0	0	0	0	0	0	0	0	0	0	其二 奉和鲁望叠韵吴宫词二首,枍指替制曳，康庄伤荒凉。主虏部伍苦，嫱亡房廊香。
0	0	0	1	0	0	0	0	0	0	0	0	侯村夏日即事,睡足西窗日尚留，起来推枕强梳头。一川麦浪荒村远，满院松阴野寺幽。徒见衣冠惊俗辈，空教文字迈时流。朱门欲谒谁青眼，拟向溪边买钓舟。
0	0	0	0	0	1	0	0	0	0	0	0	寄题程氏春风亭,独对寒檠事短吟，有怀偏向故人深。却因华扁生新感，惆怅春风万古心。
0	1	0	0	0	0	0	0	0	0	0	0	金粟径,桂乃山之幽，胡为在原野。迢迢越溪渚，密密敌椽瓦。开时仗好风，香气自飘洒。最惜浪游子，采摘辄盈把。真隐岂用招，匪类必久假。悠然伤我情，婆娑咏其下。
0	0	0	0	0	0	0	0	0	0	0	1	唐村买杉为椁南浔买杉为棺戏作,一出四旬归，身谋喜不遗。歌方想原壤，谶复合龟兹。厚薄惟求称，死生难预知。桐棺三寸窆，亦足矫茶毗。
0	1	0	0	0	0	0	0	0	0	0	0	咏史 杨恽,请君邯郸舞，听我弘农曲。本是田家人，误窃封侯禄。贵盛难久居，终然手反覆。南山有旧业，披榛撒戎菽。苗稀草荒秽，欲锄力不足。归来日已夕，一醉酒新熟。歌罢即长眠，悲苦过于哭。
0	0	0	0	0	0	1	0	0	0	0	0	寄陆子,白鹭三洲远，青山万树低。相思惟梦到，夜夜凤台西。
0	0	0	0	0	0	0	0	0	0	0	1	还乡遇雨早眠，十一日黎明作,长路暗车尘，年光催旅人。颓云负郭晚，微雨故园春。邑犬不吠夜，邻鸡初向晨。烽烟怀往岁，欲涉道无津。
0	0	0	0	0	0	0	1	0	0	0	0	病中挽周桐村,药物兼旬兀病身，挽輀独后北邙尘。江湖隔眼灯前泪，生死通心梦里人。古谊高怀留健羡，遒文细字忆精神。他时容展孤坟拜，风雨桐村宿草春。
0	0	0	0	0	0	0	0	0	0	0	1	登汤山晚眺,茫茫百感此胸中，极目天涯劫烧空。危堞远迷春树碧，夕阳乱逐晚潮红。江山凛冽余兵气，壁垒荒残吊鬼雄。万户疮痍犹未复，时和扇暖藉春风。
0	0	0	0	0	1	0	0	0	0	0	0	游潜峰,久留舒子国，惯作北门游。山远三峰出，溪长二水流。
0	0	0	0	0	0	0	0	0	0	0	1	安阳道中览古,翠?度安阳，秋暄晓露瀼。韩陵一片石，昼锦数间堂。建置相还邺，军期项与章。考寻閒按辔，要务让农桑。
0	0	0	0	0	0	0	0	0	0	0	1	村中逢老人二绝句 其一,八十村翁独倚门，子孙逃尽一身存。自言耕凿无筋力，朝夕充肠是草根。
0	0	0	0	0	0	0	0	0	0	0	1	八月十五夜,蛮方今夜月，儿女集樽前。迢递思乡国，团栾敞客筵。塔光云外隐，菱角雨中牵。不寐缘何事，相将话昔年。
0	0	0	0	0	0	0	0	0	0	0	1	吊客墓,谁谓白日恩，不及黄蒿门。蒿门闭白骨，闭骨不闭魂。蘼芜棘棘草，自结酸楚根。兔丝女萝花，自结幽魅婚。胡为四方志，守彼三尺坟。岂无南来辕，双轮日翻翻。岂无北上驹，四蹄日奔奔。魂予何不归，人各怀故园。故园虽可归，不如归本元。
0	0	0	0	0	1	0	0	0	0	0	0	寄隐阁春兴,小阁逶迤近水渠，萧条不让野人居。惟将药裹供多病，不为花飞忆敝庐。懒散江边清梦稳，交游天上故人疏。亦知衰晚甘沦弃，世事浮云任卷舒。
0	1	0	0	0	0	0	0	0	0	0	0	长门怨（一作相和歌辞 长门怨 一）,天上何劳万古春，君前谁是百年人。魂销尚愧金炉烬，思起犹惭玉辇尘。烟翠薄情攀不得，星茫浮艳采无因。可怜明镜来相向，何似恩光朝夕新。
0	0	0	0	0	0	1	0	0	0	0	0	谢李布政文英以字帖药方见寄,政闻左辖振条纲，忽寄书来喜欲狂。字向池边添妙法，医从肘后验仙方。十年契阔情如旧，两地相思意不忘。会面湖藩须有日，片帆行拟下沅湘。
1	0	0	0	0	0	0	0	0	0	0	0	哭康裕卿五首 其一,摇落龙蛇岁，天南坠客星。寒灯孤月白，遗冢万山青。永闭高人宅，谁题处士铭。伤心旧朋辈，十载递凋零。
0	1	0	0	0	0	0	0	0	0	0	0	怨诗行,忠臣不可为，良臣不可求。李牧却秦师，功多竟不侯。朝谗进郭开，夕骨委荒丘。千金卖社稷，举宗托仇雠。蒙恬破匈奴，挟箠河南收。长城五千里，雉堞如云浮。赵高从中制，片纸下沙丘。扶苏掩袂啼，一剑死阳周。合若投胶漆，弃若覆水杯。捐脰非所难，谁为终国忧。我欲寄此曲，此曲多悲思。今日乐相乐，别后莫相疑。
0	1	0	0	0	0	0	0	0	0	0	0	钟子建才美而文有怀高云白之作社中人为和章余亦步韵二律代高子赋答二首 其一,芳树亭亭玉不如，思君何事久离居。岂怜蝴蝶迷庄子，难得蒹葭倚太初。对镜远山朝霭霭，入弦流水夜徐徐。不须帝子临湘渚，别有愁怀渺矣余。
0	1	0	0	0	0	0	0	0	0	0	0	怨诗楚调示庞主簿邓治中,天道幽且远，鬼神茫昧然。结发念善事，僶俛六九年。弱冠逢世阻，始室丧其偏。炎火屡焚如，螟蜮恣中田。风雨纵横至，收敛不盈廛。夏日长抱饥，寒夜无被眠。造夕思鸡鸣，及晨愿乌迁。在己何怨天，离忧悽目前。吁嗟身后名，于我若浮烟。慷慨独悲歌，钟期信为贤。
0	0	0	0	0	0	0	0	0	0	0	1	次韵李商隐无题,飘飘身世一虚舟，去住还应作远犹。事业有时能破蔡，功名无意愿封留。牛羊落日三山路，鸿雁西风二水秋。怅望不胜频吊古，故乡何日大刀头。
0	0	0	0	0	0	0	0	0	0	0	1	歌风台,炎精自天启，黄屋凌空开。富贵归故乡，遂筑歌风台。佳人弄瑶瑟，故老持金罍。酒酣自击缶，浩歌何雄哉。飒爽龙虎姿，旷荡风云怀。顾谓万岁后，英魂尚归来。回首望彭城，孤台亦崔嵬。百战功不成，千载令人哀。
0	0	0	0	0	0	0	0	0	0	0	1	次韵尹潜感怀,胡儿又看绕淮春，叹息犹为国有人。可使翠华周宇县，谁持白羽静风尘。五年天地无穷事，万里江湖见在身。共说金陵龙虎气，放臣迷路感烟津。
0	0	0	0	0	0	0	0	0	0	0	1	宿范东生池上,白下思千里，吴门到一寻。预知片榻上，缓我故园心。良夜不复寝，清霜时在襟。除将杯酒外，直许是长吟。
0	0	0	0	0	0	0	0	0	0	0	1	其二,我忆炎洲好，乘秋返故乡。鹧鸪长向日，桂树不惊霜。别酒愁燕市，征车苦太行。青云君已达，应自惜圭璋。
0	0	0	0	0	0	0	0	0	0	0	1	咏史,代马必死战，韩卢必死猎。万族虽有殊，受性固莫夺。君看伏波翁，心火老不灭。万里战壶头，赤手拥马鬣。前言一朝酬，英气半途折。海南纪铜柱，城西埋石蕝。所以高世人，甘守田园拙。梧楸老归梦，桑梓借馀热。人生贵适意，似用生分别。为问泽车乘，何如水鸢跕。
0	0	0	0	0	0	0	0	0	0	1	0	金陵怀古,龙蟠虎踞石头城，今古英雄几战争。遗恨六朝何处是？江声犹抱不平鸣。
0	0	0	0	0	0	0	0	0	0	0	1	寓泉之安溪,已恨逢人语不通，更堪烟岭隔千重。山城纵是如花好，海雾终愁似墨浓。远信断无鸿可寄，故乡惟有月相逢。閒于荔绿蕉红处，步屧时留到晚钟。
0	0	0	0	0	0	0	0	0	0	0	1	其三,长江淡淡树疏疏，扫却闲庭即故居。虫入暗床频促织，萤穿虚壁屡翻书。破除暮色惟荒菊，荐送秋华有嫩蔬。料得故园分社酒，小苞青橘四腮鲈。
0	0	0	0	0	0	0	0	0	0	0	1	其七,平生爱慕程文学，一见浑如骨肉亲。侨寓厌听芦叶雨，故乡未老蕨芽春。骚坛高筑成勍敌，佛屋相依结近邻。大小溪头田百顷，山鸡野鸭未为贫。
0	0	0	0	0	0	0	0	0	0	0	1	游庐山将归有作二首 其一,绕砌流泉响佩环，翘鸱宫殿隐仙山。老难遍踏山中胜，且看轻云薄雾间。
0	0	0	0	0	1	0	0	0	0	0	0	哭二兄 其一,六旬过二年非夭，老马为驹事可嗟。快意黄金随手尽，回头白日向西斜。宣城博进催官牒，蒿里新坟泣暮鸦。惆怅秋风吹葛帔，遗孤谁抚乐安家。
0	0	0	0	0	0	0	0	0	0	0	1	发太原,青烟一点望依然，马首苍茫又著鞭。此地空斟桑落酒，故园已过菊花天。薄游岁月清霜候，归路关山黄叶前。惟有离心汾水上，应随秋雁共年年。
0	0	0	0	0	0	0	0	0	0	0	1	九日道中,一年两度涉淮黄，扰扰缁尘染素裳。衰柳共怜残鬓短，闲云应笑客程忙。南归无分吟风月，北去先愁饱雪霜。孤负故园丛菊好，不知今日是重阳。
0	0	0	0	0	0	1	0	0	0	0	0	怀汪进士（煜）,人日梅花落，怀君过岭时。安床红豆厎，日日坐相思。
0	0	0	0	0	0	0	0	1	0	0	0	园居新秋即景镇日闲居懒不支，撩人秋色唤寻诗,阶前一叶生秋意，天际飞禽引远思。何处笙歌声隔院，数株梨枣子盈枝。今年田野收成好，却代穷黎一展眉。
0	0	0	0	0	0	0	0	0	0	0	1	题蕺山僧竹阁,高阁俯人世，越香清古岑。林表山烟薄，竹多苔色深。露笋翻晓箨，云房生昼阴。天风自然来，明月照我琴。景豁谢幽事，竟日聆仙禽。佳言出奇观，清梵扬空音。子猷昔好此，故园今陆沈。眷然顾兹赏，萧萧生道心。
0	0	1	0	0	0	0	0	0	0	0	0	登楼曲,登高欲穷趣，眺望反伤神。方悟冶游子，无地不宜人。
0	0	0	0	0	0	0	0	0	0	0	1	其二,双雁南飞却欲回，朔风吹过望乡台。浅予道力怜儿女，深尔江云任去来。岭路辛勤逢月暗，离颜整顿为亲开。撑持已见衰无力，早晚相寻认死灰。
0	0	0	0	0	0	0	0	0	0	0	1	云,漠漠沈沈向夕晖，苍梧巫峡两相依。天心白日休空蔽，海上故山应自归。似盖好临千乘载，如罗堪剪六铢衣。为霖须救苍生旱，莫向西郊作雨稀。
0	0	0	0	0	0	0	0	0	0	0	1	其二,江南风雨见何曾，十日都无一日晴。晓起暂看新岁历，老来偏动故乡情。良辰美景须花柳，妙舞清歌待燕莺。喜有山林容我辈，共将诗酒乐文明。
0	0	0	0	0	0	0	0	0	0	0	1	杜鹃,游魂变化事无涯，吴蜀相望万里赊。回首故宫归不得，声声啼血染山花。
0	0	0	0	0	0	0	0	1	0	0	0	寄林子长教授,芹堂风景几经过，匝坐红蕖倚绿荷。下箸惯尝云子味，开樽仍费雪儿歌。官移催我离群去，梦境思君乐事多。雁足寄诗情未薄，却惭属和付羊何。
0	0	0	0	0	0	1	0	0	0	0	0	八月十五日夜寄友人,故人音信绝，对月动相思。清露滴红叶，此怀当告谁。秋风广陵郭，正是望涛时。
0	0	0	0	0	0	0	0	0	0	0	1	遥装夜,卷席贫抛壁下床，且铺他处对灯光。欲行千里从今夜，犹惜残春发故乡。蚊蚋已生团扇急，衣裳未了剪刀忙。谁知更有芙蓉浦，南去令人愁思长。
0	0	0	0	0	0	0	0	0	0	0	1	旋师喜捷（一作平胡）,边服胡尘起，长安汉将飞。龙蛇开阵法，貔虎振军威。诈虏脑涂地，征夫血染衣。今朝书奏入，明日凯歌归。
0	0	0	0	0	0	1	0	0	0	0	0	游清源山道院,仙人有奇观，鸡犬白云里。春至桃花开，千枝映流水。星坛药草青，夜空丹光紫。天上期鹤笙，人间识岛履。伊余倦俗流，千载困泥滓。久矣期大还，乘风一来此。金书启真秘，石洞洗玄髓。河车信可营，心期羡门子。
0	0	0	0	0	0	0	0	0	0	0	1	从军行,茫茫塞月笼寒雾，万里征人不知数。年少难消壮志多，精锐连营肃貔虎。从军何日见军回，但见日日长淮雨。烽烟散漫满路岐，边声飒飒秋风起。天涯荒草马成群，放去弯弓乱飞舞。夜深更听胡女歌，古来白骨多于土。
0	0	0	0	1	0	0	0	0	0	0	0	偕友游秦人洞值雨宿洞前村舍,烟雨空濛走洞口，村舍山光摇户牖。层蹬嵯峨穷追攀，长吟相看相携手。坐听孤猿啸流泉，猿声啾啾泉涓涓。秦人不放桃花出，东风一夜长苔鲜。明朝人事便陈迹，醉过春华谷雨天。
0	0	0	0	0	0	0	0	0	0	0	1	复和怜字韵二首 其一,拟归林下度馀年，底事天公不见怜。新岁已惊青鬓换，故园还想绿阴连。敢萌痴意贪非据，但欲冥心任自然。今日有谁闻此语，祇应白石与清泉。
0	0	0	0	0	0	1	0	0	0	0	0	寄吕用宾县尹,烽燧年来暗不消，溪南剑气夜干霄。共欢百里尘初静，犹恨诸酋首未枭。剪烛西窗山市雨，移舟南浦海门潮。桐边定见尹明府，为寄相思道路遥。
0	0	0	0	0	0	0	0	0	0	0	1	目极南山同前,南山山下水源深，淘出慈孙孝子心。几处邱原青草合，万株桑梓白云阴。望乡台古情偏切，昼锦堂高梦亦寻。不道当年何驸马，朱门清夜月沈沈。
0	0	0	0	0	0	1	0	0	0	0	0	寄许仲贻,问讯幽人白下踪，若为清世不相容。几回对月思玄度，安得披云见士龙。落日横塘折杨柳，秋风南浦梦芙蓉。相思满目烟波远，吟到新诗手自封。
0	0	0	0	0	0	0	0	0	0	0	1	其二,久宦空嗟江海身，故园今见岁华新。吴宫柳色寒烟里，不及长安易作春。
0	0	0	0	0	0	0	0	0	0	0	1	张户部伯邻宅同郭仪部方尚宝夜集,菊觞宁厌数，骑马屡过门。结客多同舍，看花似故园。月高燕市路，砧近汉宫垣。不有中郎酒，谁堪秋思繁。
0	0	0	0	0	1	0	0	0	0	0	0	泰和刘氏沙村江楼,胜地环江渚，楼居俯岸沙。夐吞银汉窅，高傍碧空斜。曲径低飞鸟，长波漾落花。青藜宵隐映，翠竹晓交加。林影侵书幌，川光上钓槎。汀寒浮月露，山晚护云霞。眺远晴偏适，临清景更佳。桃源仙客境，栗里逸人家。一自登朝著，空惊历岁华。昔时游赏处，惆怅隔天涯。
0	0	0	0	0	0	0	0	0	0	0	1	其六,天山一夜雪漫漫，虏去营空战血乾。十万征人回马首，天边烽火报平安。
0	0	0	0	0	0	1	0	0	0	0	0	哭罗沧来 其一,异地逢君白草中，相思解渴潞河东。珊瑚笔秃难为腕，翡翠裘残不禦风。漆断千年音歇绝，铜埋百代字消融。今朝抚玩人何处，一点昏灯四壁空。
0	0	0	0	0	1	0	0	0	0	0	0	屠纬真访睿父参知历朝真诸洞壑暂憩葛陂寄声盛氏兄弟渴欲不佞一过从乃余自临安归纬真发逾月矣赋此寄讯且期再至同入天台雁宕为汗漫之游,洞口君携赤玉虬，湖堤余跃紫骅骝。四愁明月歌平子，八咏寥天问隐侯。上苑雕龙群彦绝，中原逐鹿几人留。桃花万树仙娥近，为报屠郎续旧游。
0	0	0	0	0	0	0	0	0	0	0	1	发古塘,秋风篱落菊花黄，满眼江山似故乡。投老无家真可笑，长年为客尚能狂。青苔蚀尽床头剑，白日消磨镜里霜。闻道中州凋弊甚，忘机不解说凄凉。
0	0	0	0	0	0	0	0	0	0	0	1	游花山,花山秀滁阳，不在琅琊下。空谷封白云，自昔游者寡。东风三月时，牡丹映山赭。我来属春去，残枝绿潇洒。品色验根荄，采之忽盈把。慇勤愧良朋，行厨劝杯斝。一笑各尽欢，顾景不能舍。归舆倚微醺，落日净原野。
0	0	0	0	0	0	0	0	0	0	0	1	回至泰阳村得家信二首 其一,乾鹊飞鸣绕路隅，长须迎望果持书。鸡豚本自无烦饷，七日山行惯食蔬。
1	0	0	0	0	0	0	0	0	0	0	0	七忆 其一 忆钱塘,平湖十里碧漪风，歌舫渔舟远近同。天竺雨馀山扑翠，海门潮上日蒸红。伤心花月随年换，回首闾阎委地空。白发故人零落尽，浮生怅望梦魂中。
0	0	0	0	0	1	0	0	0	0	0	0	次韵芳洲见寄,地偏寡迎送，书至慰蹉跎。此世知音少，吾生可悔多。虚怀忘宠辱，遇物任谁何。未了山中约，期君难重过。
0	1	0	0	0	0	0	0	0	0	0	0	莲花,影欹晴浪势欹烟，恨态缄言日抵年。轻雾晓和香积饭，片红时堕化人船。人间有笔应难画，雨后无尘更好怜。何限断肠名不得，倚风娇怯醉腰偏。
0	0	0	0	0	0	0	0	0	0	0	1	次韵李公择寄子瞻,青蒲一下复东来，拥扇西风满面埃。击柝自营何择地，餔糟同醉未须回。孤高振鹭瞻初下，淡泊婴儿及未孩。我亦漂流家万里，年来羞上望乡台。
0	0	0	0	0	0	0	0	0	0	0	1	其三 负薪,烂柯人去隔存亡，一局棋终怆故乡。想得山中绝烟火，松花松子当乾粮。
0	0	0	0	0	0	0	0	0	0	0	1	其二,常望乡山忆翠微，此来时节更春晖。林间怨鹤久招隐，花外啼鹃仍劝归。云似随人飞缥缥，雨如先道洒霏霏。回思仕宦平生事，六十三年始悟非。
0	0	0	0	0	0	0	0	0	0	0	1	岁晏答王时行,越王台下草堂阴，万寿桥东流水心。天畔风云新岁晏，霜前梅柳故园深。黄巾乱后只茅屋，白社归来无橘林。摇落最怜王水部，近时生理戴朝簪。
0	0	1	0	0	0	0	0	0	0	0	0	大猎,圣主亲临讲武台，风沙漠漠阵图开。四山旗似晴霞卷，万马蹄如骤雨来。壮士晾鹰森勇气，将军射虎老边才。雅歌沮漆夸从狩，乐胜军前奏凯回。
0	0	0	0	0	0	0	0	0	0	0	1	呈胡德器,相逢纵酒又连旬，醉倒谁知主与宾。舌在莫谈当世事，眼明仍是故乡人。不愁春与花俱减，但恨君如我更贫。淮上风烟随分好，他年准拟作比邻。
0	0	0	0	0	0	0	0	0	0	0	1	公退书怀,昨者腾章奏发仓，今兹飞檄议驱蝗。四无告者仅一饱，七不堪中仍百忙。皦日自能临俯仰，浮云宁解制行藏。求田问舍亦何有，岁晚倦游思故乡。
0	0	0	0	0	0	1	0	0	0	0	0	春宫怨（一作周朴诗）,早被婵娟误，欲妆临镜慵。承恩不在貌，教妾若为容。风暖鸟声碎，日高花影重。年年越溪女，相忆采芙蓉。
0	0	0	0	0	0	0	1	0	0	0	0	游会善戒坛二寺,步屧豁云屯，行行又给园。水流不出户，鸟语自忘言。小坐松垂发，聊游草藉轩。戒坛搜异像，茶榜洗萦荪。
0	0	0	0	0	0	0	0	0	0	0	1	除夜（庚辰） 其一,门掩千山黑，孤灯伴不眠。故乡在何处，今夕是穷年。住世真无系，为囚已自然。劳劳空岁月，得死似登仙。
0	0	0	0	0	0	0	1	0	0	0	0	鹦鹉,堂上每云云，金笼久受恩。思山诚有意，对主忍无言。性比孤鸾洁，声殊百舌繁。云林如一去，应喜谢朱门。
0	0	0	0	0	0	0	0	0	0	0	1	其二,几年作客向蓬莱，一捻胭脂笑口开。想见故园春满眼，淡妆浓抹待归来。
0	1	0	0	0	0	0	0	0	0	0	0	厓门怀古 其一,白昼冥冥烟雨霏，江山人事两全非。悲风落日寒潮急，独有云涛护宝衣。
0	0	0	0	0	0	0	0	0	0	0	1	其二,一笑未易得，今朝岂偶然。故园方自适，我辈更相便。好月好花夜，不寒不暖天。莫辞拚一醉，为我棹觥船。
0	0	0	0	0	0	0	0	0	0	0	1	潜山道中五日,客行仲夏逢佳节，地近东吴即故乡。思欲避兵犹寇乱，蓬心那解醉蒲觞。
0	0	1	0	0	0	0	0	0	0	0	0	冲寒过杨梅村遇雨,薄暮过荒村，茅檐护竹垣。人寒如鹭立，犬健作熊蹲。老树风前舞，浓云岭上屯。滑泥行不得，听雨倍消魂。
0	0	0	1	0	0	0	0	0	0	0	0	观泰山百丈崖瀑布,尽日水声中，还看匹练空。盘涡喧万马，削壁斗双虹。派抉天河落，源从月窟通。固知灵境异，融结骇神功。
0	0	0	0	0	0	0	0	0	0	0	1	旅中卧病,秋来谁料病相萦，枕上心犹算去程。风射破窗灯易灭，月穿疏屋梦难成。故园何啻三千里，新雁才闻一两声。我自与人无旧分，非干人与我无情。
0	0	0	0	0	0	0	0	0	0	0	1	其十二,江城朝夕闭，里巷绝人行。骄虏未归塞，凶渠犹弄兵。正须烽火息，早罢阵云横。胡孽将销蕴，吾君幸圣明。
0	0	0	0	0	0	0	0	1	0	0	0	田家即事,旧居东皋上，左右俯荒村。樵路前傍岭，田家遥对门。欢娱始披拂，惬意在郊原。馀霁荡川雾，新秋仍昼昏。攀条憩林麓，引水开泉源。稼穑岂云倦，桑麻今正繁。方求静者赏，偶与潜夫论。鸡黍何必具，吾心知道尊。
0	0	0	0	0	0	0	0	0	0	0	1	田家,田家无所具，客至惟鸡黍。厨下作新炊，门前备清醑。凉风吹户牖，高柳荫涂路。还家既不远，送上采菱渡。
0	0	0	0	0	0	0	0	0	0	0	1	九日,不堪马上逢佳节，况是天涯望故乡。高会未容陪戏马，旧游空复忆临香。痴云黯黯方垂地，小雪霏霏欲度墙。犹赖多情数枝菊，肯留金蕊待重阳。
0	0	0	0	0	0	0	0	0	0	0	1	其二,昼锦相辉入故园，连枝竞爽并高年。从前心事清如水，晚得幽閒不愧天。
0	0	0	0	0	0	1	0	0	0	0	0	寄孟熙高隐,投老留京国，相思数倚楼。江山迷故郡，风雨送残秋。黄菊谁同赏，丹枫我独愁。西陵渡头月，遥驻木兰舟。
0	0	0	0	0	0	0	0	0	0	0	1	其八,道里吾何能，托身承明庐。峨冠养深拙，清尘辟修途。驱马李陵台，望乡问长须。长须不能对，吾行益次且。羡君万里道，晴霞起襜褕。天山谅非远，椎牛植枌榆。
0	0	0	0	0	0	0	0	0	0	0	1	送赵侍御归上都,骢马五花毛，青云归处高。霜随驱夏暑，风逐振江涛。执简皆推直，勤王岂告劳。帝城谁不恋，回望动离骚。
0	0	0	1	0	0	0	0	0	0	0	0	游武夷山,少读封禅书，始知武夷君。晚乃游斯山，秀杰非昔闻。三十六奇峰，秋晴无纤云。空岩鸡晨号，峭壁丹夜暾。巢居寄千仞，鸿荒想羲轩。风雨蜕玉骨，难以俗意论。丹梯不容蹑，修蔓亦畏扪。溯滩进小艇，愧惊白鹭群。学道虽恨晚，养气敢不勤。宦游非本志，寄谢鹤与猿。
0	0	0	0	0	0	0	0	0	0	0	1	其二 翠眉亭,谁安双岭曲弯弯，眉势低临户牖间。斜拥千畦铺渌水，稍分八字放遥山。愁霏宿雨峰峦湿，笑卷晴云草木闲。忽忆故乡银色界，举头千里见苍颜。
0	0	0	0	0	0	1	0	0	0	0	0	寄麻姑仙坛道士,别后相思鹤信稀，郡楼南望远峰迷。人归仙洞云连地，花落春林水满溪。白发只应悲镜镊，丹砂犹待寄刀圭。方平车驾今何在，常苦尘中日易西。
0	0	0	0	0	0	0	0	0	0	0	1	阊门访旧作,怅望吴阊百里余，故园兄弟日应疏。多年华鬓丝相似，三月春愁水不如。歌扇旧分桃叶渡，钓船今傍藕花居。扫眉才子何由见，一讯桥边女较书。
0	0	0	0	0	0	0	0	0	0	0	1	哦诗夜坐瓶罍久空无以自劳寄吴兴赵司录江兵曹,诗成不直一杯水，年大常怀千岁忧。何须中令能强记，正要将军为破愁。故人久负丘壑志，公子欲寻梁宋游。相逢傥有蒲萄渌，肯向西凉博一州。
0	0	0	0	0	0	0	0	0	0	0	1	俞希声置竹石于几案间名曰小山阴山阴吾之故乡不能无题,昔年曾在山阴住，不谓山阴到此堂。苍苔翠竹汝所好，白石清泉吾故乡。禹穴有怀游太史，鉴湖无复赐知章。张帆明日竟东下，雨过西兴树影凉。
0	0	0	0	0	0	1	0	0	0	0	0	八月十五日夜禁中独直对月忆（一作寄）元九,银台金阙夕沈沈，独宿相思在翰林。三五夜中新月色，二千里外故人心。渚宫东面烟波冷，浴殿西头钟漏深。犹恐清光不同见，江陵卑湿足秋阴。
0	1	0	0	0	0	0	0	0	0	0	0	台城怀古,清江悠悠王气沉，六朝遗事何处寻。宫墙隐嶙围野泽，鹳鹢夜鸣秋色深。
0	0	0	0	0	0	0	0	0	1	0	0	襄阳怀古,襄阳白面儿，惯唱铜鞮歌。汉水东流去，英雄可奈何。
0	1	0	0	0	0	0	0	0	0	0	0	新春旅怀报东桥中丞,门径斜斜一半荒，钟山终日抱茅堂。春寒尚苦莺声涩，雪水新生鱼藻香。白鸟寄书三月到，青崖归梦十洲长。故人惟有逋翁近，未得篮舆探锦囊。
0	1	0	0	0	0	0	0	0	0	0	0	游西山见宝竹坡题名因书其后,衮衮中朝彦，何人第一流。苍茫万言疏，悱恻五湖舟。直谏吾终敬，长贫尔岂愁。何时枫叶下，同醉万山秋。
0	0	0	0	0	0	0	0	0	0	0	1	简黎惟敬直阁兼怀梁柱臣中翰,抱病经旬独卧家，故人咫尺似天涯。愁添鬓改霜生镜，岁暮心惊雪作花。白日看云飞桂海，青藜然火直金华。清宵只隔宫城月，怅望西南五色霞。
0	0	0	0	0	0	0	0	0	0	0	1	蒋湖寓园对月,青天挂明镜，辉光照我床。展转不能寐，起坐空徬徨。徬徨亦何为，曰思我故乡。瓶斋旧隐处，乃在茜水阳。廿年几播迁，渺渺天一方。回思手栽树，橘柚徒含芳。安得生羽翼，摩天一翱翔。
1	0	0	0	0	0	0	0	0	0	0	0	哭恭仲温,信敬谦勤德更纯，江湖风谊最相亲。曾知九要三玄髓，岂混重泉一窖尘。此日伤心亡我友，异时再面是他人。山中弟子怀师德，各剪生绡暗写真。
0	1	0	0	0	0	0	0	0	0	0	0	哭邵梦弼广文 其一,云黯乌山旧草亭，抚床恸哭泪交零。百年天地收灵气，半夜词坛陨将星。挂壁哀弦今已断，隔邻长笛不堪听。茂陵死后多遗稿，剩有残编著汗青。
0	0	1	0	0	0	0	0	0	0	0	0	春日田园言怀三首 其一,田庐动春色，墟里连鸡声。启户见旭日，衔杯解朝酲。桃花倚窗开，戴胜桑间鸣。素烟泛新柳，青山列虚楹。兰蕙难久芳，皓月不常盈。百年若流电，胡为而屏营。
0	0	0	0	0	0	0	0	0	0	0	1	送流人,闻说南中事，悲君重窜身。山村枫子鬼，江庙石郎神。童稚留荒宅，图书托故人。青门好风景，为尔一沾巾。
0	0	0	0	0	0	0	0	0	1	0	0	咏史诗 望夫山,一上青山便化身，不知何代怨离人。古来节妇皆销朽，独尔不为泉下尘。
0	0	0	0	0	0	1	0	0	0	0	0	秋闺十首 其一,九十平分白露瀼，月明东角又中央。夜长谱得相思调，迢递凭谁寄阿郎。
0	0	0	0	0	0	0	0	0	0	0	1	汉中府,路绕褒斜梦故园，今朝风物似中原。平芜蹀躞连钱马，近郭参差橘柚村。万叠云峰趋广汉，千帆秋水下襄樊。只愁明日金牛路，回首兴元落照昏。
0	1	0	0	0	0	0	0	0	0	0	0	汉南书事,西师万众几时回，哀痛天书近已裁。文吏何曾重刀笔，将军犹自舞轮台。几时拓土成王道，从古穷兵是祸胎。陛下好生千万寿，玉楼长御白云杯。
0	0	0	0	0	0	0	0	0	0	0	1	寄怀江都熊明府 其一,野火照孤城，思君动旅情。音书鸿万里，砧杵月三更。荒碛连云断，哀笳入夜清。生憎关塞柳，魂梦广陵人。
0	0	0	0	0	0	0	0	0	0	0	1	望夫石,征人执戟天西北，十载功成归不得。何不忍死待我君，我君化石秪化心。
0	1	0	0	0	0	0	0	0	0	0	0	哭刘叔京,甲庚俱旧识，类聚不同方。过客传皆死，知君今独亡。无儿为继世，有弟托遗孀。吾道微如缕，伤时复自伤。
0	0	0	0	0	0	0	0	0	0	0	1	游黄山效庾信体 其一,兹山上古辟，千载几来人。丹泉濯游趾，晴瀑隔凡尘。壁裂才分径，松平半入曛。山花积疑雪，风鹄落如云。绝顶谁同上，高吟帝座闻。
0	0	0	0	0	0	1	0	0	0	0	0	风阻阳村,咫尺津门近，寒风当昼号。众音在林越，小水亦波涛。沙际群鸥隐，云端一鹰高。停桡频怅望，无事转忉忉。
0	0	0	0	0	1	0	0	0	0	0	0	月,三十六宫秋夜深，昭阳歌断信沈沈。唯应独伴陈皇后，照见长门望幸心。
0	0	0	0	0	0	0	0	0	0	0	1	越台怀古,荒台下见海云低，歌舞冈前日向西。一自越王通使后，几回烽火照湟溪。
0	0	0	0	0	0	0	0	0	0	0	1	和表弟包颍见寄①,平生中表最情亲，浮世那堪聚散频。谢朓却吟归省阁，刘桢犹自卧漳滨。旧游半似前生事，要路多逢后进人。且喜新吟报强健，明年相望杏园春。
0	0	0	0	0	0	0	1	0	0	0	0	月,娟娟霜月夜寒侵，宿莽澄湖入望深。自笑山中云卧客，一床林影类栖禽。
0	0	0	0	0	0	1	0	0	0	0	0	寄曾于皋 其一,暮筵芳酒溢华卮，记得临分共论诗。流水韶光二十载，相思秋鬓各成丝。
0	0	0	0	0	1	0	0	0	0	0	0	走笔寄师川三绝 其一,秋来多病友朋疏，隐几无心一味愚。寄语南州高士道，不知还忆故人无。
0	0	0	0	0	1	0	0	0	0	0	0	咏史,汉家制度本抢攘，刀笔虚依日月光。绛灌不须谗贾谊，当时俗吏是张苍。
0	0	0	0	1	0	0	0	0	0	0	0	登文笔峰,借得登山灵运屐，乾坤眺望倚巑岏。上方日落楼台碧，积雨春深草木寒。战马中原连万国，风樯巨海隔三韩。寥寥宇宙怀今古，堕泪之碑几度看。
0	0	0	0	0	0	0	1	0	0	0	0	游鸿山,梁鸿山下放归舟，细雨微风晚不收。灯影凄迷过半夜，客怀牢落似三秋。老无白雪酬知己，贫有黄金买莫愁。一曲吴歌惊梦觉，起看河水带星流。
0	0	0	0	0	0	0	0	0	0	1	0	潼山村宿,曾无一溉苏穷壤，欲乞九河湔涕痕。胞与斯民原妄念，孑遗末世自烦冤。髓乾犹迫诛求令，时改方知湛濊恩。水涩山枯夕阳尽，梦魂悽恻住荒村。
0	0	0	0	0	0	0	0	0	0	0	1	武乡怀古,武乡古名县，孤城瞰漳水。漳流日奔腾，雉堞半沦圮。居民百馀家，筑室傍山趾。我来赈饥羸，周览临漳涘。石勒城久荒，凄迷暮烟紫。当时逞桀逆，所过生荆杞。襄国既称孤，归来宴乡里。此乡比丰沛，夸谈曾不耻。宁知二纪馀，竟作若敖鬼。荣华讵几时，起没浮沤尔。如何金秺侯，英名照青史。
0	0	1	0	0	0	0	0	0	0	0	0	寄栾使君,别我又三月，思君如一年。信来知近候，事剧绝新篇。夜雨青灯外，秋风白雁前。阳城书下考，此事恐虚传。
0	0	0	0	0	0	1	0	0	0	0	0	其八十一 前村梅,小径冰封碍往还，春心遥寄有无间。开窗欲觅香来处，犹隔当门一段山。
0	0	0	0	0	0	1	0	0	0	0	0	怀郭宝山都督,昔别旌旗逾十年，山城豪兴更翩翩。金尊夜倒铜崖月，鼓吹朝□笔岭烟。太白才名今已远，令公德望尚依然。别来夜宿提溪上，无限相思细雨前。
0	0	0	0	0	0	0	0	0	0	0	1	题严子陵却聘图（苍松画有物外僧印不知何人） 其一,时平容汝去岩廊，一棹烟波指故乡。多事客星干帝座，狂奴不及介推狂。
0	0	0	0	0	0	0	0	0	0	0	1	哭费拾遗徵君,服儒师道旨，粝食卧中林。谁识先生事，无身是本心。空山流水远，故国白云深。日夕谁来哭，唯应猿鸟吟。
0	0	0	0	0	0	0	0	0	0	0	1	西皋先生季夏诗来俯慰寥泬仆病甚秋半差强展咏三复次韵谢兼简西村勾溪二翁,怀人诗句绿阴暮，抱膝怡情红树村。木榻渐移当荫石，角巾时倚傍溪门。松阴晴景湖天迥，沙碛秋光海气吞。白发青山老知己，徘徊吟弄入黄昏。
0	0	0	0	0	0	1	0	0	0	0	0	寄傅贞甫,春日同为襆被行，旧游相忆每关情。正怜越鸟分南浦，尚遣江鱼到蓟城。冰署不妨官养病，梅花何处驿传声。相期五岳俱强健，婚嫁曾不了尚平。
0	0	0	0	0	0	0	0	0	0	0	1	牡丹和韵（补编）,光风为花好，奕奕弄清温。撩理莺情趣，留连蝶梦魂。饮酣浮倒晕，舞倦怯新翻。水竹傍○意，明红似故园。
0	0	0	0	0	0	0	0	0	0	0	1	野泊,潇潇风雨满关河，远客扁舟万里过。草色尚迷吴苑在，春花不似故园多。诸峰夹水流飞翠，一雁冲寒下夕波。闻说豪华零落尽，天涯行乐意如何。
0	0	0	0	0	0	0	0	0	0	0	1	其二,湖海萍踪何日定，故乡今夜月同明。嫦娥不管关山杳，偏照寒斋客里情。
0	0	0	0	0	0	0	0	0	0	0	1	南阳道中,作客已堪怜，春光复眼前。陇头浮麦浪，堤上散榆钱。旅况鹃声出，乡心马首悬。苍林如可度，吾欲问归船。
0	0	0	0	0	0	0	0	0	0	0	1	云西已矣江东漕司绣春园柱閒诗尚存因次韵以写感云（陆云西，名献，字景思，陆佃之后）,柳边桃杏竹边梅，尽是先生手自栽。旧事已随春梦断，新愁偏入老怀来。空将满柱留题看，无复当花画册开。试上层台望秦望，乡心禁得杜鹃催。
0	0	0	0	0	0	0	1	0	0	0	0	寄殿卿,一作山中客，蓬蒿自满庐。旧游谁独往，新著复何书。
0	0	0	0	0	0	0	0	0	0	0	1	寄朱子朗,念尔巢居子，翛然遣世尘。楼台吴苑树，风月上皇人。结驷心能淡，携壶兴屡真。虎头今杰手，龙卧岂前身。草长胥门道，鱼肥笠泽春。思君烽火日，千里为沾巾。
0	0	0	0	0	0	0	0	0	1	0	0	闺怨一百二十首 其一百十五,暗卜街头好几回，连连去语道来来。当楼素月明于练，一任房栊彻夜开。
0	0	0	0	0	0	0	0	0	0	0	1	游治平寺有感,披葺蹑屐度林丘，烟雨空濛蜃气流。桃洞通源疑汉魏，竹林长啸愧嵇刘。满洲芳草巢飞鹭，数叶渔舠傍狎鸥。倏忽晴阴舒卷际，沧桑不尽古今愁。
0	0	0	0	0	0	0	0	1	0	0	0	读王进士下第时所拟宫词六十首为赋四绝 其一,当春几度惜春残，此日深宫乐事宽。戏罢金钱随步辇，名花千树许同看。
0	0	0	0	0	1	0	0	0	0	0	0	送孔巢父赴河南军（一作刘长卿诗）,江城相送阻烟波，况复新秋一雁过。闻道全师征北虏，更言诸将会南河。边心杳杳乡人绝，塞草青青战马多。共许陈琳工奏记，知君名宦未蹉跎。
0	0	0	0	0	0	1	0	0	0	0	0	骏仲小三哥调选言还并寄巽伯上舍,丽泽之风又一传，可堪诸老久沉泉。逢人尽道能尊事，逐物那知不变迁。邦邑祠堂应自若，朝家恤典为谁然。相思相见还相别，难弟难兄更著鞭。
0	0	0	0	0	0	0	0	0	0	0	1	雨,薄午炎蒸极，忻看雨足垂。似添池草绿，应洒陌尘缁。吏道聊乘暇，幽襟复在兹。因思故里日，耕稼候东菑。
0	0	0	0	0	0	0	0	0	1	0	0	楚中怀古,楚乡一望起离忧，烟树茫茫日夜游。千里客心随雁阵，百年幽恨入江流。巫山望断终为雨，湘水云归每及秋。无限西风吹落叶，不知王粲正登楼。
1	0	0	0	0	0	0	0	0	0	0	0	题江村秋晚小画四首 其一,小亭独坐思依依，十里烟波冷钓矶。鸥鸟不知尘梦远，惊回犹自背人飞。
0	0	0	0	0	0	0	0	0	0	0	1	答陈子卿见寄,五月披裘惯负薪，居然沧海一穷鳞。若非芳佩贻公子，谁见绨袍恋故人。万里扶摇鹏击水，九衢蹀躞马飞尘。从容碣石谈天日，还忆江南白雪春。
0	0	0	0	0	0	0	0	0	0	0	1	望云峰,白云堆里见灵山，秋竹竿头雨未乾。老眼不知閒景色，只疑人把画图看。
0	0	0	0	0	0	0	1	0	0	0	0	登灵鹫山,兹山如鹫形，昂然欲骞翥。稽首天人师，浩劫长此住。山中数招提，窗户散烟雾。胜流不起席，钟鼓自朝暮。下有王舍城，民俗尚淳古。所嗟给孤园，民俗已非故。吾生一何幸，良游遂平素。一笑天风生，白云掩高树。
0	0	0	0	0	0	0	1	0	0	0	0	登小孤山,我忆陶彭泽，千古称诗圣。日近小孤山，不闻有题咏。知山喜孤孑，有名乃其病。相对成莫逆，五斗羞为令。慨焉赋归来，适兹松菊性。后人卒不解，綵笔群相竞。以此贬山高，以此损山劲。何如俱忘言，孤贞相迥映。我今复饶舌，自愧成优孟。须借江天风，一扫尘翳净。
0	1	0	0	0	0	0	0	0	0	0	0	其三 紫骝马,国事勤玄塞，将军跃紫骝。都门一发迹，千里去悠悠。大漠风多逆，长城水不流。功成何用赏，骨立视封侯。
0	0	0	0	0	0	0	0	0	0	0	1	书周遇吉传,为扰潼关突蓟丘，大同搏战鬼神愁。辞家战士无旋踵，报国将军有断头。致死已摧狂孽势，迎降真恨贼臣谋。十三陵末馀抔土，千古忠魂哭未休。
0	0	0	0	1	0	0	0	0	0	0	0	汉宫词,独诏胡衣出，天花落殿堂。他人不敢妒，垂泪向君王。
0	0	0	0	0	0	0	0	1	0	0	0	西村,湖塘西去两三家，杖履经行日欲斜。蹙蹙水纹生细縠，蜿蜿沙路卧修蛇。旱馀虫镂园蔬叶，寒浅蜂争野菊花。老去郊居多乐事，脱巾未用叹苍华。
0	0	0	0	0	1	0	0	0	0	0	0	冬日闲居和居士贞丈韵,忽忽寒光早，贫居水上村。病疏当世事，拙负故人恩。黄叶深樵径，荒烟淡荜门。凭谁论出处，短褐信乾坤。
0	0	0	0	1	0	0	0	0	0	0	0	哭殷谱经先生,一书报君病，再书报君逝。临风一哭君，别洒无穷泪。萧山文端师，与君朱陈谊。余秀孚敬王，与君青蓝契。从弟蟫斋询，髫龄杖履侍。回首三十年，都成梦泡类。君在心尚酸，君逝心如醉。欲纪君才华，遗集已行世。欲纪君出处，史馆有成例。我但写我悲，一纸祝融畀。倘能达九原，君应为陨涕。
0	0	0	0	0	0	0	0	0	0	0	1	雪,不是春风柳，因何絮客衫。一云同万里，半夜失千岩。征马寒踪印，饥鸱冻吻缄。江心一片白，知有莫归帆。
0	0	0	0	0	0	1	0	0	0	0	0	舟次潮连有怀尔昌却寄,绿杨摇曳草芊芊，古渡移尊忆往年。两岸鸡声啼晓月，半空渔篴散墟烟。经春有约平原会，雪夜无端剡曲船。满眼相思不成寄，双鱼迢递越江边。
0	0	0	0	0	0	0	0	0	0	0	1	石鉴上人请华首塔铭还自吴中赋此寄之,传衣闻已返三城，转忆江南万里程。庐岳憩时依竹影，吴门归日试莼羹。心存至道忘来往，塔有新铭慰死生。欲诉离怀犹未得，故人知我久无成。
0	0	0	0	0	0	0	0	0	0	0	1	赋得莺声似故山,莺声凡几啭，似报故园春。梦醒身仍客，乡遥鸟是邻。连天芳草色，刺眼柳条新。欲把双柑听，香醪懒入唇。
0	0	0	0	0	0	0	0	0	0	0	1	登逍遥游,西城楼阁旧闻名，着屐登临趁晚晴。烟火万家轻雾合，樯帆几处落霞明。湖光潋滟遥含树，山色平分半入城。十载风尘有何益，故乡如此好归耕。
0	0	0	0	0	0	0	0	0	0	0	1	沂溪怀正之,故人何处所，天角浪漫漫。寂寞断音驿，徘徊愁肺肝。世情纷可怪，旅况浩难安。愿化东南鹄，高飞托羽翰。
0	1	0	0	0	0	0	0	0	0	0	0	哭梁公实三首 其一,北风吹南海，海日黯不开。因风缅伊人，悽然伤我怀。长途骋芳辙，胡为中道乖。偃蹇青云上，而独沉冥栖。岂无双干将，切玉犹比泥。愧与铅刀竞，龙气本难谐。纷予树兰蕙，畦径幸不迷。所嗟各异路，古意谁共回。
0	0	0	0	0	0	0	0	0	0	0	1	奉送李宾客荆南迎亲,迎亲辞旧苑，恩诏下储闱。昨见双鱼去，今看驷马归。驿帆湘水阔，客舍楚山稀。手把黄香扇，身披莱子衣。鹊随金印喜，乌傍板舆飞。胜作东征赋，还家满路辉。
0	0	0	0	0	1	0	0	0	0	0	0	度太行而西多土垄层复风物都澹泊自沁北行溪山间始见梨花道傍杂卉红紫斑斑时四月二日也慨然有怀京国旧游,一路寻春何处寻，山中春色夏初临。依微杨柳风无力，惆怅梨花月有阴。陶穴尚存三代制，耦耕应抱古人心。旧游忽忆怜芳事，云路西南隔上林。
0	1	0	0	0	0	0	0	0	0	0	0	登东山,城上旌旗带雨悬，城边草树昼生烟。山光水色连千里，人语鸡声傍一川。望眼漫劳迎过雁，愁怀无奈听啼鹃。登临直上最高处，恍若身游万仞天。
0	0	0	0	0	0	0	0	0	0	0	1	苦风,玄冬日暮风萧索，倒卷黄沙入城郭。城头木落天阴阴，不堪更把尊罍酌。石岸崩颓大雪侵，避缴猿鹤号空林。三十年来厌兵甲，铁骑金铙惊客心。乡关有梦归未得，破艇孤灯半欲熄。夜来翘首望南云，潇湘一带兵气黑。相逢鸿雁尽哀鸣，故园旧事空相忆。拥衾不寐数踌躇，风打舟篷到日出。
0	0	0	0	0	0	0	0	0	1	0	0	闺怨,妾恨凭谁寄，君怀祇自知。堂前双燕子，岁岁赴春期。
0	0	0	0	0	0	1	0	0	0	0	0	寄潘茂,别后听鸣舻，君曾有夙期。如何三阅月，不寄一联诗。独立海山对，相思沙鸟知。端能乘兴否，一苇谅非迟。
0	1	0	0	0	0	0	0	0	0	0	0	沙村道中,隔水望东绵，看云忆阆川。人行秋草里，雁落夕阳边。败屋犹依砦，荒村少种田。征徭浑未已，野哭更凄然。
0	0	0	0	0	0	0	0	0	0	0	1	归雁,春半归鸿急，相呼旧侣鸣。龙沙矰弋少，水国稻粱轻。?翮塞云近，排空边月明。无端远游子，翻失故乡情。
0	0	0	0	0	0	0	0	0	1	0	0	师次芜湖，时余所遣前军已受降（己亥）,元戎小队压江关，面缚长鲸敢逆颜。吴楚衣冠左衽后，萧梁城郭暮笳间。王师未必皆无战，胡马相传已不还。寄语壶浆休怨望，悬军端欲慰民艰。
0	1	0	0	0	0	0	0	0	0	0	0	游洪法寺塔园土山,塔园郁森萃，土山莽回互。迹陈慨往躅，心赏谐秋晤。时惟冬气交，零木爽登顾。袅袅拾层级，盘盘折脩步。凭危眺倒景，俯槛惊流雾。空王涌庙卫，贵者留墟墓。三门上岌嶪，玉柱撑云露。白日宝光垂，风昼金响度。徒兴雍门哀，未暇首丘虑。珠藏北邙毁，石罅南山锢。怛焉伤逝心，川汜激东骛。
0	0	0	0	0	0	1	0	0	0	0	0	寄任大文温州,欲寄新诗句，怜君在永嘉。暮山蛮雨暗，春树越江斜。异国初谙俗，前书已到家。相思谢楼上，空复海云遮。
0	0	0	0	0	0	0	0	0	0	0	1	促促歌,弹刀作歌声促促，深林雀子黄鹯肉。红船打泊大江心，口唱山前团阵曲。短襦尽著妇人衣，彯缨如血凌风飞。自矜主将重骁勇，扶醉当筵骑马归。水营小军旧推奖，昨日新升万夫长。掠地还牵农父牛，杀人更请官中赏。帐前歌舞日纷纷，坐看隔江羊犬群。传说山前多警报，无人说着大将军。
0	1	0	0	0	0	0	0	0	0	0	0	秋宫词,碧天凉月湛悠悠，独上高楼望女牛。昨夜西风何处起，宫中无树不知秋。
0	0	0	0	0	0	0	0	0	0	0	1	其二,馀寒马上试春衣，四月杨花扑地飞。行过故园应怅望，荒郊无树蕨苗稀。
0	0	0	0	0	1	0	0	0	0	0	0	和陆时敏客中写怀 其一,隔墙车马涨红尘，睡起东窗一欠伸。朝谒懒从多病得，笑谈情有故乡真。汀花岸草牵心远，社燕秋鸿过眼频。莫信洛阳春似锦，洛阳元是一般春。
0	0	0	0	1	0	0	0	0	0	0	0	咏史诗 湘川,虞舜南捐万乘君，灵妃挥涕竹成纹。不知精魄游何处，落日潇湘空白云。
0	1	0	0	0	0	0	0	0	0	0	0	次韵寄项司训聘之,故人过我竹间庐，襟抱重开十载馀。亲老共荣毛义檄，官清仍载邺侯书。潇湘景好何妨远，邹鲁风回定不虚。去矣一毡堪卧起，等閒尘土莫驱车。
0	0	0	0	0	1	0	0	0	0	0	0	寄尚志,孤城惨淡临寒水，战马不收眠陇底。戍鼓吹角夜迢迢，霜月徘徊梦惊起。遥知横槊兴方新，绿入沙场细草春。憔悴谁怜苏季子，貂裘空复敝黄尘。
0	0	0	0	1	0	0	0	0	0	0	0	初至燕京寓报国寺登毗卢阁,宝殿淩霄锦绣中，倚阑南望楚天空。思乡泪满伤春目，鸿雁飞飞路不穷。
0	0	0	0	0	0	1	0	0	0	0	0	冯性之以顾定之墨竹寄其友方时举题曰清风来故人索赋一绝,故人别去每相思，修竹清风若见之。凤鸟不来春又暮，湘云吹断玉参差。
0	0	0	0	1	0	0	0	0	0	0	0	连州,再到连州却是家，逢人不复叹生涯。尊前欲洒思乡泪，羞见枝头含笑花。
0	1	0	0	0	0	0	0	0	0	0	0	过深河驿有感,千里风尘两鬓霜，长途老境黯然伤。支离病马嘶荒驿，瑟缩寒鸦下夕阳。不尽悲歌增感慨，欲将凭吊寄苍茫。青磷白骨都消尽，莫问当年古战场。
0	0	0	0	0	0	0	0	1	0	0	0	长门怨,瑶光门里闭娇娃，舞袖盈盈翠黛斜。半饷好风吹未足，桥南桥北柳俱花。
0	0	0	0	0	0	0	0	0	0	0	1	其四,谩自尘劳鬓欲华，故园空锁未开花。年年饱看春来去，输与西湖处士家。
0	0	0	0	0	0	0	0	0	0	0	1	忆家二首 其一,新霁飏林初，蘋花贴岸舒。故乡今夜月，犹得照孤庐。
0	0	0	0	0	0	0	0	0	0	0	1	秋日山斋书怀,启户清风枕簟幽，虫丝吹落挂帘钩。蝉吟高树雨初霁，人忆故乡山正秋。浩渺蒹葭连夕照，萧疏杨柳隔沙洲。空将方寸荷知己，身寄烟萝恩未酬。
0	0	0	0	1	0	0	0	0	0	0	0	送郑锡（曙曾事此公季父）,汉阳云树清无极，蜀国风烟思不堪。莫怪别君偏有泪，十年曾事晋征南。
0	0	0	0	0	0	0	0	0	0	0	1	其三,苦欲辞簪绂，归来掩故园。无过六百石，只对五千言。倚树看蜩化，逢人笑舌存。老龙且莫去，为我发狂论。
1	0	0	0	0	0	0	0	0	0	0	0	夜坐怀旧,祇今病骨怯宵寒，料峭风多倚户难。得句微吟呵冻写，拣书独坐掩镫看。燕台缟纻流云散，吴院莺花小梦残。几许旧游都往迹，被裘重忆听更阑。
0	0	0	0	0	0	1	0	0	0	0	0	寄王履约秀才,四海茫茫有隐忧，儒官头白久淹留。漫言当路轻冯衍，却叹旁人笑马周。水涨石湖青雀舫，花残姑浦白蘋洲。相思静倚青毡冷，强饮空庭夕漏秋。
0	0	0	0	0	0	0	0	0	0	0	1	自剑还道中寄同事苏进之,君寓姑苏吾舍杭，惯从云水乐仙乡。相逢邂逅趋端礼，同职间关到益昌。疲俗未肥心所病，故园何在梦偏长。新阳欲动林泉好，觞咏随时且自强。
0	0	0	0	0	0	0	0	0	0	0	1	寄酬长兴知县萧德瑜四首 其一,有美长兴宰，曾为工部郎。冶金精范器，制锦动成章。客鬓何曾白，乡心故自长。永怀明月夜，送酒过濠梁。
0	0	0	0	0	0	0	0	1	0	0	0	旧在成都初春无事日访昭觉保福正法诸刹甚可乐也追怀慨然因赋长句,忆在西川集宝坊，幅巾萧散日初长。伊蒲塞馔分香积，优钵罗花散道场。客路逢春增感慨，旧游回首已微凉。新晴强作寻幽计，有底文书作许忙。
0	0	0	0	0	0	0	0	0	0	0	1	潘少承至同唐寅仲陈忠甫过讯留酌舟中,故园兵后阻相酬，乘兴能来慰我愁。花竹渐芜因避地，江山无恙复移舟。赤阑回合垂杨暮，白屋萧条野水流。诸将昆崙如早下，持竿吾欲卧沧洲。
0	0	0	0	0	0	0	0	0	0	0	1	秋夜寄外,一片长安月，清光两地盈。悬知千里客，不尽故乡情。窗竹写秋影，村砧捣夜声。空闺愁不寐，自语对镫檠。
0	0	0	0	0	0	1	0	0	0	0	0	予与袭锦子别凡十年矣丙戌冬初再得书不胜驰想题此寄之,人间真有杨州鹤，海上宁无青鸟书。一纸应须万金价，相思又是十年馀。
0	0	0	0	0	0	1	0	0	0	0	0	寄远,别时指我堂前柳，柳色青时望子时。今日柳绵吹欲尽，尚凭书去说相思。
0	0	0	0	0	0	0	1	0	0	0	0	寄钱申伯二首 其一,子去客昭武，今侬怀旧游。青山浑在眼，白发暗添头。旅食今安好，归程傥滞留。溪边因野步，试觅水明楼。
0	0	0	0	0	0	0	1	0	0	0	0	初冬北远山村,亭皋淡寒林，坂原馀残菊。山村学溪庄，竹篱围茅屋。欲验农功勤，时寓几馀目。值此三冬初，乐彼五谷熟。鸡犬静埘扉，秉穗堆囷簏。稍慰心中忧，未释眉间蹙。维扬尚阻饥，秋来涨淮渎。风冷棚居民，几多向隅哭。虽覃赈济恩，岂能遍茕独。小稔何足侈，缅怀增怍恧。
0	0	0	0	0	0	1	0	0	0	0	0	吴宫怨,水殿新凉生白苧，紫金鸳鸯锦云里。吴王醉拥捧心人，七宝床中娇不起。粉黛三千锁别宫，画船相忆采芙蓉。芙蓉未老白露浓，馆娃袅袅生西风。
0	0	0	0	0	0	0	0	0	0	0	1	记梦,发白双亲尚在堂，娇孙习字列肩行。抱书问母缘何哭，道是余魂归故乡。
0	0	0	0	0	0	0	0	0	0	0	1	览古二首 其一,固国不须险，用兵不须强。域民在所守，威敌在所良。由余仕诸戎，秦穆警封疆。晏子犹在齐，范昭识难亡。小国有其人，大国岂易当。奈何亿万师，牧野遂煌煌。
0	0	0	0	0	0	0	0	0	0	0	1	哭剑,七宝雌雄剑，先皇掌上飞。当时刃公主，血溅翠云衣。入地雷霆郁，冲霄日月辉。应同周驸马，化作两龙归。
0	1	0	0	0	0	0	0	0	0	0	0	寄题梅,山中昨夜雪三尺，窗前梅花参差开。卧看枝上月初满，梦到江南春已回。可笑阿娇伫金屋，却怜姑射下瑶台。故人知我有清兴，携取双鱼斗酒来。
0	0	0	0	0	0	0	0	0	0	0	1	早春呈吴待制,上林春早陌尘香，紫禁觚棱射日光。新绿御河摇柳黛，小红宫树试桃妆。山连晓气蟠龙虎，台枕东风忆凤凰。心折故园幽兴独，寻僧看竹过邻墙。
0	0	0	0	0	0	0	0	0	0	0	1	赠萧忻,萧忻辞我行，有泪迸若雨。仓惶奉旅殡，踯躅望乡宇。主家隔万里，生死托童竖。恒焉感恩义，誓不避艰苦。路人为叹息，来与陈酒脯。古有不反蔂，忻能瘗其主。无子未足悲，有子焉足数。作诗赠萧忻，庶以厉忠矩。
0	0	0	0	0	0	0	0	0	0	0	1	昨宿镇远馆舍风景殊佳惜未留题作一律补之,顿教一宿恋空桑，旅梦犹牵潕水阳。远縠碧生溪口渡，斜晖红上寺门墙。凭谁罨画携行箧，无此湖山惜故乡。祇怅烟云容易过，雪鸿踪迹太匆忙。
0	0	0	0	0	0	1	0	0	0	0	0	甲寅九月张南村携其所选风怀访友江上限韵索送予旅人也亦见采及,借得禅楼拟共游，廿年不见秣陵秋。言从江渚寻高士，更挟风怀上客舟。芦荻岸边霜月冷，鹔鹴园畔雁声流。旅情称意怜予苦，寂寞相思韵未酬。
0	0	0	0	0	0	0	1	0	0	0	0	虞山怀古,踏遍青山千万重，藤萝落落挂长松。昭明台下寒烟覆，虞仲丘边碧藓封。丹井凿时飞去鸽，涧泉流处破潜龙。古今多少兴亡恨，都在声声晚寺钟。
0	0	0	0	0	0	0	0	0	0	0	1	其三,攀梅望乡邑，画舸及春行。亲识欢相迓，旌旄惯不惊。怀哉庙堂具，介尔丘园情。大业期终集，千秋垂令名。
0	0	0	0	0	0	0	0	0	0	0	1	次漳州邀大将军夜集开元寺二首 其一,严城吹角入边声，古寺邀宾坐月明。海藏三秋开法界，关山五夜照行营。散花座上天香满，说剑樽前斗气横。但得玉门归有日，便依金埒学无生。
0	0	0	0	0	1	0	0	0	0	0	0	荷花,别岸香风起，横塘夕雾开。歌须静婉至，步忆贵妃来。折藕冰丝剩，翻荷孔盖回。曾经佛图咒，解厌柏梁灾。盛府开为幕，骚人借作媒。谢才方丽句，卓寡比愁腮。有薏缘谁苦，名莲固自猜。簪形侵宝髻，烛柄近宫煤。游羡龟巢密，看防漏叶催。使君迷已久，落晚且徘徊。
0	0	0	0	0	0	1	0	0	0	0	0	寄陈越学士托附魏仲容,取次升沈论等差，云霄独不忘泥沙。常流对面如千里，密友终身似一家。魂梦因君游辇毂，书题为我寄烟霞。仲容到日还应说，半纪相思两鬓华。
0	0	0	0	0	0	0	0	0	0	0	1	初夏村居罗锦宣携樽过访赋谢,风雨弥旬久，晴天一启扉。客携樽酒至，惊乱林乌飞。刺水秧针瘦，沾人柳汁肥。江东老罗隐，明月送将归。
0	0	0	0	0	0	0	0	0	0	0	1	杖藜,乱后惟忧死，无心问岁华。故园依草莽，今日见梅花。闽俗尝三饭，僧房但一茶。海濒犹未稳，更拟访仙槎。
0	1	0	0	0	0	0	0	0	0	0	0	游云岩寺,夏日苦行役，息驾憩兹山。山中多白云，悠悠意自閒。俯聆涧底泉，潺潺鸣佩环。仰视林间鸟，好音时关关。山僧献新茗，一啜怡心颜。清梵度林来，人生乐翩翩。坐久万缘息，恍若非人间。遂欲乘白云，去去超尘寰。惜我无羽翰，白云不可攀。日暮景更幽，游车未忍还。
0	0	0	0	0	0	1	0	0	0	0	0	寄仲孚应宿,虫臂观生非有象，马肝持论故无亲。虚名那办星牵轭，猛士难翻日转轮。但使琴渔从叔夜，不妨樱笋送残春。白云凭语相思剧，三月溪山两故人。
0	0	1	0	0	0	0	0	0	0	0	0	塞上（回文）,营开一望四郊空，阵破长驱疾雨风。明月汉关雄嶪嶪，暮云秋碛远濛濛。旌摇重雪朝穿甲，指堕寒冰夜挽弓。征戍每年穷塞北，惊心客处绝飞鸿。
0	0	0	0	0	0	0	0	0	1	0	0	闺怨五首 其一,眉锁从春不暂开，懒移心事向妆台。恩情恰似残花片，去逐东流更不回。
0	0	0	0	0	1	0	0	0	0	0	0	贾村三首 其一,浩浩长河去不回，先生风采亦悠哉。累累古冢漫秋草，日暮牛羊自下来。
0	0	0	0	0	0	0	0	0	0	0	1	秋日田家,高高青栎树，忽有鹁鸪鸣。雨后晚田熟，门前秋水生。邻家赛社去，野犬吠人行。泥潦相淹久，明朝归计成。
0	0	0	0	0	0	1	0	0	0	0	0	怀熇兄,江头酒尽眼婆娑，一曲离情且谩歌。北阙我依红日近，南闽君去白云多。春风马帐情偏洽，夜雨彭城梦屡过。几度相思不相见，池塘芳草近如何。
0	0	0	0	0	0	0	0	0	0	0	1	江上旅泊,汀洲一夜泊，久客半连樯。尽说逢秋色，多同忆故乡。孤冈生晚烧，独树隐回塘。欲问东归路，遥知隔渺茫。
0	0	1	0	0	0	0	0	0	0	0	0	秋怀二首（原注：熙宁八年北京作。） 其二,茅堂索索秋风发，行绕空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。
0	0	0	0	0	0	0	1	0	0	0	0	寄虔州慈云惠禅师,惟昔庐山旧，舜师称老禅。惠也乃上足，解空无比肩。我尝叩其说，活活如涌泉。况复能吟哦，俯视唐皎然。一别二十载，相望修途邅。音信谁谓隔，月华长自圆。嗟予困俗累，久负香火缘。适为幕府客，远泛潇湘船。还过庐山下，庐山安足怜。既无故人语，顽碧徒参天。多谢子规鸟，数声空谷传。准拟趁汝飞，飞落赣水边。
0	0	0	0	0	0	0	0	0	0	0	1	秋夜陪郑助教苍林宴集分得深字,沙堰云归半夕阴，露荷烟筱净烦襟。明河一叶秋声早，红烛虚庭醉影深。璧水旧游千里会，青山归兴故园心。沧洲况与苍林近，此地应期重盍簪。
0	0	0	0	0	0	0	0	0	0	0	1	寄福州李伯达（神林沈氏馆客）,江汉归来重访寻，貂裘未弊亦尘侵。碧眸憎俗重扃户，白羽扇凉一援琴。池草易生苕水梦，莼羹难老故乡心。有书若问东阳瘦，记遣神林问惠琳。
0	0	1	0	0	0	0	0	0	0	0	0	题江村积雪图,雪满龙沙路不前，侧身塞北忆南天。萧森竹木黄兼绿，突兀云峦断复连。鱼买湖船寒浦外，酒酤山韨翠微边。何年为葺西溪屋，白□青裘一醉眠。
0	0	0	0	0	0	0	0	0	0	0	1	三月十五夜梦游南湖追忆旧好因寄淮江,梦趁归心得故园，鸳湖游迹宛然存。浓烟隔浦浮诸塔，春树分行绿一村。万里烽烟游已勌，三年光景向谁论。往来最忆尚书墅，柔橹伊哑直到门。
0	0	0	0	0	0	1	0	0	0	0	0	诗寄梁浮丞陈思孝工篆入翰林,故人西上怅离魂，几度封书寄荜门。别梦正悬江口雁，相思谁那岭头?。晨朝染翰临飞阁，日夕闻钟出禁垣。宸睿若教金石刻，知君不久独承恩。
0	0	0	0	0	0	0	1	0	0	0	0	怀李骁骑伊犁,故人天末去，秋至未言归。不见锦笺到，又看黄叶飞。寒风侵板屋，明月满征衣。为问从戎客，何时始合围。
0	1	0	0	0	0	0	0	0	0	0	0	将至丰城集,废陇深泥没，平芜断岸侵。悠悠古时路，草草异乡心。汲井茅茨下，解鞍榆柳阴。卧闻牛下铎，是物有知音。
0	0	0	0	0	0	0	0	0	0	0	1	廉州 其一,封域近雕题，黄茅接大堤。地临沧海尽，天压郡楼低。雾暗秋林叶，风销瘴雨泥。浮云望乡国，归梦绕蛮溪。
0	1	0	0	0	0	0	0	0	0	0	0	咏史诗 兰台宫,迟迟春日满长空，亡国离宫蔓草中。宋玉不忧人事变，从游那赋大王风。
0	1	0	0	0	0	0	0	0	0	0	0	夜发黄村,城头戍鼓近残更，月黑天高玉斗横。暗径野驼鸣铎过，远村深树见镫明。中原何日东方旦，世路难期蜀道平。见说燕南秋潦盛，正伤荍菽没官程。
0	0	0	0	0	0	1	0	0	0	0	0	怀贞如姊,妆台眠食近何如，走笔殷勤问起居。秦岭云高孤一雁，卫河水阔滞双鱼。凭栏已是花开后，卷幔刚逢月上初。此际相思千里共，几番西望倍踌躇。
0	0	0	0	0	0	1	0	0	0	0	0	和答登封王晦之登楼见寄,县楼三十六峰寒，王粲登临独倚阑。清坐一番春雨歇，相思千里夕阳残。诗来嗟我不同醉，别后喜君能自宽。举目尽妨人作乐，几时归得钓鲵桓。
0	0	0	0	0	0	0	0	0	0	0	1	秋雨夜闻乡中近事殊可感,得失无心总不惊，秋来偏动故乡情。寻常窗外梧桐雨，不似今宵不耐听。
0	1	0	0	0	0	0	0	0	0	0	0	泊舟行江北村落,确确田中牛，飞飞田上鹊。老农分稻针，仰视云影落。荷蕖引桔槔，麦路通略彴。邻里更叫呼，山歌应林薄。客本江南人，厌闻江北恶。牛犊化刀剑，鸡犬遭杀掠。兹焉偶褩礴，幽意了可攫。举策数堤柳，褰衣弄场藿。伫鸣邱中琴，静想林下酌。始知干戈地，别有耕稼乐。居者焉得知，悠悠向寥廓。
0	0	0	0	0	0	0	0	0	1	0	0	拟李翰林宫词,曲槛飞鹦鹉，流波浴凤凰。侍臣垂贝带，协律度芝房。月似班姬扇，云疑帝子裳。承恩嫌粉黛，含笑弄明珰。
0	0	0	0	0	0	1	0	0	0	0	0	寄张景华,泮水曾同咏碧芹，多君丰采更超群。十年谩学屠龙技，五色争誇吐凤文。剑匣秋风飞电影，砚屏春雨乱星纹。别来无限相思意，目断江东几暮云。
0	0	0	0	0	0	0	0	0	0	0	1	长安埧,海宁州西来往频，长安埧上最伤春。东风桃李非无主，归燕楼台不见人。天末云帆随望远，雨馀江草唤愁新。故乡门巷干戈底，越客相逢话是真。
0	0	0	0	0	0	0	0	0	0	0	1	望夫石歌,二禺之峰七十二，中有石人立苍翠。望夫化作石嵯峨，留取贞心在天地。石公石姥洞庭西，合体休垂双玉啼。安得郎归亦化石，白云深处常相携。无情化石石难好，有情化石石难老。郎归会见石能言，招手天边待相抱。
0	0	1	0	0	0	0	0	0	0	0	0	咏兰,相见不言意味深，美人何处结同心。冰弦自昔务高调，野草何期蔓碧岑。独抱幽芳风日好，自甘空谷雪霜侵。漫怜无地容根托，点缀图中待赏音。
0	0	0	0	0	0	1	0	0	0	0	0	游罗浮山,积思久滞淫，兴言恣攀陟。奇峰亘四百，面面俱可识。上有飞云峰，远接扶桑色。迤逦瑶台石，烟霞随杖舄。群仙宁尽纪，丹灶犹可觅。家由葛令移，松是秦时植。仰首接飞鸢，摩崖多籀刻。朱草希黄落，仙禽无倦翼。步入梅花村，美酿分玄碧。可以醉游人，若为驱肉食。小隐吾敢捐，漫向高山忆。
0	0	0	0	0	0	0	1	0	0	0	0	游龙济寺,暂息尘踪泯世缘，且留金地礼金仙。三生石湿垂萝雨，百衲衣薰煮茗烟。猛虎跑泉松户外，驯猿投果石龛前。春深绝顶人稀到，花落闲窗僧自禅。
0	0	0	0	0	0	0	0	0	0	0	1	观赵龙虎习兵,圣代雄藩尚练兵，将军意气重横行。登坛久论安边计，倚剑平临近海城。玉帐鸣笳通远戍，青丝归骑出连营。悬知汉主垂思虑，始信票姚独羡名。
0	0	0	0	0	0	0	1	0	0	0	0	登圣善寺阁望龙门,高阁聊登望，遥分禹凿门。刹连多宝塔，树满给孤园。香境超三界，清流振陆浑。报慈弘孝理，行道得真源。空净祥烟霁，时光受日温。愿从初地起，长奉下生尊。
0	0	0	0	0	0	0	0	0	0	0	1	吴城览古,吴王旧国水烟空，香径无人兰叶红。春色似怜歌舞地，年年先发馆娃宫。
0	0	0	0	0	0	0	0	0	0	0	1	登君子楼,落日下平浦，乡心倚莫楼。孤台联万井，百雉俯双流。衰柳惊行役，浮云近故丘。偶因临水意，无语向江鸥。
0	0	0	0	0	0	0	0	0	0	0	1	答程子虚登吴虎臣飞云楼见怀因寄丰干诸子,吴家楼上飞云还，万里罗浮在此间。别后君曾呼白酒，梦中吾每驻青山。已知慧远新开社，愿学刘伶善闭关。寄与江南故人道，朔风萧飒鬓毛斑。
1	0	0	0	0	0	0	0	0	0	0	0	哭常徵君,万化一朝尽，穷泉悲此君。如何丹灶术，能误紫芝焚。不遂苍生望，空留封禅文。远年随逝水，真气尽浮云。山闭龙蛇蛰，林寒麋鹿群。伤心载酒地，仙菊为谁薰。
0	0	0	0	0	0	1	0	0	0	0	0	寄成安二蔡兄弟,当年把臂罄交欢，中路抟风散羽翰。书札无时来雁塞，相思有梦在邯郸。新丰侠气传三子，海内诗名及二难。南北相期各努力，毋令阮谢自登坛。
0	0	0	0	0	0	0	0	0	0	1	0	汝宁怀古（即古蔡州）,鹅鸭池荒蔓草生，沙河如带绕孤城。平淮事业谁能继，抚景令人恨不平。
0	0	0	0	0	0	0	0	0	0	0	1	其四,受降城下橐驼群，幕府屯田杳不闻。三辅干戈消白骨，九秋烽火暗黄云。边疆竟尔堪忧国，往昔何人议战勋。休道朔方元保障，健儿犹哭李将军。
0	0	0	0	0	0	0	1	0	0	0	0	与陶握山岑金纪何不偕诸子重游濂泉怀旧,乱馀何幸得閒身，来往林泉自主宾。冷局已无争道客，高山还有听琴人。风生静树秋初入，月近枯禅夜独亲。十载旧游零落尽，暮年相见莫辞频。
0	0	0	0	0	0	0	0	0	0	0	1	少女词,妾家住近都城下，今日何辜来朔野。不随姊妹并乘龙，翻与健儿同跃马。马上归心数向南，故园桑叶废春蚕。长颦翠黛愁无那，暗落铅华瘦不堪。不堪对月空凄切，屈指清光几圆缺。道路空迷古塞云，衣裳犹带阴山雪。雪后惊看鸿雁回，隔河羌笛使人哀。龙沙三月无青草，莫向春风怨落梅。
0	0	0	0	0	1	0	0	0	0	0	0	柳絮,柳条初弄绿，已觉春风驻。而今二月尾，满路团飞絮。人生安足恃，忽忽朱颜去。飘零未肯休，萍泛知何处。见之动中怀，欲写无佳句。归来宴坐馀，悠然得深趣。
0	0	0	0	0	0	0	0	1	0	0	0	游石门山,晓行青田道，百里皆苍山。天开石门洞，七十二滩间。瀑布挂绝壁，开心复怡颜。高咏谢公诗，披襟弄潺湲。悠然念千古，日暮不知还。
0	0	0	0	1	0	0	0	0	0	0	0	游惠山邹副使园见其遗妾缝衣有感,境是旧游处，苍凉非昔年。疏花全著莽，小沼半藏烟。掺手缝要襋，当时按管弦。始知铜雀恨，应为一潸然。
0	1	0	0	0	0	0	0	0	0	0	0	寄俞丈兵使汝成,握手滹沱色，相看又转蓬。建牙秋鸟外，乘障白云中。手削三关险，身先六郡雄。举军骄塞月，万马听秋风。行路难毋问，从军乐未穷。勿投班氏笔，留写汉臣功。
0	0	0	0	0	0	0	0	0	0	0	1	登辉县城见卫水思归,城外河流白练长，城中万户共秋光。秋来偏作还家梦，河水东流到故乡。
0	0	0	0	0	0	1	0	0	0	0	0	寄谢友人惠冬笋,带雪抽来犊角长，筠筐封惠自潇湘。锦绷乍剥棱棱瘦，玉板轻批片片香。孝子不劳林下觅，老亲深喜客中尝。明年此际应仍有，还肯相思寄远方。
0	0	0	0	0	0	0	0	0	0	0	1	重阳,登高何处禳兵灾，独上青山望更哀。白发乍随秋草长，黄花空傍战场开。已无租吏催诗兴，且向村翁索酒杯。见说乱离今又甚，故园回首遍蒿莱。
0	0	0	0	0	0	0	0	0	0	0	1	其二,故园桑落霜风软，紫蟹黄甘事事丰。乞得君家刘白堕，步兵明日下江东。
0	0	0	0	0	0	0	0	0	0	0	1	寄易内翰,日日望长沙，忆君城柳斜。风尘愁燕雀，江海叹龙蛇。公子天边草，夫人庙口花。故乡杯酒罢，遥亦念京华。
0	0	0	0	0	0	1	0	0	0	0	0	乌夜村,乌夜村边乌夜栖，月落霜天乌夜啼。昔年皇后坟中树，树尽为薪空有墓。今日名留乌夜村，乌飞何处树无存。千秋陈迹荒郊外，风草萧萧吹墓门。
0	0	0	0	1	0	0	0	0	0	0	0	游武担山,叟邪歌漫遏行云，抔土千年几昼曛。石鉴可磨人不见，东西台下泪泉闻。
0	1	0	0	0	0	0	0	0	0	0	0	田园杂诗 其一,仲春遘时雨，既雨旋亦晴。百草吐生意，众鸟喧新声。纷纷群动出，各各有其营。孰是形骸具，而怀安居情。秉耒赴田皋，叱牛出柴荆。耒耜非素习，用力多不精。老农悯我拙，解轭为我耕。教以驾驭法，使我牛肯行。置酒谢老农，愿言俟秋成。
0	0	0	0	0	0	0	0	0	0	0	1	月夜醉归漫兴,雨过天街夜气清，醉看明月逐人行。更传宫阙铜壶漏，风送关山玉笛声。逆旅长年淹宦迹，故乡终日计归程。扁舟未遂江湖兴，莼菜鲈鱼空复情。
0	0	0	0	0	0	0	0	0	0	0	1	南堂纳凉二首 其一,环坐列胡床，儿曹共此凉。风生桐叶坠，露下稻花香。老幸返初服，穷宜归故乡。已无缨可濯，清啸对沧浪。
0	0	0	0	0	0	0	0	0	1	0	0	晚宿村居,早趁林鸦泊，荒篱四面同。田夫留古意，野水识和风。倦仆欺予远，疲舆念汝功。尔嫌冬日促，吾兴在寒空。
0	0	0	0	1	0	0	0	0	0	0	0	哭中彝兄三首 其一,涉世才知命，菱花鬓尚青。天如憎善类，君又促馀龄。病以忧虞积，和因学力形。奚从觇慎密，闾里涕交零。
0	0	0	0	0	0	0	0	1	0	0	0	其三,南海儒绅本故乡，东山云物笑相将。校书才已超天禄，作赋名曾达建章。官冷未妨袁子卧，途长宁效阮生狂。重逢不用嗟留滞，此日江湖即庙廊。
0	0	0	0	0	0	0	0	0	0	0	1	寄黄存斋,南田隐君七十馀，眼明犹堪细字书。挑灯读易山月落，把酒赋诗秋雨疏。可怜边境尚带甲，何日故园能荷锄。因风折梅问安否，惠我佳报今何如。
0	1	0	0	0	0	0	0	0	0	0	0	城东怀古,谢安游处犹留墅，李白吟边亦有亭。两地东山春寂寂，至今白下柳青青。
0	0	0	0	0	0	0	0	0	0	0	1	得邓原书兼寄李可宗,邓禹有书才寄到，李膺垂白往京城。自从宛水桥南别，谁共开元寺里行。海渚晓潮催桂楫，燕山秋露湿金茎。故人同沐恩波去，我独天涯愧此情。
0	0	0	0	0	0	0	0	0	0	0	1	早行忽数人被甲持弩至道左俟土酋及见余或揖或跪译者曰此倚石村部民也期此地迎酋而归既而上马从行至晚同宿山中赋此 其一,部落皆亭障，民氓尽卒徒。甲兵无外侮，弩矢有前驱。擒贼非难事，安边是远图。君恩同雨露，何地不沾濡。
0	0	0	0	0	0	0	1	0	0	0	0	蝉,不食蝉无力，声如易断何。露华涓滴少，秋气泬寥多。高洁虽天性，悲凉岂太和。萧萧玄鬓影，一叶亦婆娑。
0	0	0	0	0	0	1	0	0	0	0	0	泰和胡仰斋先生以诗谒先大夫祠行矣犹远寄相期用韵奉答,使君劳顾盼，先庙藉辉光。彩笔留佳句，奎星照短墙。相思人已远，入夜梦空长。欲往从之子，蒹葭白露苍。
0	0	0	0	0	0	0	0	0	0	0	1	赠江阴方达之,岭峤经年未得还，劳君光彩照尘颜。故乡自有珊瑚树，南海何曾见木难。
0	0	0	0	0	0	1	0	0	0	0	0	宿苏门山夜怀王龙池别驾有诗未就因追之以此,昔登苏门山，独发孙生啸。怅念青霞人，披襟可同调。落月照林薄，回风吹海峤。相思转陈迹，俛仰忆悲眺。
0	0	0	0	0	0	0	0	0	0	0	1	其七,故乡不可望，锦江迥且深。东西渺无极，伤此远别心。寒风下庭树，宿鸟栖高岑。对酒不能酌，为子鸣瑶琴。琴声一何悲，泪下谁能任。慰此骨肉怀，款诚惠我音。
0	0	0	0	0	0	0	0	0	0	0	1	其三,故乡何处是飞凫，李氏犹传祖训无。五代阴霾曾莫染，皦然万古重吾徒。
0	0	0	0	0	0	0	0	0	0	0	1	集李绝句十八首 其一 其一 登京口望江楼,故国园林草自芳，望中情地转凄凉。行人莫苦登高阁，高处何曾见故乡。
0	0	0	0	0	0	0	1	0	0	0	0	春日过刘汉水李世臣于黄木山堂王东村欧阳伟人林本茅偕至即事分赋兼怀李铎臣西行得青字,轩盖来深巷，芳菲满一庭。小花丛作白，新柳浅为青。觅句兼春枕，挥杯到夜星。永怀西上客，江月自扬舲。
0	0	0	0	0	1	0	0	0	0	0	0	乙亥九月望日萧山舟中寄弟,旧游二十年前路，头白重来仗辘轳。两岸好山篷外柳，五更疏雨枕边芦。梦遥池馆诗谁续，兴拍江邮酒自沽。惆怅忍看南去雁，海云明日又三吴。
0	1	0	0	0	0	0	0	0	0	0	0	和韩子云见寄四首 其一,郁郁愁怀不自倾，时时倒指勘归程。情知岁月来无几，心着湖山去未成。恶语岂能赓绝唱，故人聊欲话平生。颇思共索梅花笑，点检枝头半吐英。
0	0	0	0	0	0	0	0	0	0	0	1	小市,小市黄茅店，孤村白板桥。停骖成一宿，客思最无聊。易酒偏难醉，燕歌漫独谣。故园梅蕊发，归梦入今宵。
0	0	0	0	0	0	0	0	0	0	0	1	偶成,鼋鼎功名染指来，故园山水亦悠哉。可人最是猥园菊，不待秋风也自开。
0	0	0	0	0	0	0	0	0	0	0	1	其三十九,缓缓花随陌上去，娟娟月过故乡来。无人解识娘生面，外道疑怀圣者胎。活路无踪寻九折，死灰有燄射三能。天吴紫凤饶璀璨，剪取或堪供袜材。
0	0	0	0	0	0	0	0	0	0	0	1	李伯时赠英石,英石来从并玉堂，铃斋几案耸锋铓。平生性有好山癖，袖得两峰归故乡。
0	1	0	0	0	0	0	0	0	0	0	0	寄唁宗公子子戴,故人竟作千秋别，肠断西风孝子庐。白首同归今已矣，青山卜兆近何如。交深忍释台卿服，病久犹迟范式车。寄与皋鱼应痛绝，素笺墨泪不成书。
0	0	0	0	0	0	0	0	0	0	0	1	宫词,绣阁香风暖，珠帘曙景迟。倦吹青玉管，愁咏白华诗。清漏惊宵梦，流莺动夕思。羊车幸何处，盐竹谩纷披。
0	0	0	0	0	0	1	0	0	0	0	0	到京忆乐理轩,乐理轩中万卷书，不知消息近何如。料应此夕相思处，人在南窗月在虚。
0	0	0	0	0	0	0	0	0	0	0	1	其三,言徂至京国，宛若归故乡。入门见童稚，整衣拜高堂。邻里欣来适，更具酒与浆。中厨其孰营，能不怀慨慷。
0	1	0	0	0	0	0	0	0	0	0	0	寄尤溪刘环经历,把袂他年君别我，题诗今日我思君。只应共照三秋月，何处相逢一片云。世事都成蕉鹿梦，野情已入海鸥群。旧游回首人千里，翠壁丹枫夕霭曛。
0	0	0	0	0	0	0	0	1	0	0	0	读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑 其三,何以写我意，寄之朱丝琴。钟期久已死，千古无知音。弃置不复弹，调家难绎寻。东篱采青蕊，浊酒聊孤斟。千驷所不顾，一斗诚可钦。陶然又复醉，谁识渊明心。
0	0	0	0	0	1	0	0	0	0	0	0	叙州怀古·南寺,步出城南闉，言寻无等院。迤逦背街术，崥崹面江岸。茅茨乱垝垣，竹柏隐颓殿。寂寂槁木居，翳翳荒草蔓。凄凄拂寒飔，怅怅吊迁宦。陟径缅游躅，摩碣企遗翰。想见轩中客，摛华一何灿。载笔事徒勤，垂翅迹已远。鸮鸾不共栖，湿渭竟谁判。获戾在蛾眉，古今有同叹。
0	0	0	0	0	1	0	0	0	0	0	0	晚题东林寺双池,向晚双池好，初晴百物新。袅枝翻翠羽，溅水跃红鳞。萍汎同游子，莲开当丽人。临流一惆怅，还忆曲江春。
0	1	0	0	0	0	0	0	0	0	0	0	咏史,客婴义主臣，销骨事未竟。臼友雠诺责，斯义在项领。惟臼秉纯心，遑恤身后事。惟婴抱遗育，不以后死愧。嗟乎古人达，树德见衷则。并驱不同逵，存殁事愿毕。兹事亦大难，义竭斯近仁。孤成死不死，太息难重陈。
0	0	0	0	0	1	0	0	0	0	0	0	羊城旅舍寄怀朱远公顺德署中,曼倩徒怀玩世情，频年踪迹任飘萍。一从荆楚淹王粲，闻说临邛重马卿。仙观夜寒孤月影，花田秋冷暮鸿声。思君不见空惆怅，珠水迢迢接凤城。
0	0	0	0	0	0	1	0	0	0	0	0	寄周晋仙,四海周风子，推敲孰似渠。官应憎骨相，老不上髭须。醉帽攲花落，吟身信杖扶。相思不相见，梅树雨鸠呼。
0	0	0	0	0	0	0	0	0	0	0	1	闺情,郎君少小志安边，辛苦从军已十年。昨夜灯花重结蕊，想郎马上锦衣还。
0	0	0	0	0	0	0	0	1	0	0	0	题陈相国午亭山村图四绝句 其一,太行西望郁迢遥，泉石争传午壁饶。好把东山行乐处，调烟杀粉写生绡。
0	0	0	0	0	0	0	0	0	0	0	1	其三,南中气候无春冬，椰叶藤梢嶂壑同。壮发三秋变岭外，乡心一夜返江东。
0	0	0	0	0	0	0	0	0	0	0	1	忆昔,忆昔春宵傍父兄，故园风景乍承平。城门吏放深更钥，楼下人听上界笙。珠履贪游从雪涴，花灯不息任天明。谁知此夜来为客，渔火江村照独行。
0	0	0	0	1	0	0	0	0	0	0	0	登高凉山谒墓,云气拥松楸，佳城生意幽。扫残黄叶路，奠遍绿新刍。想像音容在，瞻衣涕泗流。东迁祷灵墓，端为护行舟。
0	0	0	0	0	0	0	1	0	0	0	0	香闺七吊诗 其二 薛涛,云笺彷佛见罗裙，缥缈歌声去不闻。千树桃花零落尽，不知何处吊孤坟。
0	1	0	0	0	0	0	0	0	0	0	0	望晋恭王园,襟带河汾玉殿长，一朝弓剑委秋霜。将军死战哀宁武，帝子生降恨晋阳。马首关山空落日，城中歌吹罢清商。悲风处处吹松柏，谁到并州不断肠。
0	0	0	0	0	0	0	0	0	0	0	1	同乡诸彦邀游朝天宫,帝京饶丽地，神府出丛霄。虚牖金枝缀，层坛宝树彯。龙经逢散帙，鹤驭待吹箫。仙迹俱成幻，乡心徒自遥。
0	1	0	0	0	0	0	0	0	0	0	0	过易水怀古,层冰积雪漫嵯嵯，易水流澌自涌波。迁史至今疏剑术，酒人从此送荆轲。羽声变后寒风急，虹影消来白日过。千古暮云京阙下，吴佣且莫浪悲歌。
0	0	0	0	0	0	0	0	1	0	0	0	哭外舅此山先生,才名奕奕冠当今，投老林泉乐意深。太华黄河曾识面，玉堂金马有知心。寿杯未及希年贺，诗卷空添近日吟。慨想音容尚如此，西风吹泪满衣襟。
0	0	0	0	0	0	0	0	0	0	0	1	山中闻子规,草深山径马行迟，两岸丰林叫子规。行客骤闻心独惨，无端忽起故园思。
0	0	0	0	0	0	0	0	1	0	0	0	长门怨,妾命真成薄，君恩未是疏。玉楼闻玉漏，金殿度金舆。长乐歌钟歇，长门夜月虚。愁颜无复少，传语谢相如。
0	0	0	0	0	1	0	0	0	0	0	0	采莲曲六首 其三,少女明妆出采莲，双头并蒂独心怜。不知金钏何时堕，空手来归意惘然。
0	0	0	0	0	0	0	0	0	0	0	1	菊花,霜落天涯草木稀，疏花秋晚独芳菲。平生不爱杯中物，懒向西风望白衣。
0	0	0	0	0	0	0	0	0	0	0	1	柳絮,杨柳生花不恋枝，纷纷终日亦何依。聚来庭下为毬辊，散向空中作雪飞。閒共落英浮远水，静和幽蝶舞斜晖。见君方惜春难住，忍纵轻狂搅扰归。
0	0	0	0	0	0	0	0	0	0	0	1	水村,照槛晴光眼未迷，瘦藤斜影度桥西。沙头白鸭黄鹅睡，篱畔竹棚豆架低。屋似鱼船疏荻绕，亭如僧笠稚松齐。此乡风景真堪恋，只合携瓶老菜畦。
0	0	0	0	0	1	0	0	0	0	0	0	出自郭北门行,出自郭北门，松柏何缤缤。白日不到地，野草悲阳春。仰观苦雾繁，俯盼白骨新。白骨火不化，髑髅夜相宾。飙风啸有恨，大暮难再晨。昔为嚣市子，今作广野尘。昔竞刀锥微，今托鸱鸢亲。玄运乃如此，彼苍岂遗仁。蒙庄达生死，缅邈烦恼津。
0	0	0	0	0	0	0	0	0	0	0	1	庄浪趋张掖,酒泉张掖近天山，大漠风云指顾间。莫道行边人万里，最西还有玉门关。
0	0	0	0	0	0	0	0	0	0	0	1	越溪怀俨老,击桨转山曲，云间溪更深。凫鸥带波起，藻荇共鱼沈。上国久离意，故人相念心。天涯逢绝景，不得对清吟。
0	0	0	0	1	0	0	0	0	0	0	0	雨,傍海风先冷，残秋雨渐疏。柳凋閒抟黍，水净见舂锄。游客惟筇竹，民家半草居。近时潮候讯，玉箸当园蔬。
0	0	0	0	0	0	0	0	0	0	0	1	其四,宦情一似秋容薄，归兴浑如酒味浓。台上望乡何处是，夕阳影里暮山重。
0	0	0	0	0	0	1	0	0	0	0	0	怀李聪峦随宦新甫 其一,少年何大雅，标格更多奇。洒落羲之字，风流白也诗。旧狂看击筑，新恨听歌骊。无奈相思处，空阶夜雨时。
0	0	0	0	0	0	0	0	0	0	0	1	梅村先生枉驾相访，酒间商榷绥寇纪略，有感赋此,迢然影事未能忘，郑重停车问草堂。借箸漫言山聚米，引杯兼笑海生桑。秦关鹿走当年火，吴苑乌啼此夜霜。指点旧京愁历历，为公枨触恨偏长。
0	0	0	0	0	0	0	0	0	0	0	1	咏槐,槐绿复槐绿，时来人自忙。处阴聊避影，岁月去堂堂。
0	0	0	0	0	0	0	0	0	0	0	1	金陵十二钗副册 香菱,根并荷花一茎香，平生遭际实堪伤。自从两地生孤木，致使香魂返故乡。
0	0	0	0	0	0	0	0	1	0	0	0	梅花,满天飞雪少人行，野寺东边鹤数声。閒淡可参仁者静，丰神已造圣之清。尝称宫阁曾相见，不道孤山浪有名。欲折一枝供大士，疏篱隔断水盈盈。
0	0	0	0	0	0	0	0	0	0	0	1	雪中怀友人,腊酒复腊雪，故人今越乡。所思谁把盏，端坐恨无航。兔苑旧游尽，龟台仙路长。未知邹孟子，何以奉梁王。
0	0	0	0	0	0	0	0	0	0	0	1	舟泊潞河遇雨,无媒辞魏阙，潞水殢归舟。一夜溪头雨，千林树作秋。乡心频入梦，篷底转生愁。不为琵琶泣，青衫泪自流。
0	0	0	0	0	1	0	0	0	0	0	0	忆震泽西村,忽忽难忘处，西村明月中。荷花低拂露，菱叶静含风。烟火经旬断，音书隔岁通。茅堂知在否，应有白云封。
0	0	0	0	0	0	0	0	1	0	0	0	游囊山寺追和柯竹岩先生韵四首 其四,游倦还高阁，凭阑思转豪。雨收山拥翠，潮至海增涛。远戍孤烟淡，平原独树高。胜游情不极，重拟约同袍。
0	0	0	0	0	0	0	0	1	0	0	0	闺词四十首 其一 澹妆,堕马新妆碧玉簪，秾华未便称幽襟。寻常梳掠无人见，独自盈盈出镜心。
0	0	0	0	0	0	0	0	0	1	0	0	咏史诗 吴江,子胥今日委东流，吴国明朝亦古丘。大笑夫差诸将相，更无人解守苏州。
0	0	0	0	0	0	0	0	0	0	0	1	其二,断送春光不自怜，天涯人去雪盈巅。暗摇尘梦来芳榭，吹碎乡心入绮筵。碧玉年华惊逝水，绿阴门巷系连钱。最嫌飘荡无归束，一霎青青过禁烟。
0	0	0	0	0	0	1	0	0	0	0	0	寄彦通,青刍白饭思悠然，灯火山亭暮雨前。不意相思浑百里，直教一别动经年。久甘分席樵夫下，敢望过门长者先。自是烟霞爱招客，可无佳句助清妍。
0	0	0	0	0	0	0	0	0	0	0	1	龙潭阻风怀彭雪琴方伯,秋风纵酒浔阳郭，夜月联吟赤壁舟。往事隔年如昨日，故人击楫又中流。万篙烟雨楼船静，六代江山画角愁。不见玄龙湖海气，卧闻凉吹撼汀洲。
0	0	0	0	0	0	0	0	0	0	0	1	彭门春日,不似閒人立道傍，岂将老眼眩韶光。沟塍绿涨春容润，篱落红披晓吹狂。薄有生涯随处是，苦无心绪逐人忙。西归官路成迁次，回指江湖似故乡。
0	0	0	0	0	0	0	0	0	0	0	1	寒食金陵病中作,东风吹短褐，寒食傍天涯。客舍孤城雨，乡心二月花。远山青极浦，芳草绿平沙。不尽王孙泪，年年感物华。
0	0	0	0	0	0	0	0	0	0	0	1	多情,多情如病苦难医，头绪多于折藕丝。送客落花行马处，望乡残月倚楼时。忆来几入春深梦，感极翻成酒后悲。大抵为君言不尽，彩笺闲咏合欢诗。
0	0	0	0	0	0	0	0	0	0	0	1	九月署中宴集兼寄鸣吾弟,仙署凭高万木苍，兴来谁似孟嘉狂。坐依花石频过酒，细把茱萸更佐觞。风振平林梧乱坠，霜飘遵渚雁初翔。乡心梦逐随枫叶，夜夜池塘草又芳。
0	0	0	0	0	0	0	0	0	0	0	1	钟陵怀古,一声画角城头月，吹破钟陵万户秋。南雁不知天地老，西山犹带古今愁。滕王阁上惊尘入，孺子台前战血流。惟有神君留铁柱，千秋万岁镇灵湫。
0	0	0	0	0	0	1	0	0	0	0	0	忆秉常,天北天南且梦君，一杯何此隔江云。五更哦得相思句，只有梅花月最闻。
0	0	0	0	0	0	0	0	0	0	0	1	得仲弟西越书云有挂冠之兴予亦请告期暮春可聚故园赋此订约 其一,北阙无媒者，南音只自操。向人肝胆露，为吏爱憎劳。药饵丹砂少，山林白雾高。故园茆屋在，相见接春醪。
0	0	0	0	0	0	0	0	0	0	0	1	游灵岩绝顶却望泰山玉皇观,珠林丹嶂倚秋曛，绝顶开尊俯雁群。万木寒飞金地雨，五峰晴幻紫霄云。上方台殿尊前涌，大国河山鸟外分。回首天门归指顾，玉皇曾授赤灵文。
0	0	0	0	0	0	1	0	0	0	0	0	关黄欧三文学枉过持陈二山人所寄赠章率尔酬答因订中秋之约,秋色萧萧枫叶丹，每听砧杵辄凭阑。垆头浊酒延三益，岭表高才羡二难。风雨何时龙剑合，相思一夜雁声寒。临流欲发山阴棹，明月沧浪把钓竿。
0	0	0	0	0	0	0	0	0	0	0	1	奉和提点少卿来章,场屋当年翰墨亲，故乡相别九年春。相如旧有凌云赋，居士今惟净法身。素节直须深爱惜，高材未必竟沉沦。祇疑龙去须为雨，不似区区尺蠖伸。
0	0	0	0	0	0	0	0	0	0	0	1	寄名山李著作,剑外虽云远，名山信日闻。漏天常泄雨，蒙顶半藏云。万里飞凫舄，三年隐豹文。茗芽春后好，应许故人分。
0	0	0	0	0	0	0	0	0	0	0	1	其二,行迈终何止，徂东意曰归。义将私爱割，思入故园飞。鸟道殊荒寂，松声出翠微。离心虽此际，不可泪征衣。
0	0	0	0	0	1	0	0	0	0	0	0	赠送郑钱二郎中,梅含柳已动，昨日起东风。惆怅心徒壮，无如鬓作翁。百年飘若水，万绪尽归空。何可宗禅客，迟回岐路中。
0	0	0	0	0	0	0	0	0	0	0	1	其二,孑孑携家反故园，尚沾荣禄愧空飧。官閒未办夸腰组，车过常先下里门。涂巷依然榆社旧，屋庐犹喜枳篱存。浮生孰似还乡乐，謦欬吾前尽弟昆。
0	0	0	0	0	0	0	1	0	0	0	0	送万大归长沙,桂阳秋水长沙县，楚竹离声为君变。青山隐隐孤舟微，白鹤双飞忽相见。
0	1	0	0	0	0	0	0	0	0	0	0	江楼晚眺怀朱孝常,殊乡叹行役，登览更凄其。落日家千里，故人天一涯。渚烟渔父艇，江树水神祠。远道交游少，凭谁慰所思。
0	1	0	0	0	0	0	0	0	0	0	0	石城怀古,石城古岸头，一望思悠悠。几许六朝事，不禁江水流。
0	0	0	0	0	0	0	0	0	0	0	1	邻峰艮上人 其一,四十馀年别故乡，梦魂时复到藏王。春风九曲溪头寺，桃花翻霞柳弄黄。
0	0	0	0	0	1	0	0	0	0	0	0	江陵怀古,吴楚干戈息，刘曹风雨多。登楼还有赋，临渚不成歌。沙市饶青草，龙山蹴白波。乘除从古事，惆怅欲如何。
0	0	0	0	0	0	0	0	0	0	0	1	陪人游北苑（甲子岁）,系马溪边酌，啼莺柳外闻。望长魂欲断，愁豁酒微醺。草色明残照，江声入莫云。故园春已到，归思日缤纷。
0	1	0	0	0	0	0	0	0	0	0	0	丰岁行（庚申年秋自豫章赴会稽）,早禾饱熟收山场，晚禾硕茂青吐芒。五风十雨作丰岁，一饱何以酬苍苍。牛遭疠疫大半死，挽犁岂誇人力强。妻儿翁媪共耕凿，勤劳有此一稔偿。人言谷贱三农伤，我喜不乏三军粮。边骑长驱自送死，卒致一怒烦君王。将军输忠士贾勇，献俘献捷来相望。忍令战士有饥色，努力收敛输太仓。勿言无以饱妻子，须知饿死胜兵死。
0	1	0	0	0	0	0	0	0	0	0	0	望黄布诸村,夹岸炊烟起夕林，荔枝红映白云深。帆樯渺渺长空影，鸡犬寥寥太古音。雨势东飞随白鹭，月华西上待青琴。蝉声何处含风露，夜夜凄清最有心。
0	1	0	0	0	0	0	0	0	0	0	0	秋闺 其一,西风昨夜到庭梧，晓看窗前一叶无。秋月照人眠不得，等闲拈弄绣工夫。
0	0	0	0	0	0	0	0	0	0	0	1	怀山居二绝 其一,春浅酒寒人密坐，花深雨细蝶移枝。十年未解作归计，此恨故园莺自知。
0	0	0	0	0	0	0	0	0	0	0	1	其五,福地能容堑，玄关讵有扉。静思琼版字，闲洗铁筇衣。鸟破凉烟下，人冲暮雨归。故园秋草梦，犹记绿微微。
0	0	0	0	0	0	1	0	0	0	0	0	代人寄远,病骨经秋强自持，寒条飞叶费相思。可怜陌上垂杨树，不似君来系马时。
0	0	0	0	0	0	1	0	0	0	0	0	姚江对月有怀仲远徵君,百里芙蓉绕曲阿，锦帆轻飏白鸥波。月华夜照山河淡，露气秋添草木多。湖上故人成远别，天边鸿雁几时过。相思两岸蘋花白，回首西风倚棹歌。
0	0	0	0	0	0	0	0	0	0	0	1	其二,古邑邻东岱，三峰更接连。去看民似鹿，转见吏为仙。念我淹金马，因君想石莲。乡心将别泪，并入酒杯传。
0	0	0	0	0	0	0	0	0	0	0	1	答保雨村户曹秋夜见怀,枯藤日日倚空林，金玉天涯绝信音。水部多情佳句及，子山无恙小园深。自招明月三秋色，不动浮云万里心。回首多君能吏隐，竹斋灯火亦微吟。
0	0	0	0	0	1	0	0	0	0	0	0	结茅包山寄孙彦孚主簿,老矣休休卜养闲，囊空赊得洞庭山。朝中谁送米三合，风雨自存茅一间。清啸有云披月岭，高眠无客打柴关。此情试为知音说，应隔沧浪冷破颜。
0	0	0	0	0	0	0	0	0	0	0	1	其六,烧畬瀼外竹枝瘦，踏碛滩上桃花肥。绣衣故乡岂不好，为天下计毋庸归。
1	0	0	0	0	0	0	0	0	0	0	0	宫怨,屏帷向月夜窗幽，坐对星河黯自愁。独有齐纨伴寂寞，凉风又到殿西头。
0	0	0	0	0	0	0	0	0	0	0	1	九日题峰山,不须歌吹上丛台，千里晴川入座来。世事难凭休挂口，生涯见在且衔杯。无情趁暖花先老，有信迎寒雁已回。遥想故园亲种菊，霜枝露蕊向谁开。
0	0	0	0	0	0	0	0	0	0	0	1	其二,震泽莼何似，渔阳栗旧闻。望乡仍寄食，习隐未离群。歧路飞蓬熟，清愁远梦分。关河摇落候，半是不归云。
0	0	0	0	0	0	0	0	0	0	0	1	斋夜,草虫鸣前除，中宵步绮虚。月明侵卧内，花馥袭吾裾。时序催归疾，尘心向晚疏。故园潇湘意，应拟邵平居。
0	0	0	0	0	0	0	0	0	0	0	1	朔管,寥寥落何处，一夜过胡天。送苦秋风外，吹愁白发边。望乡皆下泪，久戍尽休眠。寂寞空沙晓，开眸片月悬。
0	0	0	0	0	0	0	0	0	0	0	1	其七十五,董生佣作致甘肥，天降神娥为秉机。今日高堂惭孝养，故乡烟雾独归飞。
0	0	0	0	0	0	0	0	0	0	0	1	江南曲,天上月似船，江南船似月。载去当载还，吹落梧桐叶。新月待新圆，燕尾剪残烟。莫打鸳鸯瓦，怕断琵琶弦。梦郎掷金丸，醒来握莲子。心苦不自知，但得眠来喜。藕丝抽寄郎，辫作紫骝缰。倘及骑蝴蝶，鞭来过女墙。行行绕回字，定是今朝至。洗手上高楼，钗头簪茉莉。开匣见郎书，富贵是归期。扭碎茉莉花，换取金缕衣。
0	0	0	0	1	0	0	0	0	0	0	0	登维摩寺望海楼浩歌放长吉体,山楼高杵燕支红，天吴驱潮东海东。乞卖桑田帝不许，鲛泪明珰遗下女。呼龙吹篪淩高烟，山光寒绿飞上天。云脚下垂海水立，荒崖冥冥海童泣。搥碎珊瑚出鳞屋，数钱市儿竞捃拾。风吹百年如流星，维摩沉醉空结形。
0	0	0	0	0	0	0	0	0	0	0	1	夏杪镇海楼宴集,驱逐风尘岁月虚，临高几度望乡馀。楼头落日重披宴，树杪凉飙复振裾。暌别每愁书札远，合并休放酒杯疏。山林此地依城郭，耽僻何须问井墟。
0	0	0	0	0	0	0	0	0	0	0	1	登玉女峰（葛洪妻鲍姑在此仙去）,孤峰看嵂崒，四望气霏微。黛色浮为鬓，霞光染作衣。几从鸾鹤去，恍惚佩环归。葛令登仙后，凌空势欲飞。
0	0	0	0	0	0	0	0	0	1	0	0	其二 ①闺怨词,珠箔笼寒月，纱窗背晓灯。夜来巾上泪，一半是春冰。
0	0	0	0	0	0	1	0	0	0	0	0	长至祀陵清河道中有怀希大兄,郭外云高雪欲低，孤征谁共晚风凄。幽怀正苦愁中闭，好句何曾得处题。坐爱山光随野酌，倦怜松影护僧栖。兹游长作相思恨，画省人还梦不迷。
0	0	0	0	0	0	1	0	0	0	0	0	寄青空道人,斗酒长歌对夕曛，相思无那隔重云。夜来梦到西湖路，白石滩头鹤是君。
0	0	0	0	0	0	0	0	0	0	0	1	题蔡州柳庄铺,云垂旷野路漫漫，策策秋声作莫寒。已分故园天样远，不知何处是长安。
0	0	0	0	0	0	0	0	0	0	0	1	旅况思亲,强解莱衣别故园，白云南望几烟村。西风忽遇堂前燕，报道三秋尽倚门。
0	0	0	0	0	0	1	0	0	0	0	0	寄邵兰江太史（春德）,苍狗翻新态，青松荫故枝。华山联榻夕，楚水挂帆时。风雨图中画，轮蹄袖里诗。廿年泥印爪，长此住相思。
0	0	0	0	0	0	0	0	0	0	0	1	哭罗达则,太阿出匣捲晴虹，谁肯埋光九地中。万里携书来上国，一时挥翰动诸公。杜陵避地身将老，宋玉招魂事已空。前辈交游看欲尽，为君弹泪洒秋风。
0	0	0	0	0	0	0	0	1	0	0	0	去冬过石潭上时吴义夫同行欣然谓予曰诗境甚佳今日再过有作将寄义夫,长潭有令姿，山绿纳空洞。轩轩吴武陵，曾此接飞鞚。殷勤顾我笑，诗材不胜用。重来春事深，物采尤错综。褚小强怀大，秀异肯受控。沈吟日已昃，十彀才一中。故人抱才藻，众象入嘲弄。即今温水馆，匡坐教弦诵。嗟哉实前语，束苇代杗栋。明当寄东风，烟水发清梦。
0	0	0	0	0	0	0	0	0	0	0	1	洗马行,玉溪溪头波绿玉，玉溪溪上沙金粟。晓营出马五花云，鸣榜齐首桥南浴。马高如屋长如龙，四蹄如铁声如钟。青刍几束粟几斗，豢汝爱汝争奇功。编騣抹刷解色罢，黑面雄儿齐上马。就中一马不敢骑，云是将军临陈者。
0	0	0	0	0	0	0	0	0	0	0	1	入京口遣兴,行色忽惊春已暮，乡心无奈梦相牵。瓮城潮送江南路，虎寺峰临柳外天。云影恍疑金木相，日华遥瞩凤麟妍。再圆招宝山前月，十日桃花渡口船。
0	0	0	0	0	0	0	0	0	0	0	1	复钱顾内翰于南浦因经曹公战垒,映竹船窗水气凉，渚风微泛白蘋香。今朝相送即相别，明日故人非故乡。蔓草女墙横断霭，荻花军垒护斜阳。银河旧与沧波接，一望灵源万里长。
0	0	0	0	0	0	0	0	0	0	0	1	送郑佶归洛阳,苍苍楚色水云间，一醉春风送尔还。何处乡心最堪羡，汝南初见洛阳山。
0	0	1	0	0	0	0	0	0	0	0	0	奉和乾庵和尚天衣古迹十咏原韵 其一,西来白马有谁传，灵迹初开东晋年。万仞远看浮叠翠，一峰高竟入重玄。坐环绝壑疑无地，行到深林别有天。望断法华台畔路，三花宝树尽生烟。
0	0	0	0	0	0	0	0	1	0	0	0	登裴公亭借用杜牧之登齐山诗韵二首 其一,春晚风花片片飞，登临共惜景熹微。人生待足谁如意，官况苦无胡不归。且向园林穷胜事，更凭山水发清晖。酒酣起舞君休笑，直欲淋漓身上衣。
0	0	0	0	1	0	0	0	0	0	0	0	边月,夜色偏宜绕玉门，白云缥缈接昆仑。边鸿孤警低残魄，胡马群嘶落大盆。北塞刘琨常独啸，南楼庾亮与谁论。只贪满地山河影，不鉴征夫积泪痕。
0	0	0	0	0	1	0	0	0	0	0	0	九曲杂咏 九曲新村市,落日移舟上碧滩，桃花林外见青山。耳边忽尔闻鸡犬，不遇刘郎不肯还。
0	0	0	0	0	0	1	0	0	0	0	0	寄呈东台外舅,一别丈人今二年，往来空有尺书传。关山望极孤云袅，霄汉同心白日悬。碣石风烟通北海，江陵城郭枕西川。相思未卜相逢处，岸草江花亦可怜。
0	0	0	0	0	0	0	0	1	0	0	0	南亭对酒送春,含桃实已落，红薇花尚熏。冉冉三月尽，晚莺城上闻。独持一杯酒，南亭送残春。半酣忽长歌，歌中何所云。云我五十馀，未是苦老人。刺史二千石，亦不为贱贫。天下三品官，多老于我身。同年登第者，零落无一分。亲故半为鬼，僮仆多见孙。念此聊自解，逢酒且欢欣。
0	0	0	0	0	0	1	0	0	0	0	0	寄秉忠周司训二首 其一,良夜对床宿，清晨送子行。西郊雨新霁，古道马频鸣。执手别时话，挥鞭独往情。相思杳难极，鸿雁带秋声。
1	0	0	0	0	0	0	0	0	0	0	0	哭亡友范副使渊其族孙进士永銮寄其绝笔诗到,忆在先朝侍圣颜，佩声齐散紫宸班。伤心尽省分官地，并马西湖旧看山。绝命秖传词烂熳，窜身谁述路间关。江门墓近湘流咽，拱木黄昏鸟雀还。
0	0	0	0	0	0	0	0	0	0	0	1	送贺秘监归会稽诗,紫气朝明主，丹丘送老臣。谁知探穴处，更有散金人。陌上神仙日，城东梅柳春。遥知归隐处，烟浪隔嚣尘。
0	0	0	0	0	0	0	0	0	0	0	1	有怀高执中,危襟坐西轩，绿牖浮晓光。初疑故人来，冷吹啸疏簧。春意已浩荡，寒云尚苍茫。家贫食无鱼，但觉早韭香。念我莫逆友，失计临边场。定当何时归，共此白日长。
1	0	0	0	0	0	0	0	0	0	0	0	萤,旅夜风灯灭，疏萤亦有情。对飞开更阖，独坐晦还明。书卷如憎少，房栊只益清。井阑相似处，归梦最能生。
0	0	0	0	0	0	0	0	0	0	0	1	次韵元镇玄文馆有怀,林气早知雨，黤淡研苔滋。素飙惊閒幔，朱实委清池。将整还山旆，复乱故园思。拿舟倘未远，弭棹一来兹。
0	0	0	0	0	0	0	0	0	0	0	1	怀吴蕊仙,癖耽翰墨费吟哦，欲寄愁心到薜萝。江外故人青眼在，山中女伴素书多。天涯镫火谁同调，岁暮冰霜独抱疴。弹指流光容易掷，家园归梦近如何。
0	0	0	0	0	0	0	0	0	0	0	1	涉济,河曲风无定，船扉掩复开。岸花冲絮落，沙燕掠波回。诗思逢春乱，乡心苦病催。分流从此去，欲渡且徘徊。
0	0	0	0	0	0	0	0	0	0	0	1	其七,咫尺先公墓，西山影到门。龙鳞双树少，马鬣一峰尊。雨露愁寒食，莙蒿怆故园。无田惟薄祭，鱼菽复何言。
0	0	0	0	0	0	0	0	0	0	0	1	鹦鹉,万里何年西入秦，翛翛毛羽尚鲜新。祗缘慧巧偏怜汝，始信荣华解误身。绦旋梦回朱户夜，乡园心绕玉关春。何当解脱雕笼去，霄汉孤飞莫近人。
0	1	0	0	0	0	0	0	0	0	0	0	别行简（时行简辟卢坦剑南东川府）,漠漠病眼花，星星愁鬓雪。筋骸已衰惫，形影仍分诀。梓州二千里，剑门五六月。岂是远行时，火云烧栈热。何言巾上泪，乃是肠中血。念此早归来，莫作经年别。
0	0	0	0	0	0	0	0	1	0	0	0	游近山僧庵,卧看香穗叹吾衰，起著芒鞋信所之。十里溪山最佳处，一年寒暖适中时。眼明竹院如曾到，心许沙鸥卜后期。不是诗人托高兴，日长真付一枰棋。
0	0	0	0	0	0	0	0	0	0	0	1	敬饯刘兴伯提干之官,平生子刘子，劲气横秋霜。不肯作短簿，海漘驾飞航。棱嶒高颊颧，碧眼须眉苍。莺花风月夜，锦绣倾肝肠。诸公盍推毂，置之白玉堂。筦库着此士，四海空茫茫。仆也客于浙，云阡凄故乡。退鹢岂坦率，瞽无预文章。乘除君晚泰，尚欲思激昂。年饥仅半菽，羞涩无酒浆。赆别祗此诗，君无诮凄凉。
0	0	0	0	0	0	0	1	0	0	0	0	游大伾山览石佛龙洞①,征轺未减看山兴，一抹大伾双眼明。金地有缘仍载酒，苍崖无处不题名。排空石偶虚瞻礼，显济灵宫昧洁诚。世俗怪来多错缪，妒游风雨满回旌。
0	0	0	0	0	0	0	0	0	0	0	1	道中闻啼鸟,翠阴丛竹转山腰，忽听一声婆饼焦。想见故园春社近，杏花消息雨连朝。
1	0	0	0	0	0	0	0	0	0	0	0	宫怨二首 其一,银汉清秋夜正长，天街寒色白如霜。妾身愿托长门月，夜夜应随玉辇光。
0	0	0	0	0	0	0	0	0	0	0	1	却寄,旅况飘零亦复佳，鸠兹江上试芒鞋。故园侠少黄金勒，南国才人白玉钗。兰雪佐谈如在目，烟云诒赠尚盈怀。莫怜贫贱韩夫子，裘敝长安未有涯。
0	0	0	0	0	1	0	0	0	0	0	0	过贾谊宅,少年流落到湘濆，当世何人更惜君。身类楚囚非达者，书陈汉室但遗文。空林落叶分秋霭，废井寒芜映夕曛。欲吊忠魂无觅处，岭猿回首不堪闻。
0	0	0	0	0	0	0	0	0	0	0	1	初返故园,昨上归舟寻水云，故园閒旷使情欣。无穷月色坐皆见，不断花香行即闻。五亩宅边敦素业，三层阁上蓄奇文。梁间燕子似相识，飞下小塘衔嫩芹。
0	0	0	0	0	1	0	0	0	0	0	0	白家村,一入江乡路，荒城每闭门。人烟青草渡，野烧白家村。故老依群盗，遗民想至尊。空令流落士，激楚赋招魂。
0	0	0	0	0	0	0	0	0	0	0	1	老龙道中,露寒犹着旧缁衣，无限秋心对夕晖。绿酒几家能醉客，青山何处不思归。鹰迎风势空中立，叶避霜威暗里飞。一触物情生浩叹，故园零落故人稀。
0	0	0	0	0	0	0	1	0	0	0	0	游天平山历龙门白云泉莲花洞诸胜,夙昔慕台尚，散发事登陟。名山志远游，携屐探九域。天平况在迩，葱翠望不极。屯云生层冈，蒙泉注岩隙。壁立石骨露，峻绝苔径仄。梯空疑无路，攀萝若可即。行险心惟亨，仰止道自得。理以湛寂超，境与幽邃适。即此澹尘虑，奚自逃薮泽。岁宴期重游，脊兹山中客。
0	0	0	0	0	0	0	0	0	0	0	1	映璧庵怀古,禅房遥隐凤城西，故国空山望转迷。辇道已荒春草合，妆台犹在野禽啼。斋钟佛火销残劫，坏壁蜗涎认旧题。太息寺门桃李树，无言偏自得成蹊。
0	0	0	0	0	0	0	0	0	0	0	1	其四,病怀愁绪冗难栽，空望单于万里台。月落平沙南雁下，雪残荒戍北花开。关山远带风尘色，阃幄谁当节制才。胡马不肥春草细，过河消息几时来。
0	0	0	0	0	0	1	0	0	0	0	0	寄示杨生元哲,我到流江一月馀，相思长把案头书。门前几树垂杨柳，比似别时今更疏。
0	0	0	0	0	1	0	0	0	0	0	0	送苏子冲之云中,翩翩苏季子，征马独嘶风。路转河声近，星摇剑气雄。旌旗閒塞上，笳鼓静云中。试看和戎后，谁收不战功。
0	0	0	0	0	0	0	0	0	0	0	1	游兴善寺,迢迢一径绿苔封，步入烟霞杳霭中。丈室老禅忘色相，庭前红杏自东风。
0	0	0	0	0	0	0	0	0	0	0	1	阳武王安之寄兔鱼,原上一双兔，河中两尾鱼。兔皮空被褐，鱼腹不藏书。长跪置远意，故人情何如。二物本潜伏，谁言罝网疏。峥嵘岁亦晚，将驾归吾庐。
0	1	0	0	0	0	0	0	0	0	0	0	春闺,枕带萦春思，窗纱漏晓光。蟏蛸伤远别，鶗鴂感流芳。妆匣蒸残粉，薰炉试旧香。洞房灯烛外，只有梦悠扬。
0	0	0	0	0	0	0	0	0	0	0	1	遣兴,庭树号蝉日已凉，寒云横雁夜何长。挟书万里千明主，仗剑三年别故乡。西北诸山连朔漠，东南众水隔荆扬。淹留不去惭苏子，莫遣貂裘厌雪霜。
0	0	0	0	0	0	0	0	1	0	0	0	登楼望东山,骋目层楼外，悠然池上山。云霞迷曲磴，松桂隐禅关。落日翠微半，疏钟窅霭间。求羊时命驾，心与暮云閒。
0	1	0	0	0	0	0	0	0	0	0	0	哭陈石亭,吴楚天一方，书至每不易。哀鸿从东来，属我墓间志。痛哭裂肝肠，天道乃乖戾。平生金石交，中心两无异。公今弃我去，如丧左右臂。哀哉遂初堂，庭树日憔悴。他时一杯酒，空洒林下泪。
0	0	0	0	0	0	0	0	0	0	0	1	村居晏起,村舍少闻事，日高犹闭关。起来花满地，戴胜鸣桑间。居安即永业，何者为故山。朱门与蓬户，六十头尽斑。
0	1	0	0	0	0	0	0	0	0	0	0	登龛山,长江限吴越，形势一何雄。夷岛苍茫外，乾坤浩荡中。江连埋日雾，汀暗走沙风。忽起乘桴叹，沧洲不可穷。
0	0	0	0	0	0	0	0	0	0	0	1	柳枝词,郎情柳叶短，妾意柳枝长。愿作柳花飞，随郎还故乡。
0	0	0	0	0	0	0	0	0	0	0	1	夏日,穷边已深夏，气色耿清秋。鲜旭开山郭，凉烟澹戍楼。兜铃烽火息，区脱虏尘收。迨此军中暇，无妨文雅游。
0	0	0	0	0	1	0	0	0	0	0	0	九仙瀑布泉,白云深处是仙乡，石涧飞流瀑布长。天插一泉声漱玉，地高六月夜凝霜。烟霞极目浮孤屿，萝薜牵衣出上方。明发阴晴谁借问，虚名终愧梦黄粱。
0	0	0	0	0	0	0	0	0	0	0	1	其三,除目无劳问，时才滚滚过。积薪吾意远，推毂物情多。不尽青云色，何来大海波。故园有丛桂，怜尔正婆娑。
0	0	1	0	0	0	0	0	0	0	0	0	游观音山永济寺,缘壁飞楼铁锁牵，下临无地上惟天。须弥海水依空住，枣叶龙宫现偶然。
0	0	0	0	0	0	0	0	0	0	0	1	秋闺,窗前松露滴空阶，玉漏沈沈月影斜。忽听数声新雁唳，云山回首渺天涯。
0	0	0	0	0	0	0	1	0	0	0	0	雁,一声嘹呖动闺愁，顾影连翩直过楼。不分世途争冷暖，却从天外避春秋。书空漫借云为纸，草圣何怜月作钩。关塞久无持节使，上林休作致书邮。
0	0	0	0	0	0	0	0	0	0	0	1	古塞下曲（一作塞上曲）。（一作于鹄诗）,行人朝走马，直指蓟城傍。蓟城通漠北，万里别吾乡。海上千烽火，沙中百战场。军书发上郡，春色度河阳。袅袅汉宫柳，青青胡地桑。琵琶出塞曲，横笛断君肠。
0	0	0	0	0	0	0	0	0	0	0	1	夜坐书怀,待腊梅开未尽时，天涯春动可胜思。音书肯信沉鱼雁，占卜频劳测偶奇。浮世功名飞絮薄，故乡心事短檠知。渔矶远在黄云外，何日歌词唱竹枝。
0	0	0	0	0	0	1	0	0	0	0	0	太朴缄至君静清诗，读之慰快。斯文凋敝之余，安得见此杰然者？敬叹敬叹。一诗寄谢并简君瑞，要知于二贤倾倒之至也,元丰宗匠是吾师，幽梦江湖每见之。在昔才名真盖代，祇今子弟好能诗。六经更待黄麻拟，双剑终因紫气知。衰疾连秋犹长物，扁舟未到谢相思。
0	0	0	0	0	0	0	0	1	0	0	0	灵岩杂咏用沈德潜韵八首 其一 馆娃宫,琼宫号馆娃，艳歌复丽舞。欢娱廿三年，凄凉一□土。偶来寻旧迹，山径步芳杜。哲妇能倾城，烱戒垂今古。
0	0	0	0	0	0	0	0	0	0	1	0	古出塞曲,少小事戎行，许身汉飞将。逸气每凭陵，壮心多慨忼。昨日羽书至，匈奴近边障。耿耿不能寐，上马驰北乡。宝剑耀龙文，雕弓插虎韔。横行绝域中，飒飒雄姿王。阴风度漠高，杀气连云涨。一箭落旄头，群胡胆已丧。单于献辕门，阏氏获毡帐。志在净烟尘，岂顾身被创。归来论勋业，敢儗麒麟上。
0	1	0	0	0	0	0	0	0	0	0	0	驼村大巡邀饮,天上来文旆，湖南傍法星。层楼敞高宴，短晷落虚庭。深酌欢能尽，悲歌醉喜听。还言情未惬，更约坐山亭。
0	0	0	0	0	0	0	1	0	0	0	0	荆南舟中寄华容孙景贤,故人不见十年馀，闻就华容早卜居。湖上屡停千里棹，岭南不寄一行书。别来每恨知心少，老去翻令会面疏。题句荆南烦去客，早春问讯向茅庐。
0	0	0	0	0	0	0	0	0	0	0	1	生日效长庆体是岁予窃禄留曹三载矣,年过半百仍加六，贪恋清时未拂衣。朱绂拖身官秩贵，青云屈指故交稀。游鱼在藻恩诚渥，病鹤乘轩分却非。待得铨曹书满日，只应便扫故园扉。
0	0	0	0	0	0	0	0	0	0	0	1	索居岛上，童子折梅来献，喜而有赋；限「十三元」二首（己亥） 其一,芳信天涯谁过存，一枝瞥见慰离魂。寄来庾岭应无驿，疑到罗浮别有村。仙史轻华宜淡墨，故人萧散足清尊。巡檐为弄阳春曲，羌笛何须恼故园！
0	0	0	0	0	0	0	0	0	0	0	1	冯公岭,鸡鸣出北郭，戒徒饬装仗。早发神颇疲，亭午心始畅。行行陟危巅，路出林木上。兹岭号冯公，何年得名状。想当开凿初，斯人通塞障。根从西北来，气是东南壮。万里生长风，烟云中浩荡。登高望我乡，心情增怆怅。役役征途间，默默几得丧。何当息尘鞅，终年遂疏放。
0	0	0	0	0	0	0	0	0	0	0	1	登师利寺文殊阁,宝梯斜级上盘空，千里亭皋一眺穷。翠柰自生经苑地，萎花时堕佛天风。桥横颍岸淙幽碧，日下嵩云插倒红。暂涤六尘凭槛久，可嗟归御太匆匆。
0	0	0	0	0	1	0	0	0	0	0	0	自三洲还至禄步村,江流夹束午风桑，城郭归来禄步舟。惆怅碧桃歌舞散，黄茅烟里一?辀。
0	0	0	0	1	0	0	0	0	0	0	0	哭丰宅之吏部二首 其一,江表依公稍自强，讣闻朝野共凄凉。纛移北府兵皆散，笳返西州宅已荒。旧戍交锋淮水赤，新坟埋剑越山苍。此身虚作田横客，血泪无因滴垄旁。
0	0	0	0	0	0	0	1	0	0	0	0	忆友人李云南,送客出荆扉，忽见青青草。故人别经时，恍隔千里道。千里固不遥，咫尺梦难到。孤鸟安朽株，行云在晴昊。敢叹会无期，坐念春风老。
0	1	0	0	0	0	0	0	0	0	0	0	登湖口诸山,湖山回合处，吟眺旅怀清。偶会高深趣，因知鱼鸟情。江帆随雁过，岛树入云平。明发自兹去，看山又几程。
0	0	0	0	0	0	1	0	0	0	0	0	二老寄朱广微 其一,二老相思又隔年，僧窗閒坐复何缘。吟翁最好盐城住，时把歌诗付酒船。
0	0	0	0	0	0	0	0	0	0	0	1	寄王彦博,年来困奔走，事与素心违。岁晏草木肃，天高鸿雁微。故人天外别，尺素眼中稀。问我还乡旆，春风当与归。
0	0	0	0	0	0	0	0	0	0	0	1	潞河舟中有怀可大时亦从江右北上,孤帆遥夜倚汀洲，却望天南忆旧游。越水吴山何处梦，楚江燕月此时舟。鸿声欲断三秋信，海色遥含两地愁。同去长安不同到，与谁先上酒家楼。
0	0	0	0	0	0	0	0	0	0	0	1	其三,风景重阳近，楼头望故乡！冷蝉终乏韵，断雁恨分行。绿竹留高节，黄花爱晚香。羡君风雅士，不比世炎凉。
0	0	0	0	0	0	0	0	0	0	0	1	其二,玉阙依连岁，金风送及秋。签书凭赞府，宦迹羡徽州。亭敞堪栖凤，刀悬俟解牛。乡心和婺水，同向浙江流。
0	0	0	0	0	1	0	0	0	0	0	0	木弟桐音伯调奕庆诸子集东书堂各有诗见怀怅然赋之,茫茫远树一江分，潎潎流泉两岸闻。愁思自能依落日，故人不用赋停云。浔阳地僻追三隐，林下名高愧五君。满目黄芦围水宅，几时归雁好同群。
0	0	0	0	0	0	0	0	0	0	0	1	咏史二首 其一,吾观曹参相，英伟有奇抱。攻城与野战，气象凌苍昊。一闻盖公言，刻意遵黄老。去齐语代者，狱市并容好。及其登朝后，酣饮忘昏早。歌呼和群吏，中怀何浩浩。守成无异术，清净以为宝。史迁赞匪诬，极言能合道。寄语功名人，锋棱亟须扫。
0	1	0	0	0	0	0	0	0	0	0	0	坐月效古,肃肃迨秋夕，明明月流光。众星灿若珠，三五正纵横。居人不能寐，客子怀故乡。大化无停运，弦望倏相当。鸿雁多哀思，庭柯变青黄。时往老将至，悲来夜何长。咏彼蒹葭诗，怅望宛中央。
0	0	0	0	0	0	0	0	0	0	0	1	幸庵司马寄节孝堂三大字至①,三字堂名万里来，旧堂名扁已成灰。故人远意真如谶，乙夜融风不是灾。活水源头仍里第，德星悬处自书台。可怜嘉树多憔悴，春雨来时又着栽。
0	0	0	0	0	0	0	0	0	1	0	0	闺怨,别时荷未花，别后花生子。结得苦心成，红香抱霜死。
0	0	0	0	0	0	0	0	0	0	0	1	其三 秋景,风气萧森柳叶黄，倚阑极目海天长。白云飞处亲庭在，缩地何由到故乡。
0	0	0	0	0	0	0	0	0	0	0	1	送弟东归,偶持麟笔侍金闺，梦想三年在故溪。祖竹定欺檐雪折，稚杉应拂栋云齐。谩劳筋力趋丹凤，可有文词咏碧鸡。此别更无闲事嘱，北山高处谢猿啼。
0	0	0	0	0	1	0	0	0	0	0	0	寄集庆寺瑞上人,西游今已十馀年，更涉波涛路半千。燕度玉京逢社雨，雁回金斗没晴烟。一春箫鼓多成市，五色楼台半倚天。我为思君忘不得，踏花须上北门船。
0	0	0	0	0	0	0	0	0	0	0	1	铜仁书怀寄德尹润木两弟四首末章专示建儿 其一,客行已度万峰巅，咫尺西南接漏天。云栈险应轻蜀道，布帆稳忆上吴船。家书盾鼻题难尽，春草刀环梦未圆。了了故园东下路，洞庭高浪白门烟。
0	0	0	0	0	0	0	0	1	0	0	0	寄玉融郑三秀才,空斋病起怯秋声，无那啼鸪向夕鸣。凉雨一天孤烛夜，断鸿千里故人情。寒花浥露江蓠白，独树含霜瘴海清。遥羡胜游多上日，瑞岩僧舍喜逢迎。
0	0	0	0	0	1	0	0	0	0	0	0	别辋川别业,山月晓仍在，林风凉不绝。殷勤如有情，惆怅令人别。
0	0	0	0	0	0	1	0	0	0	0	0	寄沈大本,每恨经年别，相思隔楚江。已看秋过半，复见燕归双。夜雨惊寒枕，凉蕉近客窗。身癯几露骨，心静不离腔。兴去诗难就，愁来酒可降。终当期后会，谈笑对寒缸。
0	1	0	0	0	0	0	0	0	0	0	0	登恒山,祀典千年出秩宗，英英岳气默相通。元冥独握堪舆令，朔易曾收橐籥功。峦嶂层层青入汉，松杉郁郁翠摩风。东方泰岱西方华，万古威灵与并雄。
0	0	0	0	0	0	0	0	0	0	1	0	出塞,黄河白草莽萧萧，青海银州杀气遥。关塞岂无秦日月，将军独数汉嫖姚。往来饮马时寻窟，弓箭行人日在腰。晨发灵州更西望，贺兰千嶂果云霄。
0	0	0	0	0	0	0	0	0	0	0	1	留郝元直,自得黄沟信，常怀见汝期。只愁相会少，可道故乡迟。陪酒邻家夜，弹棋日落时。明朝各有事，分手即天涯。
0	0	0	0	0	0	0	0	0	0	0	1	其三,罗浮山下古循州，万里风尘客倦游。北望九连关塞险，西闻三峡甲兵愁。霜高越徼凋军寨，月满祯城照戍楼。烽火海丰犹未息，江湖空抱杞人忧。
0	0	0	0	0	0	0	0	0	0	0	1	九日,重九萧条秋已深，登高更在蜀江浔。黄花未肯趁时吐，白酒祇如常日斟。绝塞烟云长满目，故园风物愈关心。须凭酩酊酬佳节，追感齐山不浪吟。
0	0	0	0	0	0	0	0	0	0	0	1	始至云安寄兵部韩侍郎中书白舍人二公近曾远守故有属焉,天外巴子国，山头白帝城。波清蜀柹尽，云散楚台倾。迅濑下哮吼，两岸势争衡。阴风鬼神过，暴雨蛟龙生。硖断见孤邑，江流照飞甍。蛮军击严鼓，笮马引双旌。望阙遥拜舞，分庭备将迎。铜符一以合，文墨纷来萦。暮色四山起，愁猿数处声。重关群吏散，静视寒灯明。故人青霞意，飞舞集蓬瀛。昔曾在池籞，应知鱼鸟情。
0	1	0	0	0	0	0	0	0	0	0	0	登山阴朱相公东武山居同吴二卿祯徐二咸清商十八命说作 其一,台师公府领三旌，赐地还留东武城。开阁虚延宾从入，筑沙高是相君行。环岩露网凌遥廓，绝磴秋花绕太清。十载谢安劳偃卧，天阶相望本升平。
0	0	0	0	0	1	0	0	0	0	0	0	石东村见寄以诗赋答,种瓜给日傍青门，门下曾谁感旧恩。八口重兼诸弟在，十年今见一身存。悲凉谩听雍门曲，任达还标犊鼻裈。不乏故人同濩落，归来残叶下秋村。
0	0	0	0	0	0	0	0	0	0	0	1	淮阳怀古,淮阳古名郡，卧治有昔贤。禁闼不可留，遗想增慨然。顾我岂其俦，宠擢何连连。本乏实德称，重为虚名牵。抚心益自愧，怀人遂成篇。
0	0	0	0	0	1	0	0	0	0	0	0	书室述怀奉寄民表兄是日得民表书,丈室无尘棐几横，吏休凫鹜散无声。舞风竹影僛僛转，萦梦炉香袅袅清。已笑荣枯卢白戏，不须物我触蛮争。故人剪烛西窗约，知复何时话此生。
0	0	0	0	0	0	1	0	0	0	0	0	咏史 其一 范蠡,槜李茫茫没霸图，扁舟清梦几时苏。可知廿载艰危日，一片春心在五湖。
0	0	0	0	0	1	0	0	0	0	0	0	咏史示儿 其一,姬旦赋鸱鸮，流言亦坎坷。不智与不仁，圣人且有过。投杼动慈颜，按剑明珠挫。由来天性间，情理俱无奈。唐虞世已远，殷周道未坠。上嘉下乐间，无可无不可。吾闻采薇子，清风起廉懦。延陵挹高悰，达节亦可贺。文王如可师，周公岂欺我。儿曹尚勉旃，圣贤亦人做。
0	0	0	0	0	0	0	0	0	1	0	0	其七 春闺,斗草归来雨湿衣，画帘春静蝶双飞。黛螺高绾绣裙低。好梦每嫌娇鸟唤，幽情只许侍儿知。小窗灯烬忆人时。
0	0	0	0	0	0	0	0	0	0	0	1	登岳憩半山亭,孤亭翠岭上层云，烟霭微茫万里分。仙家鸟道迥莫到，石壁猿声清忽闻。幽泉树杪飞残滴，瑶草岩中吐异芬。看拂丹霄朱鸟近，焚香先礼祝融君。
0	0	0	0	0	0	1	0	0	0	0	0	寄江都路员外,吾兄失意在东都，闻说襟怀任所如。已纵乖慵为傲吏，有何关键制豪胥。县斋晓闭多移病，南亩秋荒忆遂初。知道故人相忆否，嵇康不得懒修书。
0	0	0	0	0	0	0	1	0	0	0	0	杨州得小孙潘少承椷诗寄贺喜而有作,五年奔走客燕都，老作江阳一腐儒。忆母家园惭负米，抱孙官舍喜悬弧。旧书颇解藏三箧，清酒谁能送百壶。惟有故人诒秀句，独留明月似秦珠。
0	0	0	0	0	0	0	0	0	0	0	1	村居即事,小麦青青大麦稀，蚕娘拾茧盈筐归。放牛薄暮古堤角，三四黄莺相趁飞。
0	0	0	0	0	0	0	0	0	0	0	1	望徐州诸山,乱山来莽莽，高压万重愁。芒砀参差出，河淮破碎流。风烟前代霸，草泽异人游。一抚雍门操，萧条空古邱。
0	1	0	0	0	0	0	0	0	0	0	0	哭李太华时为宁德令倭寇陷城死节,封守在四夷，疆场有常处。江河苟推迁，难作太平语。当其城破时，山川皆惨沮。平生忠义魂，此夕荡羁旅。千秋万岁名，可以并张许。人生不百年，苟活亦何取。
0	0	0	0	0	0	0	0	0	0	0	1	晚寒自东村步归,夕阳下平野，落叶满荒街。村店卖荞面，人家烧豆?。溪风透布褐，草露湿芒鞋。骨相元如此，何由与世谐。
0	0	0	0	0	0	0	0	0	0	0	1	书院夜话,烧残银烛冷，兀坐小楼东。人话三更雨，秋吟一夜风。谈深欲忘象，客久羡归鸿。借问萧斋里，乡心若个同。
0	0	0	0	0	0	1	0	0	0	0	0	北平捡挍谢叔宾谪官岭南诗以寄之,幽燕春苦寒，岭海冬尚热。寒暑君备尝，相思最愁绝。君怀自夷旷，君心秉贞节。所愿济斯民，艰难底须说。皇天幸无私，白日照丹阙。
0	0	0	0	0	0	1	0	0	0	0	0	题竹石图寄赠汤子敏,松石山房看竹时，十年风雨最相思。白头归老谁同调，爱杀秋林绿玉枝。
0	0	0	0	0	0	0	0	0	0	0	1	丙戌元日,缓辔长裾饱软尘，长安六见柳丝新。每拈花胜惊衰鬓，却对椒觞忆远人。碧海好寻归去棹，金门无问后来薪。故园桃李应相待，会到家时及晚春。
0	0	0	0	0	0	0	0	0	0	0	1	九日,佳节偏多雨，翻增旅客愁。高堂虚白日，空谷自清秋。世上无相识，天涯亦浪游。故园今日菊，谁插老亲头。
0	0	0	0	0	0	0	0	0	0	0	1	癸卯元日,一檐朝雨若轻尘，新历虽开未是春。著出隐衣朝太帝，送来名纸谢同人。故园有弟音书绝，要路无亲旅食贫。五十平头今日到，不堪卧病似漳滨。
0	0	0	0	0	0	0	0	0	0	0	1	秋夜村雨闻蛩,新秋闻蟋蟀，雨过正黄昏。断续空阶下，凄凉暗草根。怀人应不寐，隐几欲无言。九月茅堂夜，吟诗倒绿樽。
0	0	0	0	0	0	0	0	1	0	0	0	送蕲春李十九使君赴郡,可怜官职好文词，五十专城未是迟。晓日镜前无白发，春风门外有红旗。郡中何处堪携酒，席上谁人解和诗。唯共交亲开口笑，知君不及洛阳时。
0	0	0	0	0	0	0	1	0	0	0	0	菊,野菊丛丛艳，清香细细寒。孤根谢桃李，幽致契芝兰。欲共陶翁醉，思遗屈子餐。小斋明棐几，移得一枝看。
0	0	0	0	0	0	1	0	0	0	0	0	人日寄怀王小汀邗江,何必梅花发，相思已不禁。每逢新岁浅，翻忆旧交深。腊酒瞢腾意，春盘冷淡心。遥知草堂上，忍冻亦孤吟。
0	1	0	0	0	0	0	0	0	0	0	0	伏波祠怀古,荒祠衰草已凄然，犹有邦人话往年。铜鼓苔生秋雨后，宫墙花落夕阳边。竹书早著平蛮策，沙井空馀饮马泉。词客经过休感慨，云台麟阁总寒烟。
0	1	0	0	0	0	0	0	0	0	0	0	仁怀杂诗 其一,避乱非吾土，因闲且读书。谋生轻去住，万事付粗疏。风景虽堪惜，幽忧只自除。一廛容可受，未解把犁锄。
0	0	0	0	0	0	0	0	1	0	0	0	赠俞邑博归浙,教出吴兴有正传，春风门巷蔼新弦。东山乔梓堪梁栋，西浙柔桑暗石田。畏此简书来郑重，美非吾土尚迟延。六桥花柳孤山鹤，尘梦今朝洗玉泉。
0	0	0	0	0	0	0	0	0	0	0	1	其五,帝里朝辞供奉班，客程宵济洞庭湾。湘灵鼓瑟清泠外，鲛女鸣机缥渺间。青草波光连梦泽，苍梧云物隔疑山。故园亦有岷江水，垂老生涯钓艇閒。
0	1	0	0	0	0	0	0	0	0	0	0	其四,穷阴亘晦朔，山谷多寒风。悲哉客游子，旋足如转蓬。昔行届长夏，今来值玄冬。悠悠十年内，车辙穷寰中。人生贵适意，遥役何憧憧。逝将歌考槃，岩穴安微躬。
0	0	0	0	0	0	0	0	0	0	0	1	答叶化甫弃官还家见寄,傲吏归来蚤，中庭半部蛙。一州仅如斗，双鬓已成华。释子仍供米，门人尽赐麻。藏多芸阁籍，隐得桂丛花。小构曾专壑，初衣自剪霞。金鹅逢大药，沧海问浮家。客梦罗阳石，乡心浪泊沙。令人思叶令，凫舄在天涯。
0	0	0	0	1	0	0	0	0	0	0	0	登东山,东山古名胜，飞策上云关。碧藓揉红雨，青萝拥翠环。峰阴春木润，日落晚山殷。屐齿曾游处，风流许共攀。
0	0	0	0	0	0	1	0	0	0	0	0	怀孙子实,举眼趋浮末，斯人独好脩。青春三不惑，黄卷百无忧。玉出方流润，鸾停翠竹幽。相思自成韵，不必寄西邮。
0	0	0	0	0	0	1	0	0	0	0	0	得生诗寄怨,人间自是语便便，不是春风不肯怜。为寄一声何满子，相思今日尽君前。
0	0	0	0	0	0	0	0	0	1	0	0	夏日村居,今古纷纭未易评，松间石上暂移情。驱愁任我排棋阵，破恨同人共酒兵。新法已经残海内，清谈自是误苍生。近来司马多征战，曾否当年细柳营。
0	1	0	0	0	0	0	0	0	0	0	0	秋日游道山石室怀古感旧得诗,十二年前此乐群，石床萝径叶纷纷。死生惭负延陵剑，箧笥空存邺下文。山色茫茫看落日，秋阴漠漠但寒云。道山亭即山阳路，邻笛凄清不忍闻。
0	1	0	0	0	0	0	0	0	0	0	0	东郡怀古二首① 王京兆,河水昔将决，冲波溢川浔。峥嵘金堤下，喷薄风雷音。投马灾未弭，为鱼叹方深。惟公执圭璧，誓与身俱沈。诚信不虚发，神明宜尔临。湍流自此回，咫尺焉能侵。逮我守东郡，悽然怀所钦。虽非识君面，自谓知君心。意气苟相合，神明无古今。登城见遗庙，日夕空悲吟。
0	0	0	0	0	0	0	0	0	0	0	1	怀古,我昔游海上，东望三神山。风波几万里，苍茫云霭间。鱼龙自掀舞，天空日月閒。神仙渺无迹，徐福去不还。空馀蓬莱阁，千载留人寰。
0	0	0	0	0	0	0	0	0	0	0	1	巴州寒食晚眺,东望青天周与秦，杏花榆叶故园春。野寺一倾寒食酒，晚来风景重愁人。
0	0	0	0	0	1	0	0	0	0	0	0	寄张都干蒙正,林深叶密绿阴繁，荷渐生芽蒲有根。心事蹉跎过岁月，故人落寞共乾坤。舟行莼菜水云浦，路入杨梅烟雨村。何日扣门寻子去，一樽聊对话黄昏。
1	0	0	0	0	0	0	0	0	0	0	0	宫怨,前殿承恩者，而今宠亦衰。妾颜犹未改，惟有镜台知。
1	0	0	0	0	0	0	0	0	0	0	0	广德初銮驾出关后登高愁望二首 其一,长安不可望，远处边愁起。辇毂混戎夷，山河空表里。黄云压城阙，斜照移烽垒。汉帜远成霞，胡马来如蚁。不知涿鹿战，早晚蚩尤死。渴日候河清，沈忧催暮齿。
0	0	0	0	0	0	0	0	0	0	0	1	孙景武从赵伯友先生游宁都兹归省豫章诗以赠之并柬知己者 其一,渝州进士才名盛，此地相逢愿不违。喜子能随青佩至，思亲还望白云归。长风出峡衣裳薄，乱石横滩舟楫稀。亦有故园秋草里，旅魂空逐断鸿飞。
0	0	0	0	0	0	0	1	0	0	0	0	三国志魏书九首 其八 管宁,辽海西归雪鬓空，自甘牢落故园中。汉臣惟有杨彪在，几杖承恩入魏宫。
0	0	0	0	0	0	0	0	1	0	0	0	采莲曲,澄澄若耶溪，盈盈采莲女。将花比玉颜，溪上自容与。
0	0	0	0	0	0	1	0	0	0	0	0	因滇中使寄方子及,五载南音楚执圭，相思更在益州西。开边异代通华马，奉使何人祀碧鸡。客戴次工能共醉，蛮封么些请留题。还君鞭弭中原日，莫恨昆明听子巂。
0	0	1	0	0	0	0	0	0	0	0	0	游山（自二峰尖黄家坪至连珠岭）,盘盘樵径入云丛，选胜寻幽到碧空。不意羽翰生病骨，翩翩归袂又乘风。
0	0	0	0	0	0	0	0	0	0	0	1	读史二十首 其一,回首西陲势渺茫，东迁种族几星霜？何当踏破双芒屐，却向昆仑望故乡。
0	0	0	0	0	0	0	0	0	0	0	1	次舍弟忠过思南望乡崖韵,五溪风倍共云山，王化渐摩古所难。綵服洞氓双脚健，离鞍使者赤心殚。望乡崖峻云飞白，镇远溪深瘴草斑。自是成名须努力，男儿休恐不生还。
0	0	0	0	0	0	0	0	0	1	0	0	秦闺怨 其一,幽闺情自苦，何事更逢春？萱草侵阶绿，垂杨闇户新。镜中丝发乱，窗外鸟声频。对此芳菲景，长宵转忆君。
0	0	0	0	1	0	0	0	0	0	0	0	咏史四首 其一 张良,报得韩仇树汉功，也曾安受列侯封。若教信越长无恙，未必山中有赤松。
0	0	0	0	0	0	0	0	0	0	0	1	题吴梅村集,梅村一卷足风流，往复披寻未肯休。秋水精神香雪句，西昆幽思杜陵愁。裁成蜀锦应惭丽，细比春蚕好更抽。寒夜短檠相对处，几多诗兴为君收。
0	0	0	0	0	0	0	0	0	0	0	1	句容道中,句曲馀风古意存，绿畴黄犊小柴门。草愁春去消烟黛，风绕天空散日痕。堤接麦阴垂浅水，云笼树色暗孤村。山农箕踞深林里，笑看行人别故园。
0	0	0	0	0	0	0	0	0	0	0	1	思归饮钦之馆,乡心迢递郁难开，且醉佳人旧酒杯。千里雁书回隔岁，五湖云树锁高台。遥闻河北兵还满，坐看长安月又来。容取腐儒江海上，仗君终作济时才。
0	0	0	0	1	0	0	0	0	0	0	0	望夫石,送君远戍交河北，男儿自以身许国。不能弯弓骑恶马，欲随君去何由得。登山矫首西北云，形容虽变心犹存。月明夜夜照泪痕，铁心石肠输与君。
0	0	0	0	0	0	0	0	0	0	0	1	雨宿姚村二首 其一,旧陇东城外，新坟更在东。川原相近接，灵爽合潜通。碧草生秋石，青杨袅夜风。茂陵山下路，来往恨无穷。
0	0	0	0	0	0	0	0	0	0	0	1	息斋夜宿即事怀故园,夜来微雨歇，河汉在西堂。萤火出深碧，池荷闻暗香。开窗邻竹树，高枕忆沧浪。此夕南枝鸟，无因到故乡。
0	0	0	0	1	0	0	0	0	0	0	0	哭弟三首 其一,严霜下前除，朔风凄以烈。今夕复何夕，同生成永别。疾疢能几时，音容忽已灭。稚子号中闺，阿母啼成血。有兄滞天隅，之死不及诀。仰视云间鸿，呼群中断绝。俯观庭中树，琼枝已再折。永啸涕如雨，沈忧鬓成雪。岂不怀大观，至情畴能掇。
0	0	0	0	0	0	0	0	0	0	0	1	樽前勉兄长,一家久寄浙江滨，倏忽如今二十春。须信百年都似梦，莫嗟万事不如人。樽中有酒何妨醉，箧里无金未是贫。但看故乡荣达者，算来多葬北邙尘。
0	0	0	0	0	0	0	0	0	0	0	1	还家述怀示能绍儿,束发虽同俗，安心只杜门。傲能群鹿豕，贫懒察鸡豚。道侣观亲旧，伽蓝处故园。神光苍萃在，相对静忘言。
0	0	0	0	0	0	0	0	0	0	0	1	送许员外江外置常平仓,诏置海陵仓，朝推画省郎。还家锦服贵，出使绣衣香。水驿风催舫，江楼月透床。仍怀陆氏橘，归献老亲尝。
0	1	0	0	0	0	0	0	0	0	0	0	春日村居闲作,庭草初齐巷柳斜，暖风晴旭野人家。山中梦破寻蕉鹿，杯里弓疑避酒蛇。棋局交情空点检，机关世道重吁嗟。闲陪白昼驯阶鸟，归数黄昏卜树鸦。
0	0	0	0	0	0	0	0	0	0	0	1	见戏（原案：此题疑有脱字）,薄命何须问大来，时时废卷秖孤咍。故园松竹空荒径，可胜渊明一赋催。
0	0	0	0	0	0	0	0	0	0	0	1	闻都御史顾公致政有喜,天上归来两鬓苍，故园草木尽辉光。功成却喜恩荣厚，身退从知姓字香。林下且消閒岁月，台端犹忆旧冰霜。春风诗客从容处，重睹群英会洛阳。
0	0	0	0	0	0	1	0	0	0	0	0	再寄吴推官,中秋天气桂花发，正尔商量一首诗。忽喜得书开复看，相思如梦见还疑。偶然写句封题去，何用成篇和答为。佳处因君又重赋，月明叶落满庭垂。
0	0	0	0	0	0	0	0	0	0	0	1	采莲曲,北渚采菱归，前溪采莲去。无端堕玉钗，记在回舟处。
0	0	0	0	0	0	0	0	1	0	0	0	塞垣瑞鹧鸪 檃括唐诗以补唐曲,秦时明月玉弓悬。汉塞黄河锦带连。都护羽书飞瀚海，单于猎火照甘泉。莺闺燕阁年三五，马邑龙堆路十千。谁起东山安石卧，为君谭笑静烽烟。
0	0	0	0	0	0	1	0	0	0	0	0	怀静修上人二首 其一,支郎词赋不群才，双树林中白社开。匹马解携江左去，相思多在凤凰台。
0	0	0	0	1	0	0	0	0	0	0	0	大田道中怀孟担,几湾流水咽涓涓，五虎山青马首悬。欲访故人过峡口，南鸿犹自带风烟。
0	1	0	0	0	0	0	0	0	0	0	0	湖村野兴二首 其一,十里疏钟到野堂，五更残月伴清霜。已知无奈姮娥冷，瘦损梅花更断肠。
0	0	0	0	0	0	1	0	0	0	0	0	其二 杨双泉寄画扇,玉斧修成宝月团。月中仍有女乘鸾。钗横鬓乱不胜寒。白兔楼头风露迥，碧鸡祠下水云宽。相思两地共凭阑。
0	0	0	0	1	0	0	0	0	0	0	0	登岘山亭至甘泉寺 其一,篮舆呕轧傍城隈，积雾霾阴黯不开。一磴自穿云气入，万峰争送雨声来。山川浩荡今如此，裘带风流安在哉。千载牛山共挥涕，古苔秋井易心哀。
0	0	0	0	0	0	1	0	0	0	0	0	村居除夕,爆竹荒村少，萧条四壁虚。幕连残日捲，春向早梅舒。蓬鬓来朝整，愁心此夜除。屠苏相对饮，守岁只翻书。
0	0	1	0	0	0	0	0	0	0	0	0	和致事胡祭酒村居韵,乔木阴森绕故庐，远胜杜甫浣花居。从来不受僧留偈，纵老犹看御赐书。丽日园林莺出早，和风门巷燕来初。徐君亭子东湖上，相去应无十里馀。
1	0	0	0	0	0	0	0	0	0	0	0	生查子 案《东白堂词选》题作「观闺人夜绣」,趁着玉釭明，细把红茸整。绣得枕儿完，此夜图交颈。卿若未眠时，我也和衣等。金斗火将残，愁杀春纤冷。
0	0	0	0	0	0	0	0	0	0	0	1	次韵王少清重阳,旋收积雨放秋阳，天亦慇勤慰酒肠。篱下看花元自逸，公前露首固非狂。芙渠幕底乡心动，竹叶杯中古意长。每到佳时怀旧隐，羡君犹尔愧吾忘。
0	0	0	0	0	0	0	0	0	0	0	1	阳翟道中,客行趋阳翟，驱马登高岗。群山拱西都，回首瞰许昌。原田秀且润，烟水远分行。荒冢卧石兽，古祠摧画墙。我行日已远，风物非故乡。随俗强饮食，所求肢体强。儿生事弧矢，有志行四方。秣马访前古，吾将问兴亡。
1	0	0	0	0	0	0	0	0	0	0	0	宫怨,上阳宫殿倚云霞，天外时闻度翠华。鱼钥重重锁窗户，夜来春雨到梨花。
0	0	0	0	0	0	1	0	0	0	0	0	怀王侍郎刘秘监,平生西蜀刘中垒，四海东嘉王右军。三载相思千里梦，何时把酒听论文。
0	0	0	0	0	1	0	0	0	0	0	0	寄彭十进士,忆得金昌别，蹉跎复几年。怀君长落拓，愧我屡迍邅。寂寂供人笑，伥伥暗自怜。风尘频扑面，霜雪渐侵颠。枥马思千里，韝鹰盼九天。未能忘小草，还望涉前川。忼忾王阳绶，殷勤祖逖鞭。相期终一出，休办买山钱。
0	0	0	0	0	0	0	0	0	0	0	1	涪州石鱼,涪陵水落见双鱼，北望乡园万里馀。三十六鳞空自好，乘潮不寄一封书。
0	0	0	0	0	0	0	0	0	0	0	1	大红菊花,朱柎绿萼近人栽，五柳门前锦作堆。芳信正逢重九节，绛云忽拥望乡台。赤城霞气氤氲动，红友樽空掩映开。莫讶凌霜容色好，丹砂应为驻颜来。
0	0	0	0	0	0	0	0	0	0	0	1	月夜闻笛,十载皋兰三出师，角巾归第鬓如丝。那知今夜关山月，却向中原笛里吹。
0	0	0	0	0	0	0	0	0	0	0	1	又赠谓之 其一,文藻兼名理，三吴第一贤。乡心几千里，飞雁满秋天。
0	0	0	0	0	0	0	0	0	0	0	1	长至,黄钟之宫萌一阳，万汇滋发犹潜藏。书云讵复别祥异，揆景渐可知舒长。闭关不行著易象，客子倦游悲故乡。周南太史长太息，禋祀无因陪祼将。
0	0	0	0	0	0	0	0	0	0	0	1	九日登高,笳声凄切雁声哀，风起高原猎骑回。无尽愁云吹不散，望乡空上白龙堆。
0	0	0	0	0	0	0	0	0	0	0	1	重九前一日示弟侄,人生百岁未易满，我已五十仍加三。异县长怜九月九，故园远在南山南。绿尊青眼旧相得，黄菊白头还好簪。明晨汝辈早同出，脚力跻攀吾尚堪。
0	0	0	0	0	0	0	0	0	0	0	1	宿栗子冲有怀程鱼门同年,料理天涯薄病身，一镫初剪影相亲。忽飘老泪思前事，每到穷途恋故人。难后家门愁再问，劫余文字敢重论。荒邮草草交三九，旧约消寒又几巡。
0	0	0	0	0	0	0	0	0	0	0	1	初夏田园,朱夏辄复变，深绿日以肥。感彼生物勤，节候曾不违。清晨荷锄出，田间人尚稀。观物适自然，时见朝雉飞。不惜筋力疲，但恐坐食非。作劳有时息，高舂行来归。端坐抚素琴，可以理朝饥。
0	0	0	0	0	0	0	1	0	0	0	0	淮安怀古,淮阴城北水连空，汉将真成一梦中。古庙卧苔蜗触角，故坛迷草鹿生茸。要君固有封齐贵，赤族当存定楚功。漂母孤坟何处是，欲将蘋藻荐西风。
0	0	0	0	0	0	0	0	0	0	0	1	七月既望过圻村访蔡金风适冲寰翁至同登龙山寻幽谷钓台诸胜晚留小酌泛月而归 其一,凉飙散馀燠，秋光澹山市。策杖寻幽人，行行二三里。循径既纡曲，缘溪复迤逦。小桥路转东，柴门恰临水。主人意殷勤，劝客且留止。山村无兼味，鸡黍聊可庀。适逢邻翁至，相揖色先喜。今晨逢渔者，买得鳜鱼美。请客过山斋，烹鱼酌村醴。
0	0	0	0	0	0	0	0	0	0	0	1	游尊胜寺简略师,四境人烟迥，禅宫一径遥。架桥通窈窕，飞閤历岧峣。日暮黄云合，秋高碧树凋。远公真静者，尘外数相招。
0	0	0	0	0	1	0	0	0	0	0	0	村舍见红紫葵花开特可爱,插棘编荆茅舍清，此中谁儗见倾城。紫丝作障遮空暗，红锦裁衣曳地明。惆怅忽从攀处得，凄凉多为别时生。不须更结繁华梦，野蝶山蜂自有情。
1	0	0	0	0	0	0	0	0	0	0	0	其十九,何处生秋早，秋生客思中。玉关无北雁，羌笛怨西风。不解愁肠殢，难教酒病融。数茎衰白发，明镜点霜丛。
0	0	0	0	0	1	0	0	0	0	0	0	禹庙览古,得涖稽山峻，言瞻禹庙崇。碑文拟衡岳，井穴达龙宫。问讯传工部，栖迟遇义公。錞于寻岂在，窆柱恨难穷。帆石终邻诞，梁梅久付空。惟应敷土迹，天地并鸿功。
0	0	0	0	0	0	0	0	0	0	0	1	二月三首 其一,二月春华满凤城，万家杨柳共愁生。烽高紫塞愁都护，诏下甘泉议北征。昨日羁縻胡市马，西风萧瑟汉臣缨。琼衣玉札殊恩泽，早把勋劳荅圣明。
0	0	0	0	0	0	0	0	0	0	0	1	王安道苍崖古树图,古树苍苍枫叶丹，此中别似一人间。如何忽起思乡念，不是台山是雁山。
0	0	0	0	0	1	0	0	0	0	0	0	公华以北山荔子见寄因念昔游慨然怀归戏成,筠笼百里故人情，多病文园眼倍醒。未放茶瓯三百颗，梦魂先过小长汀。
0	0	0	0	0	0	0	1	0	0	0	0	雪,我生匪兕虎，乃与旷野俱。束发绝大幕，二十临淮徐。江湖系人迹，今者犹饥驱。飞蓬实自振，飙风汝何诛。寒雨变雪霰，层冰合泥涂。周行昧己失，行李杳绝无。将投逆旅息，主前辞仆夫。岂不敬爱客，秣马无生刍。
0	0	0	0	0	0	1	0	0	0	0	0	寄画题寄偶武孟先生,君在南京我北京，江云塞树总关情。别来几度相思夜，孤馆青镫听雨声。
0	0	0	0	0	0	0	0	0	0	0	1	入关,秦关已入重行行，道远尘深两恨并。足倦每因佳境健，眼昏偏傍古碑明。拾遗徒步归何日，庄舄孤吟叹此生。阿母故园头雪白，倚门朝暮若为情。
0	0	0	0	0	0	0	0	0	0	0	1	武昌南楼怀古,青虬修士去遒遒，黄鹤飞仙苒苒游。北望日边秦树远，西来雪外蜀江浮。吴时宫殿千年梦，晋国风尘万里愁。今古茫茫无限事，月明倚遍庾公楼。
0	0	0	0	0	0	0	0	0	0	0	1	召伯埭,开帆广陵郡，似别故乡时。古埭传遗事，垂杨系远思。鸣钲估客舫，吹笛女郎祠。稍喜湖天阔，风蒲舞鷾鸸。
0	0	0	0	0	0	0	0	0	1	0	0	豫让桥怀古,豫让桥边策马过，当年意气未消磨。人臣报主宜如此，死不成功可奈何。
0	0	0	0	0	0	0	0	0	0	0	1	赵州怀古,长杨夹道引鸣驺，夜宿燕南古赵州。草满丛台非旧日，月明泜水只空流。也知此处荆蓁地，多是当年歌舞楼。陵谷变迁人不在，关河烟锁古今愁。
0	0	0	0	0	0	0	0	0	0	0	1	其三,故园回首乱云低，烟雨河山正鼓鼙。惭见市廛通负戴，尚惊道路叹流离。沙虫劫后惊全改，海鹤归时望欲迷。蓑笠盟言吾岂负，鬼车啼血遍溪西。
1	0	0	0	0	0	0	0	0	0	0	0	送乔裕吾黄门,夕郎何事厌承明，结束征衣节候更。汲孺在庭推直道，虞卿捐印见交情。关山岁晏黄河阔，边塞春深白草生。总是离愁心折处，壮君骏马太纵横。
0	0	0	0	0	0	0	0	0	0	1	0	其三 长孙晟,穷秋杀气正潇潇，突厥牙前落二雕。走马电飞弓霹雳，将军那数霍嫖姚。
0	0	0	0	0	0	0	0	0	0	0	1	红德城元夕,清平驿里过元宵，尊酒盘蔬未寂寥。灯火忽疑烽火至，春风仍似朔风骄。月临汉节千山静，霜入胡笳独戍遥。想是大酺通海内，边城歌舞荷清朝。
0	0	0	0	0	0	0	0	0	0	0	1	西楼晚望,叠岫敛馀霞，轻舠簇远沙。斜阳媚城郭，细柳杂汀花。两两联归骑，萧萧起暮鸦。谁知故园兴，闲在使君家。
0	0	0	0	0	0	1	0	0	0	0	0	寄陕州姚中丞（时分司东都）,八月天气肃，二陵风雨收。旌旗阙下来，云日关东秋。禹迹想前事，汉台馀故丘。徘徊襟带地，左右帝王州。留滞悲昔老，恩光荣彻侯。相思望棠树，一寄商声讴。
0	0	0	0	0	0	0	1	0	0	0	0	早梅,不假阳和力，孤生造物先。九天犹浑沌，一树已婵娟。节候每相左，冰霜竟失权。只因高欲绝，无意竞新年。
0	0	0	0	0	0	0	0	0	0	0	1	其二,弱质全凋露，繁阴半坠霜。纷纷飞玉砌，冉冉覆银床。色岂经秋澹，声偏入夜长。翠销兰芷佩，青浥芰荷裳。蒲柳俄更绿，芜葭尽变苍。随风吟野寺，伴雨积山堂。奉帚悲长信，含毫泣未央。故园遥极目，天阔洞庭傍。
0	0	0	0	0	0	1	0	0	0	0	0	客有诵予昔在淮安与异知县诗者今止记其二句用为次联足成一律以寄毕,鸣笳击鼓忆当年，携手西湖上画船。酒气蒸霞眠毕卓，墨花飞雨舞张颠。真王祠下丛兰露，漂母矶头蔓草烟。今日相思隔千里，空馀白发照青天。
0	0	0	0	0	0	0	0	0	0	0	1	平番城楼秋望,徙倚穷秋眺，高楼接大荒。雪明关岭白，风黯塞云黄。斥堠连哀草，村墟带夕阳。乡心逐归雁，历落不成行。
0	0	0	0	0	0	0	0	0	0	0	1	闺情 秋千,瘦腰春病不成围，闲逐秋千荡画衣。香散天风兰佩堕，声摇环玉綵绳飞。飘飖似跨双鸾去，闲雅宜从月殿归。无力尚怜扶不起，翠蛾犹蹙怨斜晖。
0	0	0	0	0	0	1	0	0	0	0	0	寄张坚白桂林①,一别一年久，相思日几回。桂林多胜境，藩伯况雄才！未敢论时局，惟应借酒杯。寄书无别语，千里索诗来。
0	0	0	0	0	0	0	1	0	0	0	0	金谷感怀（一作怀古）,黄金骄石崇，与晋争国力。更欲住人间，一日买不得。行为忠信主，身是文章宅。四者俱不闻，空传堕楼客。
0	0	0	0	0	0	0	0	0	0	0	1	职方彭员外惟节知韶州,仙经旧得还丹诀，郎位高分列宿光。太守双旌指南越，使君千骑冠东方。饮冰清白临遐俗，昼锦辉荣过故乡。曾是重华张乐地，九韶闻处味应忘。
0	0	0	0	0	0	0	0	0	0	0	1	十月十有六日早发龙江驿晚泊新河上流望采石山,船出龙湾去路赊，故乡回首眇天涯。一双柔橹西风逆，三面空樯落日斜。云起淮山将作雨，潮登江岸欲吞沙。明朝采石经行处，闪闪寒空见落鸦。
0	0	0	0	0	1	0	0	0	0	0	0	和江杏村侍御都门留别诗,闽粤东南地接连，写情还托衍波笺。贾生毕竟能忧汉，乐毅何曾欲去燕。世事浮云聊送眼，吾侪何日更随肩。都门帐饮车如水，脱手新诗万口传。
0	0	1	0	0	0	0	0	0	0	0	0	雪,穷阴萧瑟岁聿阑，冻云作雪凄风寒。坐拥衣裘时凛凛，起看天地方漫漫。缚贼何当似李愬，闭门正恐多袁安。明年新麦得尝否，遗蝗殄尽聊相宽。
0	0	0	0	0	0	0	0	0	0	0	1	得朱关中归信,杨柳东风动渭城，故乡千里独含情。颍川有吏推黄霸，楚国无筵饯穆生。马上春云开岳色，天边晴雪落河声。空囊不载蓝田玉，依旧归装一叶轻。
0	0	0	0	0	0	0	0	0	0	0	1	立春日和戴仲鹖,至日病未起，官奴又报春。故乡云物旧，北阙梦魂新。抚影兼怀友，含情欲语人。萧条鹖冠子，隐几合相亲。
0	0	0	0	0	0	0	1	0	0	0	0	游灵谷寺,出郊为访志公林，塔影还从静室临。象外涤襟泉有德，阶前鼓掌地成音。忽闻鸟韵惊迷性，漫倚松涛试定心。幽寂偏宜驺从去，独留明月伴讴吟。
0	0	0	0	0	0	0	0	0	0	0	1	卧病,卧病成吾懒，知交迹亦疏。坐听高阁雨，愁绝故园书。芸火侵缃帙，梅阴润玉除。江南卑湿地，五月尚楼居。
0	0	0	0	0	0	1	0	0	0	0	0	怨诗行,秦戍楼荒君未还，楚乡秋早妾摧颜。日寄情心与明月，相思何谢望夫山。
0	0	0	0	0	0	0	0	0	0	0	1	和梅侍御见寄,飞盖凌沧溟，高台拂朱鸟。乾坤一水浮，日月双轮绕。尘埃纷局促，正坐眼孔小。景山千丈松，慰我冰雪皎。万里一春风，东西逐騕袅。故人子罗子，仙鹤归华表。暮雨江门舟，含悽问封草。假令鲍叔在，一士亦不少。谁云越台近，举目河山杳。冥冥白沙坞，云烟共昏晓。
0	0	0	0	0	0	0	0	0	0	0	1	至保叔寺,宝石岧峣耸梵宫，古城西畔乱山东。荧荧高叶丹林露，袅袅游丝翠壁风。下界行人映松竹，半空飞鸟拂帘栊。故乡迢递独登塔，烟水长洲一望中。
0	0	0	0	0	0	0	0	0	0	0	1	咏史（九年十一月作）,秦磨利刀斩李斯，齐烧沸鼎烹郦其。可怜黄绮入商洛，闲卧白云歌紫芝。彼为菹醢机上尽，此为鸾皇天外飞。去者逍遥来者死，乃知祸福非天为。
0	0	0	0	0	0	0	0	0	0	1	0	侠客行①,杀气临沙碛，黄尘白昼飞。请君双羽箭，破虏百重围。转战随骠骑，捐生事武威。从来游侠骨，不是顾轻肥。
0	0	0	0	0	0	0	0	0	0	0	1	军门怨,一身漂泊如杨花，年年作客天之涯。将军无功宝刀卖，自将汉语翻胡笳。夜光照甲月堕地，万里黄沙碛边戍。里门不出谁家郎，未寒先著狐裘长。归梦还家语妻子，莫作将军门下士。
0	0	0	0	0	1	0	0	0	0	0	0	登太湖西峰,山色苍苍积翠回，沿缘仄径入莓苔。岭边风叶藏僧寺，树杪飞泉洒客杯。清磬一声松子落，白云万顷太湖来。三高惆怅俱陈迹，落日山空樵唱回。
0	0	0	0	0	0	0	0	0	0	0	1	过龟峰,大龟昂首瞻南天，仙人赤脚骑龟肩。小龟一双走随母，指爪穿尽追不前。仙人不知卜何事，踏脱绿毛纷满地。老夫也要钻一钻，何日故园遂归计。
0	0	0	0	1	0	0	0	0	0	0	0	晚自鸡头崖至天龙屯,迢递回冈抱塞长，暮云归路剧羊肠。马嘶古碛塞沙白，鸦乱荒城夕照黄。病后关河空涕泪，战馀身世各苍茫。客游不异松花水，日夜滔滔下北荒。
0	0	0	0	0	0	0	0	0	0	0	1	其二,玉翰飞过汉江东，蜀道三年兴已穷。明日登山临水去，故园啼鸟落花空。闻今自草延英奏，合下人推长者风。燕麦兔葵初乱眼，欲将修翼问归鸿。
1	0	0	0	0	0	0	0	0	0	0	0	采莲曲 其一,云鬟初绾玉搔头，湖上相将弄小舟。纤手接来花并蒂，半含欢笑半含愁。
0	0	0	0	0	0	0	0	0	0	0	1	其二,百适归来又一年，投身烽火戍楼边。私忧自笑愚无策，制胜悬知国有贤。北去燕然堪勒石，西来樊口看烧船。中州更有王夫子，笔阵犹能独扫千。
0	0	0	0	0	0	0	0	0	0	0	1	苍梧闻嘉祚鲁望两弟获隽消息,年来江海上，日望故园心。别后无书札，风前闻好音。埙篪知汝和，桃李傍春阴。欲寄池塘句，先成梦里吟。谢家群从宴，何日醉东林。
0	0	0	0	0	0	0	1	0	0	0	0	泾州听张处士弹琴,边州独夜正思乡，君又弹琴在客堂。髣髴不离灯影外，似闻流水到潇湘。
0	0	0	0	0	0	1	0	0	0	0	0	湖上纳凉有怀吴子彦,天风吹海树，瑟瑟秋气凉。河汉西北流，众星耿微光。昔我同袍友，远在水一方。相思不得见，展转清夜长。遥闻鸣笳发，揽衣月苍苍。
0	0	0	0	0	0	0	0	0	0	0	1	江夜,乌鹊飞不鸣，疏林叶声发。寒江悄无人，孤云衔半月。低头看月光，举头望乡国。漫意山中归，山中正薇蕨。
0	0	0	0	0	0	0	0	0	0	0	1	寄张平章仲一,春光满眼酒盈尊，难得同观易见分。秋气著人凉似水，晚山和我淡如云。清歌月影檐头转，残梦钟声枕上闻。玄鸟欲归黄鸟断，诗哦伐木正思君。
0	0	0	0	0	0	0	0	1	0	0	0	和乐天重题别东楼,山容水态使君知，楼上从容万状移。日映文章霞细丽，风驱鳞甲浪参差。鼓催潮户凌晨击，笛赛婆官彻夜吹。唤客潜挥远红袖，卖垆高挂小青旗。剩铺床席春眠处，乍捲帘帷月上时。光景无因将得去，为郎抄在和郎诗。
0	0	0	0	0	0	0	0	0	0	0	1	落叶,梦里萧萧雨，惊看月一床。西风吹败叶，半夜响空廊。似我无依客，终年辞故乡。暂谋栖息地，狼藉避繁霜。
0	0	0	0	0	0	0	0	0	0	0	1	咏史（原校：狄本作古） 伏生,楚炬秦坑六籍埃，芳心争忍不同灰。若非斯道终难坠，雪鬓应消异世才。
0	0	0	0	1	0	0	0	0	0	0	0	柳絮,楝花风过雪霏霏，万点沾衣不湿衣。轻逐东西香毂转，狂随来去马蹄飞。河桥漠漠迷渔艇，村店纷纷扑酒旂。巧入疏帘如有意，拂琴飘卷伴书帏。
0	0	0	0	0	1	0	0	0	0	0	0	寄陈蓬州图南,临老蹉跎来剑阁，故人留滞在蓬池。光阴一别六七载，功业半生多少时。谪宦可怜嗟子骏，径归难学羡诚之。何当江上重携手，同到三轩看旧诗。
0	0	0	0	0	0	0	0	0	0	0	1	新秋,旅食京华困郁蒸，可人秋意又新晴。夜窗便觉风千里，晓镜从添雪数茎。蝉噪不离羁客耳，燕归还动故园情。软红尘外西山色，乞与閒人眼暂明。
0	0	0	0	0	0	0	0	0	0	0	1	寄赤城新珩讲师,塔耸霞标在上头，杖藜犹记昔年游。月生丹井树林静，烟新碧桃溪涧幽。夜讲石筵龙象集，昼吟岩宇鬼神愁。思君每欲寻君去，水阔山遥两鬓秋。
0	0	0	0	0	0	0	0	0	0	0	1	哭竹坡,大梦先醒弃我归，乍闻除夕泪频挥。隆寒并少青蝇吊，渴葬悬知大鸟飞。千里诀言遗稿在，一秋失悔报书稀。黎涡未算平生误，早羡阳狂是镜机。
0	0	0	0	0	0	0	0	0	0	0	1	望金山,削金浮玉碧崔嵬，中截洪流四面开。万里江声连滟滪，一峰秋色接蓬莱。鹘盘塔影天中见，钟带潮音树杪回。不用登临重回首，老龙吟处且衔杯。
0	0	0	0	0	0	0	0	0	0	0	1	义郴廖翁赠予灵寿杖歌以谢之,郴山峨峨水溅溅，清淑之气钟神仙。山头老木几千年，不入樵斧随飞烟。廖翁好奇自抡选，真材不用加雕镌。铿然入手龙脊瘦，宛转随步鹤膝坚。今晨过我有喜色，磨捋持赠誇奇特。老人年来腰脚顽，出入政藉扶持力。拄上冈头望故乡，万壑千岩才咫尺。天寒醉卧不出门，杖兮虽良长倚壁。
0	1	0	0	0	0	0	0	0	0	0	0	其四,边烽传大漠，一剑夜临关。鸟道千重戍，龙城万仞山。降兵旗下出，侯骑雪中还。苦乐行间事，魂销壮士颜。
0	0	0	0	0	0	0	0	0	0	0	1	其二,壮志何曾为别离，只怜儿女忍朝饥。谁将此夕思乡梦，寄与闺中话片时。
0	0	0	0	0	0	1	0	0	0	0	0	秋夜有怀葭白祓江秋玉佩兮,淮南三载住，追忆忽今宵。旧句开还掩，秋灯短更挑。烟明念佛巷，叶下捣衣桥。多少闲踪迹，相思逐暗潮。
0	0	0	0	0	0	0	0	0	0	0	1	赠张慈宝五行精到奇中,大慈寺里谈天宝，蜀产凋零此亦奇。借我干支作正鹄，验渠祸福似蓍龟。李虚中术曾无失，绛老人年漫不知。大运茫茫君自扣，故乡归去定何时。
0	0	0	0	0	0	0	0	0	1	0	0	闺怨三首 其一,空城甲第与云齐，海燕无人不肯栖。隔巷长干春十五，银筝偏唤一行啼。
0	0	0	0	0	0	0	0	1	0	0	0	立冬后二日座主宗伯公偕晚研梅溪枉过村居次日移榻妙果山房再游菩提寺得诗四首 其一,乾鹊声中客款门，画船衔尾泊篱根。扫除黄菊荒芜径，映带丹枫?稏村。半月先期传父老，一家喜气到儿孙。海山不尽东南望，登陟应须次第论。
0	1	0	0	0	0	0	0	0	0	0	0	望方山,选胜徵前牒，方山迹著奇。湖摇千壁动，云敛万峰移。高岭平如掌，洪流注似卮。百梯谁独往，五老自相随。倚杖天何近，寻源路转疑。孤怀劳极目，爽气自支颐。石鼓鸣深洞，鸯浆灌紫芝。邮骖行倦矣，林鹤怨凄其。瑶草非难拾，桃溪会有时。芙蓉秋露好，合与地灵期。
0	0	0	0	0	0	0	0	0	0	0	1	出郊书怀,扁舟蓑笠寄平生，元是江湖一白丁。偶著青衫持手版，懒占黄色上天庭。正须每事问三尺，未暇对人谈六经。啼鸟数声春事了，故乡回首几长亭。
0	0	0	0	0	0	0	0	0	0	0	1	哭方玄英先生,牛斗文星落，知是先生死。湖上闻哭声，门前见弹指。官无一寸禄，名传千万里。死著弊衣裳，生谁顾朱紫。我心痛其语，泪落不能已。犹喜韦补阙，扬名荐天子。
0	0	0	0	0	0	0	0	0	0	0	1	湘中中秋,出望月轮小，不如临海生。又疑今夜看，难比故乡明。立柏正无影，清猿偏有声。数家弦管外，专此照离情。
0	0	0	0	0	0	0	0	0	0	0	1	奉赠储柴墟太仆阅马山东二首 其一,龙陛香烟晓曳绅，鸡声催发使车频。维扬城郭乡心远，鲁卫山川客路新。天下可应无骏骨，鞭头犹见说烽尘。风霜处处逢摇落，谁识行?别有春。
0	1	0	0	0	0	0	0	0	0	0	0	隋堤怀古,隋季穷兵复浚川，自为猛虎可周旋。锦帆东去不归日，汴水西来无尽年。本欲山河传百二，谁知钟鼎已三千。那堪重问江都事，回望空悲绿树烟。
0	0	1	0	0	0	0	0	0	0	0	0	登惠山绝顶,纵目疑无地，抬头只有天。一身云雾拥，暝色上峰巅。
0	0	0	0	0	0	0	0	0	0	0	1	山间偶成（辛丑十二月一日）,乘兴篮舆竟出关，故园重见一开颜。镜鸾莹彻冰中水，僧衲斓斑雪后山。已许梅花供胜赏，更邀酒子伴清閒。明朝未忍为归计，猿鹤方兹喜我还。
0	0	0	0	1	0	0	0	0	0	0	0	度岭赠闺人 其一,双双抱子度梅关，三妇空将二妇还。大别魂来秋月下，秦淮骨在暮云间。儿孤自逐黄泉母，人老难当白玉鬟。到日高堂应涕泪，好持鱼鲙更承颜。
0	0	0	0	0	0	0	0	0	0	0	1	其二,秋风淅淅吹江亭，汴河之柳犹青青。黄姑东渡会七夕，白帝西来朝百灵。初开琪树已云落，远别客愁今未醒。欲写乡书寄南雁，故园万里天冥冥。
0	0	0	0	0	0	0	0	0	0	0	1	燕,别却天涯到画梁，天涯几处为回肠。横塘掠水经微雨，小院拖花过夕阳。飞去定寻前岁垒，舞来犹带隔林香。双栖碎语重檐月，梦入关河夜正长。
0	0	0	0	0	0	0	0	0	0	0	1	临平旅宿,家山原咫尺，旅宿已惊魂。饭犊月当户，卖浆人启门。泉喧石鼓路，云隔锦衣村。那得中宵梦，先余返故园。
1	0	0	0	0	0	0	0	0	0	0	0	代春怨,朝日残莺伴妾啼，开帘只见草萋萋。庭前时有东风入，杨柳千条尽向西。
0	0	0	0	0	1	0	0	0	0	0	0	拟田家词,学稼数十载，不入城市门。婚嫁早已毕，含饴聊弄孙。幼孙六七龄，岐嶷亦可人。问之读何书，孝经与鲁论。大意虽未晓，句读粗能言。向母索枣栗，畏翁却复前。抚景忽长喟，忽忆翁少年。此景难再得，回首心茫然。
0	0	0	0	0	0	0	0	0	0	0	1	予素嗜橘此游辱凤李雨翁竟日以橘见啖喜而有作,燕市蒲桃如弹丸，鹅梨之实杯杅圜。十年宦游饶此味，饮酣未嚼先流涎。独有洞庭三百颗，霜前霜后红如火。舟车包致殊欠佳，梦寐难忘故乡果。秋来湖上风物新，老饕剖尽林间珍。清泉沁齿香噀爪，慰杀从前消渴人。
0	0	0	0	0	0	0	0	0	0	0	1	和悯乱诗 其一,今日乱离愁作客，春风吹角畏胡天。山前大马方群啸，海角闲凫莫浪眠。征戍十年空左府，烟花百万落寒膻。江湖处处烽尘急，去燕来鸿各渺然。
0	0	0	0	0	0	0	0	0	0	0	1	其六 采蕨,采采山中蕨，无为席上珍。同甘辽海雪，难比故乡莼。到壑犹闻禁，盈筐未是贫。老僧知此味，好寄莫辞频。
0	0	0	0	0	0	0	0	0	0	0	1	官舍,官舍通村曲，居人但掩关。借贫坚酒禁，留病伴春闲。离思孤云外，乡心落照间。便归谁识得，萧飒改朱颜。
0	0	0	0	0	0	0	1	0	0	0	0	田园杂咏八首 其二,人事多舛错，百年会多忧。知止乃不辱，安命故无愁。投冠旋旧庐，学圃度清秋。忘我千年思，庆此孤生幽。衣食聊自须，沌然无外谋。长与仁义生，夕死复何求。
0	0	0	0	0	0	0	0	0	0	0	1	寄吴六舅从吾先生,儒名推令族，吾舅冠群伦。但倚文为富，休论病是贫。莓苔深巷雨，花木故园春。近想多新作，犹烦远寄频。
0	0	0	0	0	0	0	0	0	0	0	1	滇中怀归,连岩望不极，惟见鸟飞还。乡心落何处，日没禺同山。
0	0	0	0	0	0	0	0	0	0	0	1	百马图,画师画马时，心与马为一。精神各自分，萃此马百匹。起卧适马性，踶齧通马力。逸如龙在水，驰若虎而翼。游牝得群聚，风腾各相及。或滚尘沙黄，或嘶草芽碧。岂无骐驎骨，松下盐车泣。谁将朔漠大，图画归咫尺。曹韩不并世，按图为尔惜。
0	0	1	0	0	0	0	0	0	0	0	0	蔡村,炎风烈日屈足坐，冷雨凄烟缩项眠。持校帝城流血夜，此中犹是燄摩天。
0	1	0	0	0	0	0	0	0	0	0	0	鹦鹉,鹦鹉学人言，宛转皆相似。其言自不知，谍谍殊未已。人读圣贤书，期于用为理。但务逞辞华，不实视诸履。吁嗟噂沓流，何以异乎彼。
0	0	0	0	0	0	0	0	0	0	0	1	送蔡参军南还,上相总戎临阃外，参军奉使趣征西。长江波浪迎龙节，两楚风云入马蹄。出塞新诗工自赋，击壶如意醉能携。雄藩归报边疆事，万里行将息鼓鞞。
0	0	0	0	0	0	0	0	0	0	0	1	吴楚倦游,隋宫访古惟衰柳，楚泽伤秋况落英。痛哭嗣宗千日醉，乱离王粲十年情。目穷沙界参龙象，手挽银河洗甲兵。五见梅花归未得，故园频有蟪蛄声。
0	0	0	0	0	1	0	0	0	0	0	0	登北邙山二首 其一,干戈丛里过壬辰，原上累累冢墓新。寒食清明几家哭，问来都是陈亡人。
0	0	0	0	0	0	0	0	0	0	0	1	莫春郭南,大梁城外孤台傍，烟昏水碧春林芳。凭高极目见归雁，风物令人思故乡。紫金山下斜阳暮，万里川光照云树。山间细雨花落时，何人来往东风路。
0	0	0	0	0	0	0	0	0	0	0	1	其九,此生得作太平人，只向尘中便出尘。移取碧桃花万树，年年自乐故乡春。
0	0	0	0	0	0	0	0	0	0	0	1	闻雁,山暝夕阳尽，寻幽倚石楼。忽闻新雁至，又报故园秋。积雨催黄叶，怀人欲白头。多情江上月，偏照望乡愁。
0	0	0	0	0	0	0	0	1	0	0	0	良乡道中遇吾闽进乡录者知杨同寅之子迈获俊即遣人驰报于通州比还承寄识喜诗辄次韵,文献声华有自来，如君门第几人偕。山川环拱灵多萃，簪笏蝉联庆未涯。又报科登贤子俊，不胜欢动故人怀。称觞乐事应非远，料得扁舟已过淮。
0	0	0	0	0	0	0	0	1	0	0	0	奉使契丹二十八首 惠州（传闻南朝逃叛者多在其间）,孤城千室闭重闉，苍莽平川绝四邻。汉使尘来空极目，沙场雪重欲无春。羞归应有李都尉，念旧可怜徐舍人。会逐单于渭桥下，欢呼齐拜属车尘。
0	0	0	0	0	0	1	0	0	0	0	0	秋日寄怀任东涧（名瑗山阳人举鸿博不第）,君住山阳淮水畔，余家辽左鸭江滨。一朝邂逅怜同调，千古文章信有神。待价骅骝虚苜蓿，高栖鸾鹤老松筠。相思北望秋将晚，鸿雁声高落叶频。
0	0	0	0	0	0	1	0	0	0	0	0	寄答关蓬石先辈,一别何其久，临风安所之。去年重九节，贻我仲秋诗。云水难乘兴，干戈到此时。遥闻隐樵麓，芳草但相思。
0	0	0	0	0	0	0	0	0	0	0	1	哭内子谢氏端 其一,五伦始夫妇，伉俪谁不笃。况乃二十年，患难同颠覆？生世苦不谐，偕老愿斯足。夺我一人心，天乎何太酷！区区河鱼疾，良医手皆束。岂无海上方，不能占勿药？徽音与令仪，一朝归冥漠。静言思平生，百身嗟莫赎。
0	0	0	0	0	0	1	0	0	0	0	0	寄何文起,淡月微微漏正长，故人念我一何忙。亦知不作云间雨，其奈相思夜已霜。匣里龙文时自拭，斗间云气□无光。由来神物悲离合，矫首寒天各渺茫。
0	0	0	0	0	0	0	0	0	0	0	1	村中韩坡见访,有客骑驴款竹扉，小园席地话依依。曾于雨后锄瓜否，才自庄西割麦归。碧柳垂条辘轳井，红藤拄杖芰荷衣。翛然二老堪图画，输尔长须道貌肥。
0	0	0	0	0	1	0	0	0	0	0	0	野菊,未与骚人当糗粮，况随流俗作重阳。政缘在野有幽色，肯为无人减妙香。已晚相逢半山碧，便忙也折一枝黄。花应冷笑东篱族，犹向陶翁觅宠光。
0	1	0	0	0	0	0	0	0	0	0	0	夜闻筝中弹潇湘送神曲感旧,缥缈巫山女，归来七八年。殷勤湘水曲，留在十三弦。苦调吟还出，深情咽不传。万重云水思，今夜月明前。
0	0	0	0	0	0	0	0	0	0	0	1	良乡道中,作客三千里，闻鸡戒早征。严程趋赤县，王气近神京。塔势中天出，觚棱向日明。白头思报主，莫动望乡情。
0	0	0	0	1	0	0	0	0	0	0	0	怀古三首 其一,西望首阳山，郁哉何崔嵬。荒途横今古，遗芝亦已微。白云起高岗，丹木馀清晖。飘飘风吹衣，尘冠多是非。谷口富松萝，沧浪足钓矶。千秋一洒泪，吾与尔同归。
0	0	0	0	0	0	0	1	0	0	0	0	怀元直客金陵,经年客白门，书札见寒温。共作几回梦，各销无限魂。听莺桃叶渡，嘶马杏花村。欲识思君泪，请看衣上痕。
0	0	0	0	0	0	0	0	0	0	0	1	午日同裘古苞小饮,南峰雨过殷轻雷，逆旅招寻泼午醅。客里佳辰惊屡换，愁中胜友喜频来。天围江草无边碧，花发山榴几度开。试上高楼同极目，乡心应逐浙潮回。
0	0	0	0	0	0	0	0	0	0	0	1	秋日书怀,金风吹落九门霜，直北天寒雁几行。辽海飞云人倚剑，燕山斜月客思乡。关河入望愁无际，砧杵谁家捣未央。逆旅不堪频吊古，昭王台畔草茫茫。
0	0	0	0	0	0	0	0	0	0	0	1	仲冬二日由下径舆疾还珠林悼风景之顿殊幸茆庐之无恙喜赋一首,村桥路断日无光，不似常时入故乡。野鼠穴粮依蔓草，田乌啼子上枯桑。偶逢遗老儿孙尽，欲问西邻井灶荒。惭愧竹西池上路，依然风雨一茆堂。
0	0	1	0	0	0	0	0	0	0	0	0	暂归村居漫成柬晦峰逸士二首 其一,处处花开衬马蹄，人间腐鼠欲何为。苦吟仲尉古应少，归去渊明今较迟。何梦更驰天上路，老年思琢竹间诗。杖藜小径聊回首，驷马分明是累棋。
0	0	0	0	0	0	0	0	0	0	0	1	述怀三首 其一,久客二年半，故乡千里馀。儿曹穿草屦，老子挂柴车。世事杯中物，生涯箧里书。一廛何日办，衰晚忆吾庐。
0	0	0	0	0	0	0	0	0	0	0	1	蓟门秋夕,清漏迟迟月转廊，博山销尽水沉香。重城不锁还家梦，两夜分明到故乡。
0	0	0	0	0	0	0	0	0	0	1	0	其三,崎岖谪仙人，豪放一寓酒。平生韩荆州，未识意已厚。幕府强辟召，此例未见有。书币入吾庐，鞍马望陇首。出处计已熟，不复讯交友。南山别何时，气尚若酣酎。筹策屈大才，谈笑诛小丑。戍角断落梅，羌笛起折柳。将军意未快，战士骨已朽。请公入参谋，可用和戎不。
0	0	0	0	0	0	1	0	0	0	0	0	村舍杂咏三首 其一,纳纳乾坤万事慵，竹床蒲枕草堂东。镜中身世看蓬鬓，溪上云山付短筇。帘捲燕飞梅雨过，画长人静绿阴重。虞琴更结平生好，时复开弦对晚风。
0	1	0	0	0	0	0	0	0	0	0	0	钱塘怀古,云开天目界勾陈，五卫旌旗控紫宸。甲马压潮知北运，珠龙沉海失南巡。乘鸾王母迷青鸟，飞虎将军卧石麟。肠断苏堤堤上柳，年年春色翠华新。
0	0	0	0	1	0	0	0	0	0	0	0	陇头水,陇阪萦九折，一折一愁绝。涓涓陇头水，征人眼中血。水流有尽时，征人无还期。
0	0	0	0	0	0	0	0	0	0	0	1	其三,老子无心老尚狂，山程随处寄伥伥。云归岫穴初收雨，水入陂塘正下秧。野客就林煨燕笋，蚕家负笼采鸡桑。远游万里知何乐，却喜东归住故乡。
0	0	0	0	0	0	0	0	1	0	0	0	梅花,回首山林感旧踪，雪花吹影一重重。记从驿使春前折，又向瑶台月下逢。对客岂无能舞鹤，赏心还是后凋松。天人装束天然好，便买胭脂画不浓。
0	0	0	0	0	0	0	0	0	0	0	1	偶成,故乡久别断音书，早晚归来一室虚。门巷似前何所别，仅无径草费芟除。
0	0	0	0	0	0	0	0	0	0	0	1	其十,北风送君去，吹我故园心。直挂广陵树，春来乱鸣禽。
0	0	1	0	0	0	0	0	0	0	0	0	哭张师柔长官,生平志在立功名，谁谓才难与命争。绝笔有诗形雅意，盖棺无地尽交情。胸中时事何由展，天下人才不复评。魂若有知宜自慰，子孙大可振家声。
0	0	0	0	0	0	0	0	0	0	0	1	行役,宿雾锁山椒，落月挂林侧。崎岖历冈峦，彷佛辨阡陌。秋高风露寒，道远时序迫。安得归故园，篝灯理书册。
0	0	0	0	0	0	1	0	0	0	0	0	桃花,忆到蓬壶顶上时，红霞塞路鹤为迟。人间流水无终极，天上东风自有期。何处梦云来独立，漫空香雨去相思。将花作饭三年吃，方信求真亦是痴。
0	0	1	0	0	0	0	0	0	0	0	0	写村舍壁,路转溪隅草色苍，烟霏云屋带渔乡。鸡头叶老陂塘暗，狗脊花繁篱落香。景物向人须品藻，太平无地不耕桑。何时秋入丰年社，持蟹来听压酒床。
0	1	0	0	0	0	0	0	0	0	0	0	蝉,叶落无蝉在，又随林叶生。不离荒苑处，偏感异乡情。幽韵松风合，枵肠竹露清。无端溪鸟逐，飞落地中行。
0	1	0	0	0	0	0	0	0	0	0	0	燕中怀古拟高达夫宋中作 其一,官柳何蔽芾，梨枣亦成行。时无燕召公，勿剪非甘棠。更闻野老哭，悲风生夕凉。
0	0	0	0	0	0	0	0	0	0	0	1	其二,九天运转三阳泰，一节霜寒万灶军。烽火不惊春野静，戍楼空照夕阳曛。
0	0	0	0	0	0	0	0	0	0	0	1	其二,胡骑犯边埃，风从丑上来。五原烽火急，六郡羽书催。冰壮飞狐冷，霜浓候雁哀。将军朝授钺，战士夜衔枚。紫塞金河里，葱山铁勒隈。莲花秋剑发，桂叶晓旗开。秘略三军动，妖氛百战摧。何言投笔去，终作勒铭回。
0	0	0	0	0	0	0	1	0	0	0	0	秋兴浩然追忆馆殿幽致偶成长句寄徐休学士,轺车南去咏江天，闲忆群贤倍黯然。御水莎青孤立鹭，宫槐烟冷数声蝉。石渠吏散帘风静，凤阙云归霁景鲜。幽致不知何日共，思君唯赋帝京篇。
0	0	0	0	0	0	1	0	0	0	0	0	得元美冯参政书知王沂州先已失寄,摇落中原伏枕时，故人千里一相思。双鱼不灭加餐字，五马虚传遣吏辞。我在河山终未邈，书来雨雪自堪迟。从今把酒登楼处，数子江湖会有期。
0	0	0	0	0	0	1	0	0	0	0	0	寄刘仲祥山长,南州谁识少微星，白发山中煮茯苓。春草闭门神助句，天花绕坐佛谈经。苍龙剑气时时黑，太乙藜光夜夜青。十载相思不相见，西风鸿鹄故冥冥。
0	1	0	0	0	0	0	0	0	0	0	0	雨夜怀邓孝威,憔悴何时已，思君苦未休。乱山残树影，野水暮云秋。雨逐江声黑，虹明夕照收。何时重把袂，清梦自悠悠。
0	0	0	0	0	1	0	0	0	0	0	0	望芒砀山感汉高帝事,苍茫云气隐芒砀，逝水功名逐鹿忙。三尺剑非无与敌，一杯羹幸未曾尝。韩彭忍使陈豨误，平勃阴为吕雉防。慷慨歌风两行泪，英雄难免笑郎当。
0	0	0	0	0	0	0	0	0	0	0	1	中秋望月呈诸友,长空万里琉璃滑，冰轮碾上黄金阙。清光烁尽满天星，桂枝摇落蟾蜍活。故园此夕尽翘首，望杀阴精眼沥血。乌鹊绕树飞且鸣，世间昼夜无分别。诗人兀坐冰壶中，清气萧萧透毛骨。玉箫何处招凤凰，更抱琵琶对风拨。可人来赴今秋期，共举霞觞酌明月。醉边且尽今宵欢，后会相望隔闽越。
0	0	0	0	0	0	1	0	0	0	0	0	秋夜思,北风凄凄寒雁飞，明月皎皎穿罗帷。空闺思妇不能寐，起望明月临清池。清池隐映高台侧，月明正照交河北。锦帐连营梦不同，同心百结空相忆。相忆相思春复秋，月明应在望乡楼。妾心便是交河水，日夜随君向北流。
0	0	0	0	0	0	0	0	0	0	0	1	钱塘怀古,铁骑常嘶薄建康，论和议战总沦亡。鹳鹅春散将军垒，蟋蟀秋开宰相堂。海上孤儿沈赵氏，梦中故土索钱王。须知天意成南渡，民岳山先号凤皇。
0	1	0	0	0	0	0	0	0	0	0	0	和薛仲止渔村杂诗十首 其一,料理楚辞甘冷阒，卜邻惟喜近渔家。昨宵雨过平湖阔，閒看菰蒲添几花。
0	0	0	0	0	0	0	0	0	0	0	1	谢周和州叔子,阴阴浓绿成新幄，荼蘼试妆催芍药。缓鞚青丝果下骝，时与华风相领略。风乎不违主人意，吹开宿酲换新醉。玉山自起不须扶，隐若长城一万里。和州归来贾如玉，高著十连酬不足。倚阑目送断鸿飞，闲按新声翻旧曲。畴曩方岩丈人厚，话到君侯布衣旧。不知灞上故将军，何如细柳真将军。
0	0	0	0	0	0	0	0	0	0	0	1	姬太仆墓道歌,华州城南七尺坟，渭水萦纡绕墓门。劈华巨灵难渫恨，并阙仙掌与招魂。冢中碧血为乳潼，扶养松楸作梁栋。秦地争看下马陵，雒阳尚说思乡梦。庐山起冢并崔巍，雍门鼓琴何足哀。冢侧正须何点住，植花浇酒为君来。
0	0	0	0	0	0	0	0	1	0	0	0	登祝融峰题上封寺二首 其一,磴险梯危路忽穷，胜游须到祝融峰。九千丈外云间寺，一万年馀石上松。引手莫高疑触斗，临池毋久恐兴龙。此山惜与中都远，未得君王检玉封。
0	0	0	0	0	0	0	0	0	0	0	1	其十三,宅西狷石旧名亭，曾侍先人说五经。梦想故园犹在眼，棕榈一树假山青。
0	0	0	0	0	1	0	0	0	0	0	0	其十二 （咏史）左记室思,昔闻东陵侯，种瓜隐青门。全身复全名，翘景驰神魂。博望奉明诏，西去穷河源。天马大宛来，凿空最蒙恩。桑梓或匪重，金紫或匪尊。天机薄者流，颇复艳朱轩。客卿西上书，季子北陈言。聂政暴韩市，田光刎都门。长啸非我徒，永言乐丘园。
0	0	0	0	0	0	0	0	0	0	0	1	送信安张从事吉甫兼寄白使君,西洛故人少，世家今亦稀。怜君能及禄，过我苦言归。游宦长城下，生涯旧国微。使君应借问，出处竟多违。
0	0	0	0	0	0	0	0	0	0	0	1	青泥岭,斗峻凌霄出混茫，东西秦蜀此分疆。萦纡断涧千寻曲，回合危峦万叠苍。烟外孤村通鸟径，云间盘道绕羊肠。朝家方面非轻寄，何事徘徊望故乡。
0	1	0	0	0	0	0	0	0	0	0	0	扬子江夜泊逢友人自边回谈塞上事,仗剑从军侠骨横，相逢凄恻十年情。醉来杨子潮头月，肠断蓬婆雪外城。汉将射雕吹晓角，胡儿牧马起边声。闻君话尽沙场苦，一夜西风白发生。
0	0	0	0	0	0	0	0	0	0	0	1	送辅臣宗兄赴平鲁兼寄望峰,马鸣夜火戒征车，北出居庸去路余。云势九边临塞惨，雪痕三月冒沙虚。民耕断碛时登粟，官坐空衙或艺蔬。隔面十年家万里，莫惊相视鬓斑如。
0	0	0	0	0	0	0	0	0	0	0	1	砧,谁家夜月响秋砧，一段清愁不自禁。况是客中攲枕听，声声捣碎故乡心。
0	0	0	0	0	0	0	0	0	0	0	1	其七,倦策登临减，名山坐卧图。避人来栗里，投老乞菱湖。旧业存榆柳，新斋待竹梧。乱离知又至，安稳故园无。
0	0	0	0	0	0	0	0	0	0	0	1	游焦山回船抵甘露港江上口号,天上楼台出润州，连峰不断女墙头。浑忘家是城南杜，如作江山万里游。
0	0	0	0	0	0	0	0	0	0	0	1	寄密令杨彦文再举学官皆中正,三年不相见，相见当何时。曩别不谓久，后期庸可知。周南滞留地，宿昔太史悲。春草愁山中，王孙发垂丝。怀宝常若迷，献玉常若疑。闻君已屡荐，终岁独差池。得鹿在诡遇，亡羊实多岐。著书成自乐，回首空相思。
0	0	0	0	0	0	0	0	0	0	0	1	吴山仁王寺,山寺凭高夕未昏，上皇曾此定乾坤。瓯闽散驿缘江岛，龛赭收潮入海门。细雨乱花唐辇道，淡烟疏柳汉营屯。何时汴水东流畔，君返宸居臣故园。
1	0	0	0	0	0	0	0	0	0	0	0	塞上曲 其一,白骨青磷瀚海头，琵琶一曲起边愁。眼前滴尽征人泪，并作黄河地底流。
0	0	0	0	0	0	0	0	0	0	0	1	寄梁隆吉,羡尔英年早息机，罗衣脱却著荷衣。黄醪白酿供吟咏，野史稗官漫是非。旧事横看东涧水，新餐谁共北山薇。金闺玉树思君甚，采药春华归未归。
0	0	0	0	0	0	1	0	0	0	0	0	寄赠毛砺庵太卿,二年滁上漫追随，绿水青山到处诗。囧命远将官事简，欧亭频过客情怡。有才未许长閒散，大拜真堪托保釐。慨我重来公已去，祗凭诗卷说相思。
0	0	0	0	0	0	0	0	0	0	0	1	邮亭残花,征途微雨动春寒，片片飞花马上残。试问亭前来往客，几人花在故园看。
0	0	0	0	0	0	1	0	0	0	0	0	二月晦日怀林处士,相思忽成梦，久不到茶窝。飞去羽毛短，别来风雨多。杏花一夜发，春事二分过。百尺龙潭上，知君意若何。
0	0	0	0	0	0	0	0	0	1	0	0	见萤火拟闺怨,不见郎归照六经，年年误妾拾流萤。何由飞上天河去，化作牵牛织女星。
0	0	0	0	0	0	0	0	0	0	1	0	李安抚生日,沙沟紫气如陇云，泾城冬律变阳春。天工为国巧谋帅，生此摽摽七尺人。坐挥白羽历三纪，胡儿奔迸尘头起。缓驱小队来汉中，甲光冷射清江水。金炉著火焚宝香，愿公寿考仍康强。门外祝公更多有，军民十万指中梁。
0	0	0	0	0	0	0	0	0	0	0	1	登平坡寺,云里平坡寺，门临碧嶂悬。山河回万里，日月会诸天。短杖扶吾老，空林续胜缘。去城才咫尺，浑已隔人烟。
0	0	0	0	0	0	1	0	0	0	0	0	秋夜有怀孟兄,日落寒山剪剪风，一行雁字各西东。虽然颜面睽千里，料得相思两地同。
0	0	0	0	0	0	0	0	0	0	1	0	登盘山绝顶,霜角一声草木哀，云头对起石门开。朔风虏酒不成醉，落叶归鸦无数来。但使玄戈销杀气，未妨白发老边才。勒名峰上吾谁与，故李将军舞剑台。
0	0	0	0	0	0	0	0	0	0	0	1	中秋京邸,此夜中秋月，清光十万家。吴歌闻隔院，边调入征笳。北阙横秋色，西山隐暮霞。故园丛桂树，应发昔年花。
0	0	0	0	0	0	0	1	0	0	0	0	雪,琼瑶天半耸，风急六花飞。寂寞无人境，孤舟傍钓矶。
0	1	0	0	0	0	0	0	0	0	0	0	塞上曲,古北关前月似霜，石塘岭下塞云黄。鸣笳夜半边声起，不见征夫亦断肠。
0	0	0	0	0	0	0	0	0	0	0	1	寒食前五日作二绝 其一,杜鹃新听晓来声，暖气催花一夜成。寒食只今无几日，故乡何处不关情。
0	1	0	0	0	0	0	0	0	0	0	0	秋日怀崔定斋移家百泉,青门杨柳送君行，露叶风林远思生。忽见荒寒秋树色，却怜烟月旧游情。关河雁后书难寄，风雨镫前梦未成。闻道移家傍淇水，范阳桑柘接凄清。
0	0	0	0	0	1	0	0	0	0	0	0	金台怀古（阁试）,千金何足重，爱士难为工。骏骨何足贵，知己不易逢。致贤自隗始，高言豁心胸。果筑黄金台，超然旷古踪。乐毅一朝至，齐城七十空。此事已千年，特达留高风。我来自燕市，怀古心忡忡。何代不招俊，何人不向庸。寻常絷骥骐，瓦缶乱黄钟。叹息时代殊，古人不可同。
0	0	0	0	0	0	0	0	0	0	0	1	泊江东门,江干遥听景阳钟，夜静江空敛雾容。归梦不成明月上，故园相近两高峰。
0	0	0	0	0	1	0	0	0	0	0	0	古迹三首为岳给事赋 其一 高常侍祠,忠公拓落人，好谈王霸略。一辞孟诸野，微官此栖托。把臂李杜游，慷慨吹台作。怀古荐溪毛，风期缅犹昨。
0	0	0	0	0	0	0	0	0	0	0	1	其五,故乡风物胜荆吴，流水青山无处无。列植园林多美果，饱锄畦垄富嘉蔬。桥边来淬剶桑斧，池畔行芟缚粽菰。我有素纨如月扇，会凭名手作新图。
0	0	0	0	0	0	0	0	0	0	0	1	感怀,故乡几千里，望远临高楼。徘徊将何见，苍然江汉秋。楚山远无极，楚水天际流。微茫大岘影，窈窕鹦鹉洲。芳草将欲歇，寒皋色正愁。驰晖无缓景，久客生百忧。滔滔长江水，迢迢东海头。
0	1	0	0	0	0	0	0	0	0	0	0	采莲曲,千媚郎君百媚娘，大堤相望水中央。盈盈度桨难伤藕，细细寻丝易断肠。
0	0	0	0	0	0	0	0	0	0	0	1	其八,丹霄空把桂枝归，白首依前着布衣。当路公卿谁见待，故乡亲爱自疑非。东风乍喜还沧海，栖旅终愁出翠微。应念无媒居选限，二年须更守渔矶。
0	0	0	0	0	0	0	0	0	0	0	1	归兴诗 其十三,爽气薄庭樾，凄风吹棘林。遥闻关塞笛，偏动故园心。霜渚雁寒渡，露枝猿夜吟。行歌式微者，犹不变南音。
0	0	0	0	0	0	0	0	0	0	0	1	与叶宗茂游山村,村南村北春事幽，故人乱后得追求。仓惶屡作经年别，邂逅能无一日游。丁令归时空遗恨，虞卿隐稳不须愁。卜居共爱清溪好，先向沙边具小舟。
0	0	0	0	0	0	0	0	0	0	0	1	闲居,不妨昨日雨，可喜是新晴。窗暝从云宿，庭虚待月行。闲真难适俗，静乃合诗情。冬候常如此，将愁何处生。
0	0	0	0	0	0	0	0	0	0	0	1	伏日自南康郡城登观澜阁,匡庐彭蠡气争雄，一段閒云万顷风。五老地高俱拱北，九江天远总朝东。秋期先逐乡心到，眼界聊随野望空。更向青霄问明月，画阑人在水晶宫。
0	0	0	0	0	0	1	0	0	0	0	0	寄外,千里关山隔，相思一见难。除非同入梦，权作醒时看。
0	1	0	0	0	0	0	0	0	0	0	0	闲居杂诗二十首 其一,日日可休沐，高斋常晏如。卧游半壁画，坐隐一床书。岁月闲中永，宾朋病后疏。门前春草合，谁识散曹居。
0	0	0	0	0	0	0	0	0	0	0	1	客中九日,帝城佳节又重阳，聊为登临一望乡。万里高秋来爽气，千山寒碧洗浓妆。丹枫江上飘霜冷，黄菊尊前对酒芳。正忆茱萸兄弟会，忽惊归雁两三行。
0	0	0	0	1	0	0	0	0	0	0	0	将至嵩山远观瀑布,晚晴紫翠溢平川，三十六峰凝霁烟。匹练依稀分秀岭，玉虹摇曳舞危巅。寒光定是连明汉，清气都疑贯九渊。可笑夜来风吹后，乱沟斜涧亦涓涓。
0	0	0	0	0	0	0	0	0	0	0	1	和自彭蠡湖初入江,湖尽匡山际，江通汉水浮。朝烟生夹岫，夜月识扁舟。远望多为感，乡心少不愁。自怜身似苇，朝夕与波求。
0	0	0	0	0	0	0	0	0	0	0	1	其四 西村,绿郊凝望久徘徊，落日川原映古台。江上晚风三弄笛，陇头春信一枝梅。东西陌外烟光度，紫翠峰前霁色开。不是罗敷莫回首，城南五马使君来。
0	0	0	0	0	0	0	0	0	0	0	1	赤水村与方道士,赤水村西风日晴，紫琳宫里凤箫声。经冬翠竹摇仙佩，万里青山绕帝京。休沐偶过花院静，盘飧兼爱药苗清。主人已得长生诀，我辈空怀遗世情。
0	0	0	0	0	0	0	0	1	0	0	0	田家,老农喜说田家早，缺月疏星穿木杪。洗铮燎草作晨炊，麦饭咽甘虫食蓼。儿牵秧马妇携笠，泥滑不嫌春雨少。平畴拍拍水连堤，姑恶数声天欲晓。
0	0	0	0	0	0	0	0	0	0	0	1	重阳夕作,萧萧风叶转回廊，耿耿星河夜未央。十载龙吟双剑隐，五更虫语一灯凉。愁边泽国飞鸿雁，梦里家山卧犬羊。遥忆黄花吾负汝，故园今日是重阳。
0	0	0	0	0	0	0	0	0	0	0	1	喜棠下宗族来,篁庄初泊下溪船，木念遗根水念源。六一风声还我旧，三千礼乐又谁门。豪雄都内曾何族，乔木人间祇故园。又喜藩篱今剖破，山亭百拜谢诸尊。
0	0	0	0	0	0	0	0	0	0	0	1	夜酌,故人同叙故园情，花气馨香酒气清。且尽东君投辖意，谩怜西塾读书声。望迷远塞云俱黑，坐久空堂烛自明。却忆元戎窦车骑，燕然新勒几时成。
0	0	0	0	0	0	0	1	0	0	0	0	闺思,昼永凭阑对落花，莺啼燕舞日将斜。春明门外寻芳客，开遍荼蘼未到家。
0	0	0	0	0	0	0	0	0	0	0	1	送客归吴,江村秋雨歇，酒尽一帆飞。路历波涛去，家惟坐卧归。岛花开灼灼，汀柳细依依。别后无馀事，还应埽钓矶。
0	0	0	0	0	1	0	0	0	0	0	0	游碧岩和石川韵碧岩碧弁之中峰也,历览碧岩胜，只疑尘境无。烟峦净流翠，晴瀑白跳珠。隐约瞻天姥，冥濛见太湖。丹青谁把笔，相对写新图。
0	0	0	0	0	0	0	0	1	0	0	0	归田园居 其一,微雨洗高林，回飙开我襟。称心固为好，苟得非所钦。汲汲鲁中窔，遥遥沮溺心。山川千里外，怀古一何深。
0	0	0	0	0	0	0	0	0	0	0	1	秭归阻雨,西去巴梁路渺漫，潇潇积雨昼生寒。孤城举目空波浪，尊酒看君有肺肝。客梦易随青嶂断，乡心多共白云攒。巫阳祇在啼猿外，愁绝阴霾起树端。
0	0	0	0	0	0	1	0	0	0	0	0	寄王南叟寓江乡,歌尽骊驹落日寒，相思无处问平安。客愁白发三千丈，世路青泥百八盘。夜月梅花频入梦，秋风菰米强加餐。高山如故丝弦在，懒向旁人取次弹。
0	0	0	0	0	0	0	0	0	0	0	1	其七,花门疏勒久逋逃，上相西征落节旄。宛马不闻肥苜蓿，番氓几见贡葡萄。天阴雪断交河树，风急沙翻瀚海涛。多少征人望乡处，碛西回首月轮高。
0	0	1	0	0	0	0	0	0	0	0	0	游鹤林怀古,我怀马素师，亦衲米公石。竹院坐忘言，坡仙如可识。云何天际虹，遥遥杳莫即。离披上干云，枝撑仍局蹐。泠泠虚谷声，徒然奏笙瑟。因之搜奇前，一日当千日。去日问濂溪，鹤振空山碧。
0	0	0	0	0	0	0	1	0	0	0	0	雪,卧听窗外扑春虫，逗晓緌緌搅太空。万径千山孤鸟绝，八荒四海一云同。寒声静起瀌浮外，生意深藏肃杀中。乘兴俓思游剡曲，狼烽明灭又天东。
0	0	0	0	0	0	0	0	0	0	1	0	喜吴山人过访村居,出塞吹笳马上听，蓟原春草又凋零。相逢门巷淹今雨，垂老江湖混岁星。醉后放歌双眼白，愁时拂袖万山青。何当谢却人间累，五两追携下洞庭。
0	0	0	0	0	0	0	0	0	0	0	1	登悯忠寺阁,净宇怀超想，层梯企俊游。喧卑三界尽，制作六丁愁。聚土閒童子，移山老比丘。能除分外见，寸木即岑楼。
0	0	0	0	0	0	0	1	0	0	0	0	兰,野客过门叫卖兰，清风便自逼人寒。孤根未必灵均种，推作离骚辈行看。
0	0	0	0	0	0	0	0	0	0	0	1	鄂城怀古 其一,锦帐牙旗据上游，雄藩形胜拱神州。双流水汇云涛壮，八字山分剑壁秋。半世勋名劳运甓，满天风月快登楼。铜琶休唱江东曲，惹得周郎一顾愁。
0	0	0	0	0	0	0	1	0	0	0	0	游虎丘寺送别①,海涌峰头万顷云，天风鹏背忽逢君。此行巳是蓬莱客，袖得还丹与我分。
0	0	0	0	0	0	1	0	0	0	0	0	沃祥卿和前韵见寄再和答之,西转东移客兴阑，风枝惊鹊不曾安。孤吟愧我诗筒涩，百罚怜君酒令宽。西阁梅林迷雨浦，画桥松韵接寒滩。相思一夜知何处，梦醒楼头钟欲残。
0	0	0	0	1	0	0	0	0	0	0	0	咏史十二首 其六 张良,博浪沙中亦浪谋，圯桥一变运机筹。岂因汉帝扶炎祚，正为韩王报世仇。储嗣真凭紫芝曲，神仙假托赤松游。熟知名就身还辱，故尔封侯只愿留。
0	0	0	0	0	0	0	0	0	0	0	1	浣溪沙 对瓶花有怀,花朵繁香簇胆瓶。不成赠远已凋零。辞根能得几时荣。苦雾笼山春寂寂，惊涛撼海夜冥冥。此时应起故乡情。
0	0	0	0	0	0	0	0	0	0	0	1	送黎兵胡万户南还,将军仗策去安边，诏下东南万里天。云海旌麾趋玉帐，春江鼓角载楼船。黎人满溜槟榔水，蜑户齐分牡蛎田。遥想军中无一事，坐驱千骑猎平川。
0	0	0	0	0	0	0	1	0	0	0	0	寄张鸣道,张君宗派自留侯，壮岁成名入士流。一代诗声如玉振，千钧笔力挽银钩。平山邂逅初青眼，汴水伶仃已白头。遥想荷花好时节，故人吟倚仲宣楼。
0	0	1	0	0	0	0	0	0	0	0	0	与范益谦饮有怀才仲,范郎醉倒西风前，夜思赵子起不眠。与渠别来今几年，细数往事如雷颠。尘埃刺促今尚贤，问我北行诗几篇。残篇断简弃不编，鹤鸣九皋鸢唳天。燕雀欲上无寅缘，江湖旧游性所便。我先往矣君加鞭，更呼赵子来同船。
0	0	0	0	0	0	0	0	0	0	0	1	丙辰元旦雪,岁除梅蕊破，夜半雪花翻。物色流年换，生涯旧俗存。风云含万象，灯火闭千门。马迹春城蚤，钟声朔塞昏。自须迷玉勒，难可辨金根。润点铜龙漏，光添白兽尊。占农杂忧喜，望日别寒暄。柏酒传官舍，椒盘忆故园。归田学耕稼，入社宴鸡豚。领取丰年瑞，林庐老一村。
1	0	0	0	0	0	0	0	0	0	0	0	金陵怀古,辇路江枫暗，宫庭野草春。伤心庾开府，老作北朝臣。
0	0	0	0	0	0	0	1	0	0	0	0	岁晚,岁晚仍为客，朝晴故作阴。雨花添浪白，云树隐江深。留滞宁吾土，艰危独此心。一瓢终藉汝，投老遂追寻。
0	0	0	0	0	0	0	0	0	0	0	1	寄家书口占,柳岸风来九月秋，片帆一夕过扬州。乡心无限书难尽，残吹数声移晚舟。
0	0	0	0	0	0	0	1	0	0	0	0	燕,闻说乌衣国，低连海上村。春来避霜雪，秋去长儿孙。华屋语如诉，故巢多不存。双飞恼幽独，红袖有啼痕。
0	0	0	0	0	0	0	0	0	0	0	1	除夜长安作（一作李景诗）,长安朔风起，穷巷掩双扉。新岁明朝是，故乡何路归。鬓丝饶镜色，隙雪夺灯辉。却羡秦州雁，逢春尽北飞。
0	0	1	0	0	0	0	0	0	0	0	0	登天平山,西来山势森如戟，上与浮云石栈连。华盖九峰当绝壁，龙门一道落飞泉。幽穿石洞潜通穴，下俯天池冷积渊。更欲振衣千仞表，侧身东望洞庭烟。
0	0	0	0	0	0	0	0	0	0	0	1	夜宿招隐堂忆石公题壁,游倦梁园鬓已华，避嚣聊复听楞伽。乡心得静浑忘客，归梦无程忽到家。地远尚留前代树，春多先见隔年花。远公飞锡空相忆，怅望瀛州阻海霞。
0	0	1	0	0	0	0	0	0	0	0	0	宿村舍（明道癸酉岁）,去去都城远，萧萧村落秋。饥鸱啄死鹿，鸣犊随孳牛。转徙多空屋，荒榛有乱丘。狐狸竞恐怖，雀鼠仍啁啾。鬼火时明灭，旋风乍卷收。吾心不吐茹，忠信待奸仇。
0	0	0	0	0	0	0	0	0	0	0	1	其三,古戍秋生画角哀，思归泣尽望乡台。胡天日落寒风起，但见黄沙万里来。
0	0	0	0	0	0	0	0	0	0	0	1	赠谏议李一吾之任留都,北闱疏乞过南省，喜得司仍献纳存。两地精忠悬日月，百年魂梦绕乾坤。白云秋杪连青琐，芳草春深即故园。回首明光曾补衮，尚馀封事耀君门。
0	0	0	0	0	0	0	0	0	0	0	1	重九日偕少怀心兰两兄登大云山寄怀伯豫大兄,又插茱萸节序新，故乡回首怅风尘。江山望远穷千里，兄弟登高少一人。好景依然同去岁，归期相约在明春。南来屈指重携手，菊酒同倾介寿频。
0	0	0	0	0	0	0	0	0	0	0	1	塞下曲,万里黄云冻不飞，碛烟烽火夜深微。胡儿移帐寒笳绝，雪路时闻探马归。
0	0	0	0	0	0	0	0	0	0	0	1	返棹,历险因乘兴，经游亦故乡。江天足风雨，人事有悲凉。海燕归何早，沙鸥下不妨。舍舟从此去，花竹近茅堂。
0	0	0	0	0	0	0	0	0	1	0	0	冬闺怨,塑出狮毬对画阑，笑呼女伴傍前看。宫鞋湿透犹堪著，未抵空闺绣被寒。
0	0	0	0	0	0	1	0	0	0	0	0	和梁彦国虏退后行经三河诸村落慨然见寄,战后秋阴蓟柳疏，怜君驻马为踌躇。烽沉万垒荒烟外，鬼哭千村野烧馀。霜草有狐啼废井，夕阳无鸟入残墟。防胡李牧须频遣，莫更边庭走檄书。
0	0	0	0	0	0	0	0	0	0	0	1	春夜洛城闻笛,谁家玉笛暗飞声，散入春风满洛城。此夜曲中闻折柳，何人不起故园情。
0	0	0	0	0	0	0	0	0	0	0	1	寄吴嘉靖,明月照江阁，北风吹树林。数声何处雁，两地故乡心。梦里频相见，愁来自不禁。归程须早计，莫待岁华侵。
0	0	0	0	0	0	0	0	0	0	0	1	除夕,残臈辞人逐漏频，寒毡堪笑独吟身。仅支鹤俸能供岁，轻掷鱼竿自取贫。柏酒竟疏婪尾宴，梅花虚拟故园春。遥思伯氏京华久，一样灯前忆老亲。
0	0	0	0	0	1	0	0	0	0	0	0	月下怀友,亭虚偏受月，来往独思君。晚饭饥仍懒，秋砧远更闻。寡营常采药，多病久离群。不有桓谭出，谁能识子云。
0	0	0	0	0	0	0	0	0	0	0	1	城西别元九,城西三月三十日，别友辞春两恨多。帝里却归犹寂寞，通州独去又如何。
0	0	0	0	1	0	0	0	0	0	0	0	岁暮怀古,闾史无书乐府残，感时怀古泪汍澜。出门一笑浮云散，惟有青山不厌看。
0	0	1	0	0	0	0	0	0	0	0	0	游华藏寺次水部家叔韵,江湖无地不安恬，梦里寻山兴转添。水鹢影飞青舫小，墨花香簇紫毫尖。拈来钓竹云平帽，睡足僧堂月满帘。更上荒丘增百感，当时樵牧禁曾严。
0	0	1	0	0	0	0	0	0	0	0	0	答寄笋蔬,远寄玉山篇，来自故人庐。竹萌且柔弱，荻笋亦丰瘦。姜醯助芳辛，浊醪为前驱。猪肝恐累人，我亦仲叔徒。念此风雨中，江外致嘉蔬。柬诗答幽意，老饕良可吁。
0	0	0	0	0	0	0	0	0	0	0	1	出云藤驿,又出云藤驿，扁舟更向东。地蒸秋有瘴，江阔夜多风。旅梦惊啼狖，乡心托断鸿。天涯看月色，不与故园同。
0	0	0	0	0	0	0	0	0	0	0	1	感事二首 其一,雨过汀沙失旧痕，春寒鹦鹉闷无言。杨花春水成萍叶，踪迹犹难到故园。
0	0	0	0	1	0	0	0	0	0	0	0	哭亡友陈一,讣闻君欲死，惊定泪沾衣。梁狱书徒上，秦台镜亦非。恨深淮草绿，魂远越山微。从此无期会，闲宵梦尔归。
0	0	0	0	0	0	1	0	0	0	0	0	四时江南曲,鸟鸣花树繁，春满江南道。不见花下人，但见青青草。绿阴夹江岸，远客舟到门。吴姬劝客饮，舞袖轻翩翻。湖光入良夜，泛月湖中游。笛声起林薄，萧萧湖水秋。江南冬如春，一雁凌风翥。美人长相思，倩尔传书去。
0	0	0	0	0	0	0	0	0	0	0	1	登城南楼,旅客携琴去不还，登楼日日望乡关。逝将离恨随春鸟，啼遍江南雨后山。
0	0	0	0	0	0	0	0	0	0	0	1	忆菊,秋来何事闷怀中，怅望黄花念未终。记得重阳留有约，奚为今日信无通。故园冷落牵人意，野径萧疏感客衷。莫笑侬身为谁瘦，几回翘首竹篱东。
0	0	0	0	0	0	1	0	0	0	0	0	寄龚韩二子,平生无半面，祸患每过寻。乱肆两枯骨，枯桐一片心。道同顽处合，诗向酒中深。后夜相思处，开门月满林。
0	1	0	0	0	0	0	0	0	0	0	0	哭翟尚书,人世谁无死，哭君吾倍伤。大臣属手足，司马近帘堂。岂意履危险，错思铭太常。尸留狱户外，残藁蔽斜阳。
0	0	0	0	0	0	1	0	0	0	0	0	谢虚中寄新诗,旧友一千里，新诗五十篇。此文经大匠，不见已多年。趣极同无迹，精深合自然。相思把行坐，南望隔尘烟。
0	0	0	0	0	0	1	0	0	0	0	0	寄余玉馨表妹 其一,往年同学换鹅经，冰镜无尘玉有馨。织锦才高推独步，落梅妆好对双清。春朝携手看花发，秋夜凭肩待月明。别后相思烟水隔，海棠红绽想仪形。
0	0	0	0	0	0	0	0	0	0	0	1	哭燕熙七弟,记曾虏骑来江上，尔正东行我北游。此日追思犹一瞬，当时话别已千秋。仓箱告匮家全毁，妻子号寒鬼亦愁。欲指君山南向去，那堪烽火阻归舟。
0	0	0	0	0	0	0	0	0	0	0	1	曾守谯楼既成邀宾从同登议辟双门以复旧观从士子请也 其二,杰阁危栏不许寻，境环千里望中临。古桃风物宁非旧，甲子规模乃到今。堪笑折腰趋府事，何如长啸入山林。故园猿鹤休惊怨，出岫孤云岂有心。
0	0	0	0	0	0	0	0	0	0	0	1	咏鸂鶒,双双游戏水仙宫，著锦衣裳舞镜空。晴浴桃花红影里，雨眠莲叶翠香中。文禽自是风情别，野鹭休将品格同。寄语虞罗须并取，莫令失侣各西东。
0	0	1	0	0	0	0	0	0	0	0	0	昭陵怀古,大风起九峻，惨澹昭陵日。黄土閟元宫，内有龙凤质。伊昔隋氏乱，文皇乘时出。挥剑扫浮云，有如鹰隼疾。论功褒鄂小，造意刘裴失。惜哉更衣孽，仙李几不实。么么崔乾祐，敢当黄衣叱。阴兵鞭石马，汗血书流溢。茫茫升遐地，俯仰意萧瑟。何世无英卫，白头卧蓬荜。
0	0	0	0	0	0	0	1	0	0	0	0	游石城山,祇因寻胜到林泉，四抱回峰万景连。僧过不知山隐寺，客来方见洞开天。浮图照水光相映，古木依崖影倒悬。风露了非人世界，濯缨秋后玉壶天。
0	0	0	0	0	0	0	0	0	0	0	1	其二 望乡,驿楼一上开客颜，思家何必双泪潸。坐观天地皆逆旅，阅尽今古惟青山。故园橘柚千万树，白云草屋八九间。眼前咫尺不得到，隔溪叹人双鸟闲。
0	0	0	0	0	1	0	0	0	0	0	0	初秋怀山中友人,又觉金天爽气新，古今不驻是羲轮。月明万户悬砧杵，日落扁舟罢钓纶。遥忆故人多梦寐，独怜晚岁尚风尘。几时投老青山下，共汲清泉煮涧莼。
0	0	0	0	0	0	0	0	1	0	0	0	秋夜感遇十首以孤村一犬吠残月几人行为韵 其一,月生东山口，宿鸟惊相呼。我起立苍茫，恍在白玉壶。饥鹘掠危巢，大鱼跃平湖。作意赋新诗，佳夕不可孤。
0	0	0	0	0	0	0	0	0	0	0	1	宿吕梁有感,赤石夤缘宿吕梁，黄茅转盼失前冈。百年身世如秦赘，一发功名愧楚狂。投老计应吾土好，怀人情与莫云长。梦回多少关心处，清镜朝来有鬓霜。
0	0	0	0	0	0	1	0	0	0	0	0	寄杨文藻三首 其一,一别动经年，相思隔远天。秋怀闻雁后，春梦落花前。朗澈黄山月，清吟白马泉。何时重把麈，樽酒茂林边。
0	0	0	0	0	0	0	0	0	0	0	1	友人依首尾对格赋一律余亦效颦次韵,十年冀北淹尘迹，万里瓯东忆故乡。春树笼云音信远，圜扉扃月梦魂长。旧时亲友多应少，负郭湖田半已荒。自愧驾骀犹伏枥，不如鸿雁得随阳。
0	0	0	0	0	0	1	0	0	0	0	0	有寄,苦被东风柳色催，红窗辜负玉梅开。相思寄与清淮水，流到长江莫打回。
0	0	0	0	0	0	0	0	0	0	0	1	便溪道中,日日邮亭路，年年异国春。头颅多白发，吟袂半缁尘。水鹤声闻野，山花香趁人。故园千万里，何处问情亲。
0	0	0	0	0	0	0	0	0	0	0	1	其三,承颜虽一子，扶膝有诸孙。寿祉膺难老，哀荣动至尊。秖今怀顾复，犹想对平反。天与牛眠地，何须返故园。
0	0	0	0	0	0	0	0	0	0	0	1	西城夜望,清流一带抱江城，望入西山尽月明。隐隐人家藏树里，轻轻渔舸傍沙横。径中不睹陶潜迹，榻下空留孺子名。怀古伤今徒白首，夜深无限故乡情。
0	0	0	0	0	0	0	0	0	0	0	1	端午饮家与三茂才舍中，闻大军登岸，口占示喜,故园回首遍狼狐，端午因君醉一壶。益智未能聊食粽，辟灾无术只悬蒲。风尘飘泊年将老，世故周旋兴不孤。且喜王师登海岸，倒悬早晚慰来苏。
0	0	0	0	0	0	0	0	0	0	0	1	其二,五十年来梦，邯郸黍一炊。传家无长物，志墓有丰碑。落日江湖泪，西风里巷悲。故园吟不尽，千古付他谁。
0	0	0	0	0	0	0	0	1	0	0	0	乙巳八月二十九日宿内府梦过村落循溪而行问路旁人家此云何曰士村也涉溪入山崦谓同行曰此可赋诗因得鸠燕二句既觉足之以为异日之观,杖策徐行山水间，天然新句得非难。鸣鸠报雨天欲晓，紫燕哺雏春尚寒。物外胜游方自适，枕边幽梦忽惊残。士村他日寻陈迹，却记曾为内府官。
0	0	0	0	0	0	0	0	1	0	0	0	和灌云叔怀古（用正韵）,长忆风流贺季真，承明乞得晚閒身。遗芬犹拾鉴湖曲，胜事空传明主恩。老去不才同见放，新惊高唱孰为邻。烽烟满地今何世，是处深山学避秦。
0	0	0	0	0	1	0	0	0	0	0	0	津亭有怀,津亭一望乡，淮海晚茫茫。草没栖洲鹭，天连映浦樯。往来通楚越，旦暮易渔商。惆怅缄书毕，何人向洛阳。
0	1	0	0	0	0	0	0	0	0	0	0	春日田园杂兴,暄和春景好供诗，日暖风轻土脉肥。白鹭时窥秧刺刺，黄莺频说柳依依。几回野水闻姑恶，数树春英叫姊归。物态满前看不足，等闲吟咏对斜晖。
0	0	0	0	0	0	0	0	0	1	0	0	闺怨,背烛卧秋雨，忆君临别言。虽知归信误，犹望故心存。捣练临溪水，裁衣寄塞垣。要知常泪落，开箧看啼痕。
0	1	0	0	0	0	0	0	0	0	0	0	题兰,炎夏悠悠白昼长，空斋睡起拂匡床。不须甲煎添金鸭，气泛崇兰满几香。
0	0	0	0	0	0	0	0	0	0	0	1	秋雨将至新凉满户忽有故园桑梓之念因寄东斋文石禅师,好雨望即至，轻雷远层城。新凉满庭户，洒然有余情。故园兰溪上，稻获秋已成。弟侄共我长，会能学耦耕。如何江海间，惜此一浮名。吾师住东斋，早晚寄钟声。下阶春草长，闭户秋蝉鸣。欣将解后缘，遂令薄世营。
0	0	0	0	0	0	0	1	0	0	0	0	山中有怀寄知己,石屋依樵斸始成，忘机猿鹿解相迎。重名不羡陶弘景，多事还输向子平。招鹤独穿幽竹径，弹琴时听细泉声。旧游怅望征鸿远，欲寄白云百感生。
0	0	0	0	0	0	0	0	0	0	0	1	玉局寺,仙是青城客，山留玉局名。浑如故乡地，偏动故人情。
0	0	0	0	0	0	0	0	0	1	0	0	其二 闺怨,暗想郎来是去年。锦鞯白马系门前。满身兰麝总堪怜。上马摇鞭何处去，平芜望尽草芊芊。闲窗桃李夕阳天。
0	0	0	0	0	0	0	0	0	0	0	1	哭李西涯,死别吞声杜老诗，一吟双泪不胜悲。长笺短札劳频寄，海角天涯慰远思。阳羡卜居空有约，汝南会老更无期。瓣香聊寓平生意，目断寒云北雁迟。
0	0	0	0	0	0	0	0	0	0	0	1	书番阳戴氏侍萱堂卷,乐平才子旧知名，曾是清朝被宠荣。萱草别来应有梦，白云频望不胜情。关河迢递娱亲舍，铜绶淹留近海城。他日锦衣归省去，故园鄱水有馀清。
0	0	0	0	0	0	0	0	0	0	0	1	送友人下第东游,出门皆有托，君去独何亲。阙下新交少，天涯旧业贫。烟寒岳树暝，雪后岭梅春。圣代留昆玉，那令愧郤诜。
0	1	0	0	0	0	0	0	0	0	0	0	秦淮夜泊（辛未正月赋）,官柳动春条，秦淮生暮潮。楼台见新月，灯火上双桥。隔岸开朱箔，临风弄紫箫。谁怜远游子，心旆正摇摇。
0	0	0	0	0	1	0	0	0	0	0	0	游云台山诗二首 其一,云台山寺上凌云，隐约亭林露几分。环抱人家联树影，迂回鸟道贴苔纹。地偏尽可积尘俗，景好尤宜对晚曛。独奈驿途名利客，往来车马忒纷纭。
0	0	0	0	0	0	0	0	0	0	0	1	医闾春望同李户部诸君子,医闾登眺倚胡天，辽左封疆指顾全。山势北来连靺鞈，海云东尽辨朝鲜。岩花竞暖霏香雪，塞草留春蔼翠烟。公暇暂同淹永日，喜无烽火报甘泉。
0	0	0	0	0	0	0	0	0	0	0	1	重阳后一日署中听雨看菊二首 其一,菊花还似故园黄，遥忆东篱水竹旁。着雨繁英如有泪，悲秋迁客岂无肠。羁栖远国身仍寄，磊落雄心老更狂。久矣淫霖连朔晦，虚疑风雨妒重阳。
0	0	0	0	0	0	0	0	0	0	0	1	长安中秋 其一,朝回昼漏报新晴，坐待金波滟潋生。阙下芙蓉开旖旎，楼头鳷鹊见分明。当轩河影经秋白，傍苑砧声入夜清。手把醁?愁未倒，醉来恐起故园情。
0	0	0	0	0	0	1	0	0	0	0	0	寄谭公子,南游无赠橐，君本是南金。自别过穷腊，相思作会吟。吟清卧薪骨，文细浣纱心。草屋稽山上，悬知春又深。
0	0	0	0	0	0	0	0	0	0	0	1	雁,雁从何方来，云自燕赵北。今当何所往，暖日近旸谷。寒云堕江汉，未见所栖宿。朝忧稻粱少，暮畏罗网逐。惜哉还往频，愈觉岁月促。悔不近藩篱，随群伴鸡鹜。羽干何必好，志愿亦易足。物生有高下，终恐厌摧伏。公看沧海头，万里飞鸿鹄。
0	0	0	0	0	0	0	0	0	0	0	1	贺州道中,茫茫岐路间，尘土损容颜。落业浑疑雨，孤云不在山。残年附书札，尽日望乡关。苦被虚名累，驱驰鬓已斑。
0	0	0	0	0	0	0	0	0	0	0	1	初发嘉州,朝发鼓阗阗，西风猎画旃。故乡飘已远，往意浩无边。锦水细不见，蛮江清可怜。奔腾过佛脚，旷荡造平川。野市有禅客，钓台寻暮烟。相期定先到，久立水潺潺。
0	0	0	0	0	0	0	1	0	0	0	0	游静海寺,祇园通辇道，绛刹耸崔嵬。日月瞻天近，烟霞接地回。黄金铺净域，白玉甃层台。池涌青莲现，窗临碧树开。塔凌霄汉起，钟唤海潮回。天女将花至，龙王献宝来。佛灯澄霁月，僧呗隐春雷。香积分厨供，醍醐荐茗杯。波光摇演漾，林影共徘徊。听法谁能难，题诗强自裁。雄期过雁宕，胜已压天台。寄谢同游侣，何年此重陪。
0	0	0	0	0	0	0	0	0	0	1	0	哭刘梅溪茂才绝句二十八首 其一,飞鸿渺渺剩泥痕，忠厚如君古道存。修德为何偏减算，不平何处叩天阍。
0	0	0	0	0	0	0	0	0	0	0	1	轮台歌,大漠三秋草，轮台万里榆。天边新属国，塞外古单于。
0	0	0	0	0	0	0	0	0	0	0	1	题周士原所索余画,邈得林泉趣，清幽思不繁。烟霞渺无际，竹树自成村。地接王猷宅，湖当贺监门。山腰云锁断，涧口雨冲浑。境胜民居僻，年丰俗尚敦。书声来杏坞，渔唱起桃源。社散田家晚，钟鸣野寺昏。濡豪还自适，得句共谁论。展玩添新墨，沈吟想故园。他年从隐遁，此景可攀援。
0	0	0	0	0	0	0	0	0	0	0	1	苏武持节图,朔雪漫沙几白羝，胡风吹冻满毡衣。少卿驼马弥山谷，何似中郎一节归。
0	0	0	0	0	0	0	0	0	0	0	1	山中岁暮怀友,王孙当岁暮，迟滞故园归。五老峰头住，悠然歌采薇。閒脩高士传，常着比丘衣。独有罗浮侣，同看春草肥。
0	0	0	0	0	0	0	1	0	0	0	0	登摄山,谁云摄山高，我道不如客。我立最高峰，比山高一尺。
0	0	0	0	0	0	1	0	0	0	0	0	寄印伯,江汉滔滔悲武昌，不图如此作兴亡。未成甑堕声先失，垂死秋虫足早僵。举目散沙抟劫运，故人一水限河梁。生逢尧舜今何世，试问前朝顾野王。
0	0	0	0	0	0	1	0	0	0	0	0	夜送孟司功,浔阳白司马，夜送孟功曹。江闇管弦急，楼明灯火高。湖波翻似箭，霜草杀如刀。且莫开征棹，阴风正怒号。
0	0	0	0	0	0	0	0	0	0	0	1	春草轩长律用黄仲埙先生韵,芸屋题春笔似椽，翠茵蔼蔼欲霏烟。悬知生物从元化，共说芳心祇旧年。香吐杂花成百和，阴擎低柳候三眠。身前正儗春晖报，梦后多应晚兴绵。上国濠梁随浩浩，故乡蓬岛忆芊芊。自家意思何人识，努力工夫信手编。指佞廷阶嗟已矣，忘忧杖履觉悠然。尽令雨露青青在，宁羡繁华绮采鲜。
0	0	0	0	0	0	0	0	0	0	0	1	同崔兴宗送衡岳瑗公南归,言从石菌阁，新下穆陵关。独向池阳去，白云留故山。绽衣秋日里，洗钵古松间。一施传心法，唯将戒定还。
0	0	0	0	0	0	0	0	0	0	0	1	梁湖道上,东风酒旆斜，浦口第三家。谷鸟鸣春树，江鸥起暮沙。故乡山渐近，曲岸柳初芽。客路归心切，孤帆带落霞。
0	0	0	0	0	0	0	0	0	0	0	1	寄白浦二十二叔,薄宦分南北，关河隔五千。乡心归落雁，客梦到秋天。海国沧波外，梁园战伐边。君恩浩无极，两地叹风烟。
0	0	0	0	0	0	0	1	0	0	0	0	初入京寓天界西阁对辛夷花怀徐七记室,去年寺里开辛夷，君来忆我曾题诗。今年我来君已去，思君还对花开时。欲寻花下君行迹，日暮空庭古苔碧。殷勤把酒问花枝，看过春风几行客？
0	0	0	0	0	0	1	0	0	0	0	0	果园于春前四日来书久不作答为赋寄怀二章 其一,归雁迨青阳，所至会有期。江鱼赴东海，迟速安可知。人心非鱼雁，卒卒如飙驰。我有一封书，客岁寄莱维。故人日以远，书中不尽辞。藉慰平生欢，各道长相思。飘风阻中涂，鱼雁复何为。
0	0	0	0	0	0	0	0	1	0	0	0	游粤秀峰,松门枕崇阿，秀色可揽结。苍翠横空濛，幽景涵清彻。楼阁渺飞动，峰峦互明灭。流云薄檐端，奔泉溜庭埒。疏帘低燕语，远树闻啼鴂。春光几何时，芳华暗销歇。言集社中人，论心相怡悦。风流竹林宗，旷达香山杰。何必升层岑，遥瞻更奇绝。欣赏有奇文，投辖无俗辙。且适麋鹿踪，无论巧与拙。取醉暂销忧，秉烛不能别。
0	0	0	0	0	0	0	0	0	0	0	1	其三,客里多春思，无心对玉觞。莺知何处好，花只故园香。角枕无端别，瑶琴不忍张。无人买辞赋，取酒与卿尝。
0	0	0	0	0	0	1	0	0	0	0	0	寄龙门琦元璞兼柬白云士瞻方丈,我昔巢松茂苑东，白云清赏此心同。巴蕉绿遍题春雨，薝卜香传弄晚风。乱后溪山谁作主，愁来江海总成翁。相思欲借峰头鹤，骑向龙门问远公。
0	0	0	0	0	0	0	0	0	0	0	1	游仰山寺,施地开金刹，神因结佛缘。怪松盘獭径，古木护龙渊。云裹春山乱，禽啼夜月圆。路遥归不得，好借上方眠。
0	1	0	0	0	0	0	0	0	0	0	0	子规,今古相传望帝魂，见之再拜感孤臣。天津桥上人初听，肠断江南三月春。
0	1	0	0	0	0	0	0	0	0	0	0	渔村杂诗十首再和前韵 其九,雉入樊笼马受羁，低头犹怕欠趋时。人心到此无真识，未必人疑先自疑。
0	0	0	0	0	0	0	0	0	0	0	1	寄赵璞,故乡勾践国，解印挂帆归。吟苦容虽瘦，官情道自肥。堂幽山屐在，厨冷甑尘飞。莫向云门下，高歌便采薇。
0	1	0	0	0	0	0	0	0	0	0	0	登山城书事,节物感羁旅，连空生塞阴。乱鸿寒渚远，群雀晚丛深。霜重泾滩出，烟高陇树沉。岁华徒自老，幽愤满登临。
0	0	0	0	0	0	0	0	0	0	0	1	泛舟至东村,野水如天远，渔舟似叶轻。飕飕风渐冷，淡淡月初生。沙际樵苏路，篱间语笑声。还家已薄暮，灯火照柴荆。
0	0	0	0	0	0	0	0	0	0	0	1	其二,清平昨奉平安报，环水遥逢华筵开。七十年踰古稀颂，八千春荷大钧培。远游岂为黄金贵，极目欣传青鸟来。拜舞阶前悬寸念，凭高欲上望乡台。
0	0	0	0	0	0	0	0	0	0	0	1	旅次江夏,岁暮投南楚，萧然一旅身。江山遥对酒，乡里少逢人。细柳舒残腊，疏梅报早春。故园归未得，物候倏更新。
0	0	0	0	0	0	0	0	0	0	0	1	舟中作,一路看山色，晚山青更青。孤篷挂明月，双桨荡疏星。浪静船初定，身摇梦易醒。故乡难与别，离笛不堪听。
0	0	0	0	0	0	0	1	0	0	0	0	望终南山,行台临渭水，隐几对终南。面势殊轩豁，晴光更蔚蓝。凭高穷陇蜀，设险带崤函。异产饶金石，明堂具槚楠。韩诗尝竞态，边径独贻惭。累代皇图改，明时圣泽覃。霜华群物肃，秋气万峰含。独往情何剧，端居意每贪。烟尘凝远眺，岩谷阻幽探。拟逐仙人住，还从石丈参。山灵遥谢客，蕙径请回骖。
0	0	0	0	0	0	0	0	0	0	0	1	其二,将坛文苑代称雄，指点千年感慨同。名在江山翻借色，事过天地竟何功。乡心暂托烹鲈后，客梦都抛别鹤中。秋月偶圆风自好，坐来群绪为君空。
0	0	0	0	1	0	0	0	0	0	0	0	秋夜闻雁二首 其一,最苦思乡泪，今宵为汝多。秋阴连海岳，归路识星河。未信衔芦叶，真能捍网罗。楚云一万重，故渚拟须过。
0	0	0	0	0	0	0	0	0	0	0	1	其二,故乡书不到，归雁亦无情。犹幸春来好，曾无杜宇声。
0	0	0	0	0	0	1	0	0	0	0	0	寄桐庐李华甫,客里光阴叹白驹，青山何处故人疏。花开花落难逢笑，潮去潮来莫寄书。北海酒深时自醉，西湖水浅晚堪渔。新诗忽见因相忆，何日携琴话起居。
0	0	0	0	0	0	0	0	0	0	0	1	其二,我本山中人，渴饮松下露。松肪酿春酒，和月共吞吐。一瓢甘自醉，漓薄亦不恶。澹然有真味，醲滟反成痼。常恐樽罍空，或贻友朋怒。万里困风尘，十年负幽趣。平生陶靖节，耿耿见寐寤。初非薄轩冕，且复事农圃。难效西施颦，虑失邯郸步。故园归何时，委心任吾寓。
0	1	0	0	0	0	0	0	0	0	0	0	宫词,三十六宫春漏长，隔帘时送御楼香。倚笼尽日教鹦鹉，为我君前说断肠。
1	0	0	0	0	0	0	0	0	0	0	0	效宫词体,杨柳万丝堆怨绪，丁香百结锁愁肠。小桃先得东皇宠，莫妒东风过海棠。
0	0	0	0	0	0	0	0	0	0	0	1	流花桥怀古 其一,霸业繁华事已空，江山如旧画图中。仙城日月留秦照，珠海云霞忆汉风。渔艇棹歌归柳绿，野田烟景葬桃红。美人千古香魂在，粉腻随花出渚东。
0	0	0	0	0	0	1	0	0	0	0	0	秋夜雨窗有怀葛秀才炳,耿耿不成寐，空城寒漏迟。那堪闻雨夜，政是忆君时。檐溜时惊梦，虫声暗助悲。何当同剪烛，重与话相思。
0	0	0	0	0	0	0	0	0	0	0	1	赠庐陵胡凤九员外,凤九员外古之狂，生友死友醉忽忘。少年杀贼桐树冈，贼平弃刃归故乡。故乡荦确文山阳，日星在上分光芒。古朴拙塞为文章，有司苦以绳尺量。行年七十身且强，山行百里携糇粮，闲来觅醉如渴羌。
1	0	0	0	0	0	0	0	0	0	0	0	哭张子礼,漾楫贵池郡，伤心甘泽园。笑言成死别，风味想生存。花木春无主，蒿莱昼掩门。尚思歌舞会，些语为招魂。
0	1	0	0	0	0	0	0	0	0	0	0	闲居,欲向何人罪陆沈，强移栖息学盲瘖。自磨短墨消英气，偶爇名香验道心。好睡未妨来日永，闭门便觉敝庐深。书生槁饿由来旧，肯为穷愁损素襟。
0	0	1	0	0	0	0	0	0	0	0	0	商村河决,今年河口决商村，远望飞涛匹马奔。曲港定无蛟鳄横，下田甘受雨泥浑。衣裳虮虱藏针缝，头面尘沙露爪痕。犹恐因循葬鱼腹，故人无地与招魂。
0	0	0	0	0	0	0	0	0	0	0	1	题画 其一,平川雨溢波不流，两车渡水轩若浮。车轮载重轧巨牛，牛力尚可行人愁。后车在水前在丘，欲进却顾且复休。山途野店阻且修，日云暮矣不得留。胡儿健马双络头，肩载糗橐无戈矛。得非遗寇居边州，或者俘获随官邮。穷庐不作风雪囚，道路虽险无离忧。圣朝有道锋镝收，胡我赤子非仇雠，谁哉更起筹边楼。
0	0	0	0	0	0	0	0	0	0	0	1	重阳后一日季方兄招同诸兄弟龙尾登高,罛船昨梦隔渔洋，棁杖相携又故乡。海蜃浮空呈宝刹，石龙渡水得残冈。嘉禾野润初收雨，绿树村浓未剪霜。爱惜眼光留足力，年年来此作重阳。
0	0	0	0	0	0	0	1	0	0	0	0	江村道中书触目,短篱曲曲对开门，修竹阴阴不见村。别浦回潮鱼沪密，孤舟春近雁沙温。路逢行客时交辔，店卖新醅一举樽。忽过乱山幽绝处，恍如白帝到东屯。
0	0	0	0	0	0	0	0	1	0	0	0	登万州东山题壁 其一,中天积翠削芙蓉，石屋丹梯俯万峰。松老华岩栖白鹤，云深灵洞护苍龙。炎州割据二山胜，奇甸环依五指宗。芒屐依稀寻谢傅，风流江左愧高踪。
0	0	0	0	0	0	0	0	0	0	0	1	鸂鶒,栖息应难近小池，性灵閒雅众禽希。蒲洲日暖依花立，渔浦烟深贴浪飞。遗羽参差沾水沫，馀踪稠迭印苔衣。晚来林径微风起，何处相呼著对归。
0	0	0	0	0	0	0	0	0	0	0	1	题已上人墨梅,故园梅树三年别，长忆看花溪雪晴。巧出疏篱便萧散，近遭碧水更分明。扬州何逊足诗兴，茅屋己公无俗情。画图忽见转愁绝，遥想月华枝上生。
0	0	0	0	0	0	0	0	0	0	0	1	顾浦观潮,放舟顾浦望江流，烟雨冥冥小麦秋。长忆故园游观乐，不知此地有潮头。
0	0	0	0	0	0	0	0	0	0	0	1	黄石还渔溪寄刘九四首 其一,孤青湖外几时归，想极吟孤落月知。身似南飞乌与鹊，归来何处不相思。
0	0	0	0	0	1	0	0	0	0	0	0	玉楼春 其一 闺情,晓临明镜肠堪绝。天遣春风领春色。才见开花又落花，可能相别还相忆。锦帐罗帏羞更入。银钥重关听未辟。为君惆怅又黄昏，世间只有情难说。
0	1	0	0	0	0	0	0	0	0	0	0	秋闺思 其一,露井鸣秋叶，重楼夜未央。悲风连捣素，残月下流黄。泪尽珊瑚枕，衾寒玳瑁床。亦知愁达曙，无梦到辽阳。
0	0	0	0	0	0	0	0	0	0	0	1	登天竺灵隐寺上方,寺高傅绝顶，一到即忘机。夜月逢僧早，秋云出树微。磬边岩狖过，窗外海雕飞。欲下莓苔磴，题名却惜归。
1	0	0	0	0	0	0	0	0	0	0	0	游秦驻山道上口占,匹马踏残阳，乾坤亦渺茫。海潮东去尽，行子但愁肠。
0	0	0	0	0	0	0	0	0	0	0	1	其三,雪炷抽寒焰，辰香扫炙尘。谱词分侍女，鬻帖与门人。边信封黄鼠，乡心想白鳞。卑官与大吏，一种逐蹄轮。
0	0	0	0	0	0	0	0	0	0	0	1	采莲曲,画艇将归笑语频，鸳鸯对对起还沉。妾心先自怀郎苦，怕嚼莲心苦转深。
0	0	0	0	0	0	0	0	0	0	0	1	清溪馆作（一作钱戭诗）,指途清溪里，左右唯深林。云蔽望乡处，雨愁为客心。遇人多物役，听鸟时幽音。何必沧浪水，庶兹浣尘襟。
0	0	0	0	0	0	0	0	0	0	0	1	舍弟至,弟从故乡至，灯下情依依。书中数行字，一字千行啼。因从慈母心，日夜望我归。谁怜在途路，岁晏迷东西。
0	0	0	0	0	0	0	0	0	0	0	1	为竹仙题惠山秋晓图帐眉,图成一幅嫩凉天，涧影松声落帐前。绝似九龙山畔路，乡心忽系翠微巅。
0	0	0	0	0	0	0	0	0	0	0	1	游寺醉归却寄同坐,江村古寺偶閒行，一饮全疑酒有灵。水底屈原应大笑，我今独醉众人醒。
0	0	0	0	0	0	0	0	0	0	0	1	其二,思诚斋里清如水，坐对幽花晚自香。共有故园螺渚上，几时归去赏秋芳。
0	0	0	0	0	0	1	0	0	0	0	0	寄怀萧伯瑶布衣①,绝代萧夫子，十年羁岭东。牢愁满沧海，文字困英雄。岁月磨头白，关山落照红。相思渺烟水，天末怅冥鸿。
0	0	0	0	0	0	0	0	0	0	0	1	其六 机山,蒹葭满目雁何依，内史村边吊陆机。豪士十年贪隐遁，通侯三世累轻肥。江山丽藻归文赋，京洛浮沉负钓矶。白袷未还青盖远，辨亡书在故园非。
0	0	0	0	0	0	0	0	0	0	1	0	晓发盘门阻雨泊村上,楼船届晓发，风雨何留人。溪流暗添涨，林花冷含春。世道今不右，吾生曰忧贫。所以事奇嬴，岁时推苦辛。兹焉傍村落，咫尺无相亲。吴天未开霁，鹁鸠啼又频。新愁正郁积，凭仗酒有神。
0	0	0	0	0	1	0	0	0	0	0	0	怀河东旧游寄勉之,水围深坞树围沙，簇簇炊烟枕岸斜。十里溪山皆是雪，一春筇屐半看花。琴声隔竹煎茶院，旆影临流卖酒家。惆怅旧游今已杳，梦回霜月满天涯。
0	0	0	0	0	0	0	0	0	0	0	1	梁武选公济孝思歌 其一,去岁望云心，东归车马疾。君今向故园，非复倚门日。
0	0	0	0	0	0	0	0	0	0	0	1	供奉定法师归安南,故乡南越外，万里白云峰。经论辞天去，香花入海逢。鹭涛清梵彻，蜃阁化城重。心到长安陌，交州后夜钟。
0	0	0	0	0	0	0	0	0	0	0	1	送窦秀才,江南才子日纷纷，少有篇章得似君。清话未同山寺宿，离歌已向客亭闻。梅天马上愁黄鸟，泽国帆前见白云。通籍名高年又少，回头应笑晚从军。
0	0	0	0	0	0	0	0	0	0	0	1	舟次淮阴用东坡淮韵,混混河水黄，清清淮水碧。二水会山阳，蒸作城霞赤。城下远游子，暝烟趋水驿。家山日以远，雁字云中隔。朝来风力柔，未可发洪泽。人生秉素志，所贵能自适。有河恣长饮，满腹愿已毕。不见贪者劳，那知静者佚。王孙出裤下，名亦垂金石。学道胡不为，功成徒见疾。
0	0	0	0	0	0	0	0	0	0	0	1	题潘韵顾荫亭（树森）为绘所居青木关村舍图,荒村古郭竹青青，咫尺关山万里情。迥与台城烟景异，依然日日听鸡鸣。
0	0	0	0	0	0	0	0	0	0	0	1	端阳次联翁韵,幽居几度遇端阳，万里关河隔故乡。龙舟扮出湘江恨，艾草还为人世芳。几段角团随俗好，一尊绿酒带蒲香。离骚歌罢浑无事，真个圜庭是福堂。
0	0	0	0	0	0	0	0	0	0	0	1	次沈生江村韵,一径渔樵外，孤亭水树间。池春芳草合，庭午落花闲。僧为征诗至，儿因贳酒还。卷帘看野色，微日下柴关。
0	0	0	0	0	0	0	0	0	0	0	1	逢子先上人,乡语忽惊闻，相看是故人。龙庭二十载，不识故园春。
0	0	0	0	0	1	0	0	0	0	0	0	寄胡子贞,谬为何自可成章，半百年华感兴长。惆怅故人头总白，青山归梦绕莲塘。
0	0	0	0	0	0	0	0	0	0	0	1	其二,马首风花拂面寒，十年两度过阴山。浮云暮暮朝朝里，行雁兄兄弟弟閒。大抵故乡生处乐，莫教明主放时还。如今造物尤难料，枉使身心不得闲。
0	0	0	0	0	0	0	0	0	0	0	1	其二,我生豫章汭，游宦在京华。百粤非吾土，三吴亦尔家。客星严濑钓，西子越溪纱。一洗眵昏眼，如乘上汉槎。
0	0	0	0	0	0	0	0	0	0	0	1	哭环州先生 其一,閒却秋洲野钓矶，谁知远出是危机。一篙赣水虚舟急，千里诗魂半夜归。前月仆来书尚健，一生志与命相违。亲庭已老儿方幼，最为先生泪满衣。
0	0	0	0	0	0	0	0	0	0	0	1	寄姚千之潞村,南浦春深故人去，风光骀荡欲销魂。桃花柳絮随孤棹，流水青山入远村。旧日萧斋欣促坐，别余新咏关评论。西峰主照重回首，愁对离亭酒一尊。
0	0	0	0	1	0	0	0	0	0	0	0	哭亡弟辩若四首（壬子十月） 其一,垂髫曾共诵奇书，自许才华世不如。蹭蹬中年始发迹，迍邅一令便悬车。治留棠荫称遗爱，诗积青箱走蠹鱼。此后五人中少尔，临风洒泪满衣裾。
0	0	0	0	0	0	1	0	0	0	0	0	怀潘鄮屋,洛阳才解佩，过眼忽秋分。四海一明月，千山共白云。雁烟迷晓树，虫露湿香芹。满纸相思字，临风欲寄君。
0	0	0	0	0	0	1	0	0	0	0	0	闻徐使君留滞汉阳寄赠,道直谪官蚤，扁舟何去迟。秋深纵酒后，家远寄书时。凄断秦云色，悲凉越鸟枝。汉阳江树瞻，摇落对相思。
0	0	0	0	0	0	0	0	0	0	0	1	再寄元真宫读书,读书曾寄此轩头，官路归来十二秋。文酒故人无一在，蓬蒿荒径有馀愁。差池岁月辜金印，憔悴乾坤复布裘。却扫尘埃张旧榻，云中鸡犬笑淹留。
0	0	0	0	0	0	1	0	0	0	0	0	怀襄阳郭户曹,远身适荆楚，苦掾寄书题。他日相思甚，终年引望迷。销忧岘山醉，招隐鹿门栖。勿以徒劳故，全家自此携。
0	0	0	0	0	0	0	1	0	0	0	0	游金地寺 其一,山行无近远，绝顶是休程。度石篮舆怯，穿云履屐轻。林篁当路迸，泉水落溪鸣。更宿招提夜，寥然一境清。
0	0	0	0	0	0	0	1	0	0	0	0	闻笛,一林寒碧露华浮，吹笛谁家客倚楼。剪剪西风吹不断，夜阑翻入小凉州。
0	0	0	0	0	0	0	0	0	0	0	1	其二十二,春事愁中复病中，可怜寒食到匆匆。故园梦去潇潇雨，一树棠梨照殡宫。
0	0	0	0	0	0	0	0	0	0	1	0	麓山怀古,谕苗台下雨如烟，天马浮岚落眼前。往日旌旗馀杀气，至今桴鼓出群贤。橘洲屡阻和夷策，西屿争传檄蜀篇。寄语防边诸将吏，异时灵麓即燕然。
0	1	0	0	0	0	0	0	0	0	0	0	次韵蔡子骏琼花,无双亭上传觞处，最惜人归月上时。相见异乡心欲绝，可怜花与月应知。
0	1	0	0	0	0	0	0	0	0	0	0	哭黄华,士价五羊皮，人生黍一炊。盖棺那可忍，挂剑不胜悲。向上谁曾到，而今渠得知。侍臣伤立本，老姥怒羲之。作病无如酒，穷愁正坐诗。中郎犹有女，少傅竟无儿。散落真行帖，飘零骚雅辞。儒林顿憔悴，未敢哭吾私。
0	1	0	0	0	0	0	0	0	0	0	0	蓟北门行（一本作出自蓟北门行）,长河冻如石，征人夜中戍。但恐筋力尽，敢惮将军遇。古来死未歇，白骨碍官路。岂无一有功，可以高其墓。亲戚牵衣泣，悲号自相顾。死者虽无言，那堪生者悟。不如无手足，得见齿发暮。乃知七尺躯，却是速死具。
0	1	0	0	0	0	0	0	0	0	0	0	台城送客之广陵城,金陵树里送行舟，二十四桥春水流。肠断琼花天上去，更无歌管下扬州。
0	0	0	0	0	0	0	0	0	0	0	1	游雾山寺和冠莱公韵（集本不载）,风引钟声落大溪，行厨酒尽夕阳低。斗杓斜坠阑干北，涧道横分略彴西。云杂天花银叶舞，门排行树宝幢齐。普香世界青山绕，一路烟霞送马蹄。
0	0	0	0	0	0	0	0	0	0	0	1	宿白渠驿夜闻风雨大作感怀,早发咸阳宿始平，半笼银烛照深更。窗纱猎猎惊风势，庭树萧萧送雨声。顾我未成疏馆梦，何人不动故乡情。也知明到温泉近，屈指犹烦数去程。
0	0	0	0	0	0	0	0	0	0	0	1	赣州南安两郡观风感怀,赣江横浦历星槎，两郡提封数万家。守令几人崇道化，士民比屋事豪奢。尘劳未息吟无绪，心事多违鬓有华。莫道故园先业薄，锄荒犹足种桑麻。
0	0	0	0	0	0	0	0	0	0	0	1	道中作,华?缥缈拂烟霞，千里旌旗客路赊。帘幕晚风初燕子，阑干春日又梨花。湖吞古甸三苗国，云护荒村五柳家。千古功名一鸡肋，故园无处不生涯。
0	1	0	0	0	0	0	0	0	0	0	0	寄和叔 其一,君书于我不能忘，我亦思君苦断肠。女嫁儿婚方扰扰，宦情文意愈茫茫。病来颇厌杯中绿，老去时添鬓畔霜。一夜西风破残暑，蛩吟四壁倍凄凉。
0	0	0	0	0	0	1	0	0	0	0	0	和文洲区茂才见寄,三叹朱弦识者稀，君才何处不相宜。且醒无定输瀛梦，共醉有时际会卮。桂蔼晚香留月阙，菊舒寒滟迸霜篱。秋光何限相思感，独向皋原放雪衣。
0	0	0	0	0	0	0	0	0	0	0	1	诗四首 其四,马足知人意，骎骎不少留。路回山斗转，沙漫水平流。雪底青春动，林梢赤气浮。故园花发早，待得到家否。
0	0	0	0	0	0	0	0	0	0	0	1	东阿道中,马上青山夕照明，看山应动故乡情。虽然不及江南好，犹胜平原旷野行。
0	1	0	0	0	0	0	0	0	0	0	0	春闺,春炙绣帘花气满，暗风梳草绿短短。啼莺破晓惊妾心，金鸭香沉画衣煖。侍妾匀脂催晓妆，镜中烟柳亸眉黄。描罢双蛾为谁好，碎破铜片打鸳鸯。
0	0	0	0	0	0	0	0	0	0	0	1	客中秋夜,仲秋才十日，此夜已三更。蕉叶兼梧叶，风声杂雨声。故园初断梦，逆旅未归情。无那庭阶下，蛩音响到明。
0	0	0	0	1	0	0	0	0	0	0	0	登锡山,山意正萧瑟，登临感慨多。冷云高不落，秋水淡无波。天外孤帆远，遥空独雁过。征南诸将士，消息近如何。
0	0	0	0	0	0	0	0	0	0	0	1	寓吴山驿,两度重阳客里身，一番秋信一番心。黄花绿醑閒相对，岳色江声晚独吟。旅雁嗷云湘水碧，寒蛩催晓越山深。故园若问归消息，古树飘香已满林。
0	0	0	0	0	0	0	0	0	0	0	1	谢戴梁冈吏部惠绿豆酒,寂寞枯肠不可搜，望乡时倚夕阳楼。千山红树重遮目，一夜清霜欲上头。杳渺好音闻过雁，依稀春梦见盟鸥。羡君绿豆堪浇渴，不数人间万户侯。
0	0	0	0	0	0	0	0	0	0	0	1	游茅山,莽莽空尘漫几毫，天风鹏辈岂知劳。山教太极圈中阔，天放先生帽顶高。万里风光全倜傥，百年人物且英豪。茅家兄弟谁相报，说我箕山太古樵。
0	1	0	0	0	0	0	0	0	0	0	0	竹,自古高人偏爱竹，常向轩前看未足。眉山苏子笔如神，洋州老可曾相熟。东鲁藩垣有卯君，等閒濡染生烟云。俨然如到嶰谷上，金刀截断苍苍纹。莫说淇园春雨霁，此君在在增佳致。帝子啼痕色尚斑，丹阳径造留深意。三更月上照寒阴，孤稍化出虬龙吟。世间草木敢相抗，直节清风照古今。
0	0	0	0	0	0	1	0	0	0	0	0	次韵剡张知录（名宓）见寄,危途盍把隐为师，名姓翻嫌世或知。栗里已成终老计，桐乡犹记旧游时。云山杳杳勤搜便，风雨潇潇独寄诗。目送心期无别语，厚培根本做春枝。
0	1	0	0	0	0	0	0	0	0	0	0	依韵答梵公秋日见寄,秋冷閒斋夜好眠，起来不及鸟声先。岂知昔日林中友，忽枉新诗寺里传。故态更同谁向酒，旧游今已半参禅。穷愁独有虞公在，欲唱渔歌入钓船。
0	0	0	0	0	0	0	0	0	0	0	1	山村即景 其一,兰衢侵晓点繁霜，马上羊裘尚觉凉。日出旋烘一谷暖，黄绵袄子遍田庄。
0	0	0	0	0	0	0	0	0	0	0	1	楼桑村和西厓侍读韵,小市流传帝子居，郁葱佳气讵云虚。依袁偶作投林鸟，入蜀居然纵壑鱼。锦里筑坛非故土，楼桑成盖忆当初。英雄魂魄知馀恨，未得归乘左纛车。
0	0	0	0	0	0	0	0	1	0	0	0	端午观竞渡曲江,楝花角黍五色缕，一吊湘累作端午。越人哀君楫迎汝，呼声动地汗流雨。鱼虾走避无处所，小试勒兵吾有取。楼船将军下潢浦，佽飞射士彍强弩。大堤士女立如堵，乐事年年动荆楚。却忆金明三月天，春风引出大龙船。二十馀年成一梦，梦中犹记水鞦韆。三军罢休各就舍，一江烟雨朱帘夜。隐隐滩声细卷沙，沙浅滩平双鹭下。
0	0	0	0	0	0	0	0	0	0	0	1	寄涂良友,羊城别后八逾秋，喜有书来自便邮。未许渊明归栗里，常怀孺子在南州。新诗谩赋春天树，清兴思乘雪夜舟。岭海故人如问讯，尚期载酒共嬉游。
0	0	0	0	0	0	0	0	0	0	0	1	登尧山秋兴,百尺琳宫覆五云，空阶落木自纷纷。到来并坐青霞席，醉里犹餐碧涧芹。竹覆药栏时窈窕，泉通石窦气氤氲。西风万里堪飞鸟，安得王乔驭鹤群。
0	1	0	0	0	0	0	0	0	0	0	0	金谷园,齐奴豪奢世所无，大开金谷城西隅。花间构亭走石渠，晓日光射珊瑚株。绮罗围香拥名姝，诗酒或复来文儒。放浪剧饮朝达晡，东风三日吹不苏。自谓百岁常欢娱，岂知运去命与俱。可怜楼前啼绿珠，繁华一旦如华胥。人间俯仰岁易徂，但见遗址栖烟芜。吁嗟齐奴不可呼，五马何尔行踟躇。
0	0	0	0	0	0	1	0	0	0	0	0	薜兵宪宴寄谢,轻薰晴旭满前楹，绮席金尊缱绻情。啼鸟当庭呼吏散，名花入座近人清。孟尝门下三千客，范老胸中百万兵。别后相思寄江水，殷勤一为到虔城。
0	0	0	0	0	0	1	0	0	0	0	0	金陵客次寄怀赵颂周孝廉,无限相思苦，都从别后知。每当残月夜，犹忆暮春时。书纵凭鱼寄，归难与雁期。秋山如此好，君可有新诗。
0	0	0	0	0	0	1	0	0	0	0	0	哭周穆门,如君行谊友兼师，一恸秋风草木衰。徵士东冈有周燮，称兄南国只袁丝。莼鲈不返松江棹，山水空留汐社期。偻指交情三十载，九原无路说相思。
0	0	0	0	1	0	0	0	0	0	0	0	哭同年孟汝珍,赋罢长杨梦奠楹，尽将经济负生平。北堂奄弃三迁教，东野空留一日名。物理有心摧俊杰，人生无福是聪明。妻儿共抱终天恨，洒泪新阡草正荣。
0	0	0	0	0	0	0	0	0	0	0	1	杜鹃,蜀道寒轻水木清，峡中无复杜鹃声。归期正是春风暖，任向空山叫月明。
0	0	0	0	0	0	0	1	0	0	0	0	游楞伽山,移棹出横塘，悠然见上方。天从湖尾缩，山带树容苍。客病消茶碗，禅心醒石床。翻怜台畔草，尽作苾刍香。
0	0	0	0	0	0	0	0	0	0	0	1	八次韵奉简郑士行,尚说故乡淮甸好，雄谈满座建瓴倾。侵晨放鹤摩霄影，半夜归船逆水声。和洽恍同跻寿域，太平何待筑长城。而今破帽秋风客，懒逐雕鞍喝道行。
0	0	0	0	0	0	1	0	0	0	0	0	寄诗友,天地有万物，尽应输苦心。他人虽欲解，此道奈何深。返朴遗时态，关门度岁阴。相思去秋夕，共对冷灯吟。
0	1	0	0	0	0	0	0	0	0	0	0	申政府寄书历至,归来重葺虎丘居，地僻时回长者车。喜见春王新岁历，欣看厚禄故人书。公孙延士犹开阁，玄晏穷愁自闭庐。莫问疏慵只如昨，文园终合卧相如。
0	0	0	0	0	0	0	1	0	0	0	0	墨梅寄同安李宜之,学疏才薄谅何为，牢落尘踪阅岁时。秪有梅花共心事，便风吹向故人知。
0	0	0	0	0	0	0	0	1	0	0	0	述怀寄佘峰董得仲先生,南村有遗叟，寂寞居河滨。一褐常见肘，数椽聊寄身。所志在不苟，食力甘苦辛。闲来把直钓，终日无纤鳞。晴霞映眉宇，野水光粼粼。坐久发清啸，怡然全我真。古树落高荫，远水怀故人。于此颇有得，毋谓于陵贫。
0	0	0	0	0	0	0	0	0	0	0	1	游凤凰山寺（在荻港）,一径萦回入，白云千万峰。秋声纷落叶，泉响乱疏钟。绝壁猿攀坠，危桥鸟道通。老僧忘岁月，手种十围松。
0	0	0	0	0	0	0	0	0	0	0	1	寄归,雁过天南菊又开，故乡抛了十年来。可怜乱后皆无定，梦过寒江却自回。
0	0	0	0	0	0	0	0	0	0	0	1	赐吏部尚书宋荦予告还里,久任封疆事，苏台净点尘。东曹班次重，北阙性情真。怜旧吟风度，无文饯老臣。林泉益壮志，当乐故乡春。
0	0	0	0	1	0	0	0	0	0	0	0	其二,紫极青霄怅远天，桂阳险绝羽书悬。题诗万马中宵动，草檄孤城百道连。直北风云凭障塞，征南笳鼓在楼船。将军前部何时到，雾散龙沙夜月圆。
0	0	0	0	0	0	1	0	0	0	0	0	寄益阳武灌明府,县称诗人理，无嫌日寂寥。溪山入城郭，户口半渔樵。月满弹琴夜，花香漉酒朝。相思不相见，烟水路迢迢。
0	0	0	0	0	0	1	0	0	0	0	0	寄体休,南州君去为寻医，病色应除似旧时。久别莫忘庐阜约，却来须有洞庭诗。金陵往岁同窥井，岘首前秋共读碑。两处山河见兴废，相思更切卧云期。
0	0	0	0	1	0	0	0	0	0	0	0	检旧箧得熊鹤村光禄遗墨感题,九十老人挥手别，花飘雨断岁华深。初看对客有佳句，政尔玩世忘机心。文武道尽况今日，死生大矣谁赏音。独公提携谓我好，想得落笔从沾襟。
0	0	0	0	0	0	0	1	0	0	0	0	咏松,森森千丈松，落落丈夫概。耸干高岭侧，穹标碧云外。当春发华滋，迎寒转苍翠。节以霜雪坚，用以栋梁大。
0	0	0	0	0	0	1	0	0	0	0	0	同韵和元明兄知命弟九日相忆二首① 其一,革囊南渡传诗句，摹写相思意象真。九日黄花倾寿酒，几回青眼望归尘。蚤为学问文章误，晚作东西南北人。安得田园可温饱，长抛簪绂裹头巾。
0	1	0	0	0	0	0	0	0	0	0	0	村居八咏（录二首） 其一,家住西皋绝送迎，罗兰半亩带烟耕。有弦不抚输元亮，无刺堪怀傲正平。高卧方知身世大，幽栖始识物情轻。一灯纸帐凄清夜，梦到梅花斗自横。
0	0	0	0	0	0	0	0	0	0	0	1	边思,少年为远戍，两鬓已??。百战功谁赏，空闺信不来。乡关成梦境，边月是愁媒。听彻胡笳曲，寒声转更哀。
0	0	0	0	0	1	0	0	0	0	0	0	寄魏交让,青郊结伴共相招，白社风流尚未遥。日暖莺声闻柳陌，春深花落转兰桡。骚人自纪庚寅岁，旅客重过丁卯桥。我念离群空对月，怀君江上影萧萧。
0	0	0	0	0	0	1	0	0	0	0	0	寄答闽中陈先辈（昌基）二首 其一,秋堂过雨一灯凉，秋士书来意苦伤。落第君应悲失马，休官吾已笑亡羊。渐抛团扇恩情在，欲采芙蓉道路长。廿载相思频命驾，不成一水限河梁。
0	0	0	0	0	0	0	0	0	0	0	1	同区白斋梁毅所江虚谷伦右溪何古林宴饮席中限杜韵三首 其一,潇潇骈荫午生寒，壶矢棋枰兴未残。为爱林塘携杖去，每怜风雨倚楼看。而今亲旧逢人少，自古勋名盖世难。惟有故园堪共乐，竹床青簟梦相安。
0	0	0	0	0	1	0	0	0	0	0	0	咏史诗 鸿门,项籍鹰扬六合晨，鸿门开宴贺亡秦。樽前若取谋臣计，岂作阴陵失路人。
0	1	0	0	0	0	0	0	0	0	0	0	閒居遣怀 其一,负疴得閒居，谁云常寡欢。寝迹穷巷里，故人青云端。时时来相存，劳苦问燠寒。间或具酒食，亦未陋儒酸。言咏风月佳，良夜每向阑。因思三月病，岂不在一官。及兹未朝请，转幸启处安。既安何所须，大笑挂壁冠。
0	0	0	0	0	0	0	0	1	0	0	0	哭林非斋师师与羊城争立督战三水赴汨罗之召八首 其一,谁将孤掌臂莲条，造物致人匪不尧。庭裔蛟糜欣佩芷，东山銶斧恶闻鸮。仲华已识刘文叔，尹氏犹争王子朝。礼义州前虚一左，未烦宋玉赋魂招。
1	0	0	0	0	0	0	0	0	0	0	0	题息夫人庙,楚宫慵扫黛眉新，只自无言对暮春。千古艰难惟一死，伤心岂独息夫人！
0	1	0	0	0	0	0	0	0	0	0	0	山行田家歇马,雨霁山行石径斜，乱山尽处有田家。轻云冉冉浮孤嶂，流水悠悠过落花。炊黍蒸藜催午饷，苍藤古木阅年华。青刍一束供羸马，归路溪边踏暖沙。
1	0	0	0	0	0	0	0	0	0	0	0	登楼怀古,大火西流渐属金，登楼怀古独伤心。秦城已废烽烟息，晋岭空高草木深。落日鸦声依远树，残更萤点聚疏林。英雄回首皆黄土，独有寒云锁暮岑。
0	0	0	0	0	0	0	1	0	0	0	0	芭蕉,闲心寥落依草木，手种芭蕉数叶长。读画略同抽卷轴，煮茶聊与斗旗枪。帘栊微隔绿逾净，风雨不来心亦凉。何况昨宵听浙沥，小窗藤枕复匡床。
0	0	0	0	0	0	1	0	0	0	0	0	生查子 冬闺,人言欢欲来，续断庞儿吠。寒夜转相思，相思增五倍。侬似款冬花，心为檀郎翠。十斛买香醪，此夕因沉醉。
0	0	0	0	0	0	0	0	0	0	0	1	淮上,翠华南渡后，此地独防秋。明月家家泪，西风处处愁。鼓鼙寒出塞，烽火夜分楼。征战何时息，长河万古流。
0	1	0	0	0	0	0	0	0	0	0	0	胡笳曲 六拍,胡人归来血洗箭，白马将军若雷电。蛮夷杂种错相干，洛阳宫殿烧焚尽。干戈兵革斗未已，魑魅魍魉徒为尔。恸哭秋原何处村，千村万落生荆杞。
0	0	0	0	0	0	0	0	0	0	0	1	阻风回岐,急雨馀寒黯似秋，停桡聊傍杜蘅洲。高谈有意招河伯，旅泊生憎遇石尤。北雁堪为迁客伴，南云暗结望乡愁。那能摆脱浮名累，身世浑如不系舟。
0	0	0	0	0	0	0	0	0	0	0	1	挽王迪功,徼好年家后，知公月旦先。宠荣身外物，孝友性中天。趣自怡堂得，诗从犹子传。故园遗迹恨，月落早无边。
0	0	0	0	0	0	0	1	0	0	0	0	开岁半月湖村梅开无馀偶得五诗以烟湿落梅村为韵 其一,断岸通别浦，孤舟入春烟。与梅本无期，忽到醉眼边。折花插纱帽，花重觉帽偏。居人空巷看，疑是湖中仙。
0	0	0	0	0	0	0	0	0	0	0	1	其二,冷浆庭巷四时秋，巧拙时情不解谋。远客病容诗共瘦，故乡野水泪通流。稍辜破镜刀头约，尽失苍蝇骥尾游。他日江湖看生计，鸭头春浪一扁舟。
0	0	0	0	0	0	0	0	0	0	0	1	村行,万里劳行役，驱车趁晚晴。鸦边残照远，雨外断虹明。山径高低路，村舂远近声。隔林人语寂，一犬吠相迎。
0	0	0	0	0	0	1	0	0	0	0	0	对雪怀孔汝锡,美人一为别，胜日辄相思。独对山斋雪，遥怀琼树枝。置书常满袖，枉驾竟愆期。寂寞罢琴酌，空吟招隐诗。
0	1	0	0	0	0	0	0	0	0	0	0	咏史二十一首 其一,凯风扇朱夏，草木生清凉。卧疾澹幽旷，白日悠且长。散帙观古人，喟焉想虞唐。阳春能几何，阴气多繁霜。天道谅悠悠，人理亦茫茫。咏歌寄深情，歌罢增慨慷。
0	0	0	0	0	0	0	1	0	0	0	0	游石瓮寺路险而返,古寺跨山椒，虚明瞰泬寥。路危难进马，林密不容樵。飞瀑连云湿，凝岚带雨饶。崖穷徒一望，归步默无聊。
0	0	0	0	0	0	0	0	0	1	0	0	秋夕闺怨二首 其一,永夜西风减带围，凉回谁为寄征衣。楼前泪迸双星落，客子蓬随一叶飞。袖里有书裁锦字，梦中无路到金微。平生幸未偷灵药，斜月何心入绛帏。
0	0	0	0	0	0	0	1	0	0	0	0	其二 闺情,不须推道委人猜，只是君心自不开。今夜闺门凭莫闭，孤魂拟向梦中来。
0	0	0	0	0	0	1	0	0	0	0	0	寄赵使君修甫,解归何处不堪诗，束带那能见小儿。隋苑飞旌青柳送，秦邮急桨白鸥窥。执鞭但可期千载，覆瓿空劳论一时。君自词人称傲吏，江湖分手寄相思。
0	0	0	0	1	0	0	0	0	0	0	0	恰似村为诸立夫题,非村非郭路萦回，绕屋蔷薇户半开。春暖莺声相应答，晚晴鸦阵自归来。白烟上锉炊新稻，红雨糟床滴旧醅。山色满窗书满架，此生无梦落黄埃。
0	0	0	0	0	1	0	0	0	0	0	0	哭刘司户蕡,路有论冤谪，言皆在中兴。空闻迁贾谊，不待相孙弘。江阔惟回首，天高但抚膺。去年相送地，春雪满黄陵。
0	0	0	0	0	0	0	0	0	0	0	1	燕,万里来从海外村，定巢时听语频频。帘风半捲重门晓，社雨初晴二月春。尾上系诗成往事，堂中学舞是前身。华堂茅屋依然坐，几处相逢旧主人。
0	0	0	0	0	0	0	0	0	0	0	1	和君时弟有感,鬓发非蓬草，秋来亦自衰。简书公迫促，岁月细推移。见客簪裳懒，登楼杖履迟。故园松菊在，归计定何时。
0	0	0	0	0	0	0	0	0	0	0	1	春半与群公同游元处士别业,郭南处士宅，门外罗群峰。胜概忽相引，春华今正浓。山厨竹里爨，野碓藤间舂。对酒云数片，捲帘花万重。岩泉嗟到晚，州县欲归慵。草色带朝雨，滩声兼夜钟。爱兹清俗虑，何事老尘容。况有林下约，转怀方外踪。
0	0	0	0	0	0	0	0	0	0	0	1	其九,客舍并州已十霜，归心日夜忆咸阳。无端又渡桑乾水，却望并州是故乡。
0	0	0	1	0	0	0	0	0	0	0	0	露,轻烟薄雾结凄迷，颗颗匀圆讶许齐。无雨无风闻叶响，如珠如粟压花低。飞来莲叶仙犹湿，吟过林稍蝉不饥。散洒刘郎金露掌，不垣不户总京低。
0	0	0	0	0	0	0	0	0	0	0	1	其二,横度天山去，横度天山归。瑶池在何处？白云来去飞。
0	0	0	0	0	0	0	0	0	0	0	1	宋骑吹曲 其一 归朝曲第四,荆南万里朝天道，巫女云荒产芳草。锦鞯道赐带盘雕，方物南来进龙脑。愿陪郊祀依日光，供张归朝亲奉表。勋阶邑食及隶人，移镇徐戎作家庙。人生富贵侯与王，四海为家皆故乡。
0	0	0	0	0	0	0	0	0	0	0	1	田家晚泊,风磴翻危叶，霜槐出断根。过桥逢野老，倚杖候柴门。驯犬熟迎客，归鸦远认村。茅檐投晚泊，烟雾敛初昏。
0	0	0	0	0	1	0	0	0	0	0	0	钱唐乱后,满城瓦砾总成堆，往事传闻尚可哀。士族尽从西渡去，官军却自北关来。黄金宅第无完堵，白骨沙场有湿苔。惆怅钱唐旧时月，夜深空照怒潮回。
0	0	0	0	0	0	0	0	1	0	0	0	望峄山,极目东山秀色浓，紫霄千叶醉芙蓉。题诗尚记仙人洞，飞佩曾过玉女峰。树老孤桐秋露下，碑残古篆暮云封。何时再醉天门月，卧听清风万壑松。
0	0	0	0	0	0	0	0	0	0	0	1	哭儿骨殖还故山 其一,愁心惨澹失清秋，归骨凄凉傍故丘。总为无儿怜伯道，更堪非罪哭王裒。从来祸福分淫善，谁谓忠良似寇雠。黥作孱兵宁饿死，西风残照泪交流。
0	0	0	0	0	0	0	0	0	0	0	1	余有重阳诗岁和一篇今日偶和成二首 其一,此会从来有故常，湖山岁岁做重阳。黄花已是铺三径，绿酒何妨举百觞。小圃晚来堪散步，薄田秋入足充肠。登临莫起凄凉叹，且喜成归老故乡。
0	0	0	0	0	0	0	0	0	0	0	1	野步,目倦风尘观，身疲鞍马行。春沙迎步润，山雪照怀清。冰水初消色，林鸦欲乳声。物华多感触，一动故园情。
0	1	0	0	0	0	0	0	0	0	0	0	秋晚述怀寄苏秉衡,西风临望极南天，楚客思归倍黯然。云树远连秋浦路，塞鸿初度秣陵烟。半江明月闻寒笛，荒渚孤灯泊夜船。遥忆长卿词赋好，异乡应得故人怜。
0	0	0	0	0	0	0	0	0	0	0	1	随阳雁歌送兄南游,塞鸿声声飞不住，终日南征向何处。大漠穷阴多冱寒，分飞不得长怀安。春去秋来年岁疾，湖南蓟北关山难。寒飞万里胡天雪，夜度千门汉家月。去住应多两地情，东西动作经年别。南州风土复何如，春雁归时早寄书。
0	0	0	0	0	1	0	0	0	0	0	0	望君山,木叶下萧萧，山容更寂寥。浮天江县小，隔树海门遥。帝子何由降，骚人不可招。无心贪利涉，来往信渔樵。
0	0	0	0	0	0	1	0	0	0	0	0	咏史四首 其一,汉家经岁事和戎，綵缯曾无到后宫。怪底蠲租仍有诏，非关时令易为丰。
0	0	0	0	0	0	0	0	0	0	0	1	张子俊画松（周尚文太仆藏）,案头佳楮不盈尺，上有千丈之长松。非关月落影如许，连蜷欲起双蛟龙。我方隐几当清昼，彷佛徂徕见深秀。空堂飒飒风声寒，满把棱棱霜骨瘦。昔闻张卿人品高，王芾与之称二豪。凤池挥洒出天趣，往往笔底翻波涛。杜陵诗翁去我远，愧此毕弘与韦偃。故园旧种阴巳成，独客燕山岁华晚。
0	0	0	0	0	0	0	0	1	0	0	0	游茅山,丹梯百丈许攀缘，万古华阳此洞天。不独山人能爱客，野花啼鸟亦欣然。
0	1	0	0	0	0	0	0	0	0	0	0	赋得江海寄情人,平生寥廓意，持此结情亲。明月隔千里，沧洲同几人。依依寒雁渚，淼淼落花津。我独乘桴去，思君愁白蘋。
0	0	0	0	0	1	0	0	0	0	0	0	游九锁山① 神仙隐迹,仙子浑无涉世劳，屐痕一尺寄孤高。几人失脚风波里，可是云根立得牢。
0	0	0	0	0	0	0	0	1	0	0	0	读南皋冬日郊行赋,纪叙戒南景，吾土尚幽美。野柽绿辞叶，涧草缀寒蘤。巾车骛近郊，引瞩宛百里。陂陀亘如濯，我仆罢挥泚。森松韵风簧，泉冷逗芳乳。晨晖且欣欣，逸迹况几几。杜陵振古豪，策蹇逐桃李。何如觅戴翁，雪棹剡溪涘。蛇虺蛰未固，豺虎纷向市。幸君遄其旋，阴飙暮方驶。
0	0	0	0	0	1	0	0	0	0	0	0	宫词 其十九,御柳丝长挂玉栏，不须惆怅百花残。还知三月春虽晚，好从金舆看牡丹。
0	1	0	0	0	0	0	0	0	0	0	0	晚晴欲适西村不果,雨歇无馀春，草木忽而长。东风吹旷野，千里绿莽莽。夕阳澹微明，命策赴幽赏。徘徊石上坐，郁郁念畴曩。子规叫重云，意散不复往。
0	0	0	0	0	0	0	0	0	0	0	1	其二,君自故乡来，应知故乡事。来日绮窗前，寒梅着花未。
0	0	0	0	0	1	0	0	0	0	0	0	菊,今年秋暖菊花迟，破萼重阳才数枝。乍尔挂瓶酣放候，依然行幄未踰时。底须节物寻陈迹，且喜风华引远思。独笑柴桑更无酒，影形索莫绕东篱。
0	0	0	0	0	0	0	0	0	0	0	1	郑林二君就北园,僻郡稍无事，而多载酒临。雨消秋后瘴，云薄竹间阴。纪会宾朋寡，看年鬓发侵。惟君数来往，聊慰望乡心。
0	0	0	0	0	0	0	1	0	0	0	0	登永祚寺阁,物役尘中扰，招提世外幽。虚堂僧入定，暇日客消忧。雷雨平窗度，虹霓拂槛流。自能通帝座，直欲小神州。
0	0	0	0	0	0	0	0	0	0	0	1	其二 朱鹭,将军不事渔阳掺，伐鼓扬歌朱鹭飞。白马涛边光景发，朱鸢城下捷书归。天声并作苍山响，日色中悬赤羽辉。燕颔何辞驱雁塞，玉颜春思在金微。
0	0	0	0	0	0	0	0	0	1	0	0	田家四事 种,我生古扬州，田下异梁雍。山田种荒菜，水田种浮葑。地力肥瘦兼，农器有无共。及时撒新谷，抟黍递幽哢。生意日夜长，移秧趁芒种。未嫌豚酒祝，自乐鸡黍供。落日竹枝歌，犹是豳原颂。
0	0	0	0	0	0	0	0	0	0	0	1	过淮北,长淮岸北驻征骖，山色回看净若蓝。为问故乡何处是，三千里外隔江南。
0	1	0	0	0	0	0	0	0	0	0	0	寄闵寿卿山人,去岁逢君浮玉山，江风飒飒吹离颜。今岁重过扬子渡，烟波咫尺难相遇。铁瓮城头一唤君，江声汹涌那能闻。寸心强对南徐月，双眼徒瞻北固云。此生应叹交欢浅，日日思君长展转。几回飞梦到君傍，江水茫茫空断肠。
0	0	0	0	0	0	0	0	0	0	0	1	寄故园兄弟,浮踪窅窅信萍槎，旅梦经年不到家。才入仕途都是海，备尝世态半如霞。池荒且喜蛙陈鼓，门冷从教雀噪衙。唯有流光容易度，三春空负故园花。
0	0	0	0	0	0	0	0	0	0	0	1	其二,野性耽林壑，孤云寄所如。十年京国梦，千纸故园书。鸟倦思投树，龙眠拟卜居。家山幽胜地，何处是吾庐。
0	0	0	0	0	1	0	0	0	0	0	0	授钺,天子临轩授钺频，东南何处不红巾。铁衣远道三军老，白骨中原万鬼新。烈士精灵虹贯日，仙家谈笑海扬尘。只将满眼凄凉泪，哭尽平生几故人。
0	0	0	0	0	0	0	0	0	0	1	0	咏松,亭亭独立秀穹林，得地何愁枳棘侵。老节定经千岁久，直根应透九原深。尘埃不染怜渠貌，风雪难移信此心。却怪祖龙封爵污，不平时作怒涛音。
0	0	0	0	0	0	0	0	0	0	0	1	村舍,草色连天绿满衣，回塘深树隐荆扉。穿云烟火林间出，汲水儿童竹外归。梁燕故依高垒宿，邻鸡时过短墙飞。那堪委巷填车马，欲住溪南白鹭矶。
0	0	0	0	0	0	0	0	0	0	0	1	寄怀赵子隆,当日相携十二桥，寒江东接广陵潮。青云客计龙门策，明月谁家凤女箫。久别书来愁雁鹜，故园秋尽忆兰苕。长安新柳黄金色，迟尔看花匹马骄。
0	0	0	0	0	0	1	0	0	0	0	0	人日寄谢儒美兼招赴宛在堂也,春朝梦子生池草，人日题诗附陇梅。烟景当前迷独往，光风入抱逐谁来。鸣嘤一鸟原求和，偏反诸花莫漫猜。若使相思能命驾，床头新酿恰初醅。
0	0	0	0	0	0	0	0	0	0	0	1	不寐感怀示元直,孤馆听寒漏，灯残夜未央。雁声悲带雨，蛩语急含霜。旅梦醒难续，乡心醉暂忘。念君初作客，不敢说凄凉。
0	0	1	0	0	0	0	0	0	0	0	0	咏史三首 其一,珍重焦延寿，诸孙尚有碑。云何多畏忌，不著撰人谁。
0	0	0	0	0	0	0	0	0	0	0	1	题汉祖庙,乘运应须宅八荒，男儿安在恋池隍。君王自起新丰后，项羽何曾在故乡。
0	0	0	0	0	0	0	0	0	0	0	1	其二,嘈嘈市鼓动，松月静吾门。灯火思今夜，风光满故园。天明淹舞袖，尘暗失游轩。老鬓江山异，愁看旌旆繁。
0	0	0	0	0	0	0	0	0	0	0	1	其二,烽火星连战后云，庙堂悬爵待殊勋。将军万里怀金印，明月胡笳夜夜闻。
0	0	0	0	0	0	0	1	0	0	0	0	姑苏怀古,石阐仄径各苍苔，废苑馀香蝶自来。古月曾窥人按舞，残花苦劝客衔杯。钟声半夜繁华尽，霸气千年剑士哀。游骑不须频踯躅，更无野鹿上荒台。
0	0	0	0	0	0	0	0	0	0	0	1	寄曹本沂,凤城知尔去将雏，我亦归为反哺乌。物理细推原不浅，交情相感岂容孤。每逢绿草长相望，独对青尊不再呼。若使故人怜此意，月明犹肯朗吟无。
0	0	0	0	1	0	0	0	0	0	0	0	送方胥成之蓟门塞,三月莺花促别筵，三春离思逐行边。风烟不改卢龙塞，客子今过饮马泉。乡路半年无雁字，将军诸道有楼船。纷纷家国堪垂涕，君去并州又几年。
0	0	0	0	0	0	0	0	0	0	0	1	过鄚州故城,蓟南千里敞平畴，废堞人传古鄚州。形势遥分天北极，波涛尽赴海东流。沙通白蒋连双树，霜满青溪下一鸥。西日渐低风自起，乡心永夜揽貂裘。
1	0	0	0	0	0	0	0	0	0	0	0	宫怨二首 其一,绿衣无分惹天香，滴碎春愁玉漏长。日上海棠眠未醒，梦随蝴蝶出宫墙。
0	0	0	0	0	0	1	0	0	0	0	0	再和景繁韵驰寄,珠珠露缀青云叶，幕幕烟藏碧玉枝。频有好风惊独寐，故留明月照相思。
0	0	0	0	0	0	0	0	0	0	0	1	其六,飘萧竹树动乡心，却是西川雨酿霖。水绕巴江流渐长，云来巫峡气常阴。不妨柏溜参天下，复爱棠栖隐地深。欲为吾民歌帝力，阳春白雪有馀音。
0	0	0	0	0	0	0	1	0	0	0	0	闲居吟,斗室安居广，炉香乐性闲。不欺幽独境，无愧两仪间。
1	0	0	0	0	0	0	0	0	0	0	0	望黄鹤山,东望黄鹤山，雄雄半空出。四面生白云，中峰倚红日。岩峦行穹跨，峰嶂亦冥密。颇闻列仙人，于此学飞术。一朝向蓬海，千载空石室。金灶生烟埃，玉潭秘清谧。地古遗草木，庭寒老芝朮。蹇予羡攀跻，因欲保闲逸。观奇遍诸岳，兹岭不可匹。结心寄青松，永悟客情毕。
0	0	0	0	1	0	0	0	0	0	0	0	哭王秀岩 其一,南湖天竺旧同游，心恋青灯老未休。梅坞春风吹梦破，竹堂秋雨滴人愁。鼎分角立英雄世，虎逝龙亡寂寞秋。天地独教吾辈在，临风三些涕横流。
1	0	0	0	0	0	0	0	0	0	0	0	发合江数里寄杨商卿诸公,临分满意说离愁，草草无言祇泪流。船尾竹林遮县市，故人犹自立沙头。
0	0	0	0	0	0	1	0	0	0	0	0	怀苏子冲,闻道辟疆园，蓬蒿积短垣。诗篇传海岳，剑术老乾坤。判袂燕台侧，题书濮水原。相思日南北，吾亦别金门。
0	0	0	0	0	0	0	0	0	0	0	1	其四,故园蛱蝶最多种，百草长时花乱开。穷巷春风元不到，一双谁遣过墙来。
0	0	0	0	0	0	0	0	0	0	0	1	潭州,潭州官舍暮楼空，今古无端入望中。湘泪浅深滋竹色，楚歌重叠怨兰丛。陶公战舰空滩雨，贾傅承尘破庙风。目断故园人不至，松醪一醉与谁同。
0	0	1	0	0	0	0	0	0	0	0	0	登飞山,渠阳众山内，飞山郁岧峣。平嶂蟠近郭，孤峰插层霄。仰攀万丈梯，弱袂飞狂飙。股栗不能定，地轴如动摇。云房妥明神，百灵俨相传。风雷在左右，倏忽应招邀。丰凶非所遗，祈报争喧哓。苗夷伏石陛，犦牲时献膋。磴边数小树，野火不敢烧。谁云俗尚鬼，实以威灵昭。神道可设教，勿谓同昏妖。
0	0	0	0	0	0	0	0	0	0	0	1	欧桢伯工部转正郎寄之 其一,坐啸玄熊署，行吟朱雀桁。诗仍小工部，官是正曹郎。六代心逾远，三山鬓共苍。故园黎老在，单艇钓沧浪。
0	0	0	0	0	0	0	0	0	0	0	1	登报国寺阁 其一,毗庐阁望尽京华，楼阁参差云雾遮。雨雪高城催岁暮，音书故国渺天涯。
0	0	0	0	0	0	0	0	0	0	0	1	闻禽,杜鹃何事二更啼，杏子枝头片片低。忽忆故园眠不得，春风吹过玉关西。
0	0	0	0	0	0	0	0	0	0	0	1	悼刘生,刘生少年美无如，壮志只欲攀云衢。焉得青藜照天禄，苦遭燕麦迷玄都。故园花木愁题鴂，綵服庭闱叹蟪蛄。白璧久寒黄土暖，更堪老树夜鸣乌。
0	0	0	0	0	0	0	0	0	0	0	1	宦邸和寄社英（有引） 其一,三年未报国恩隆，惭愧故人属句雄。别久每惊时序改，诗来真觉海山重。三春耒耜祈甘雨，七月巡行念栉风。满目流亡难袖手，敢从孤剑说屠龙。
0	1	0	0	0	0	0	0	0	0	0	0	征夫叹,六月征广徭，涂埃千丈高。渡水波沸骨，登山汗流刀。豺虎攫疲马，荆棘破长櫜。贼来多如云，石洞穿千嶅。铁甲日晒火，大旗烟涨涛。恶溪塞断骨，乱砾纷流膏。前年过流沙，苦寒脱鬓毛。风裂壮士冑，雪积将军旄。人生莫作军，寒暑相战鏖。人生莫作军，性命如蓬蒿。君王方神武，狐鼠何足薅。但愿四郊静，微躯敢辞劳。
0	0	0	0	0	0	0	0	0	0	0	1	其二,偶然离束缚，终未脱嚣尘。红蓼思乡国，青松见故人。山空千佛古，池暖四时春。寄语同舟侣，长途又问津。
0	0	0	0	0	0	0	0	0	0	0	1	和钦止桐庐中道见寄二首 其一,邂逅来随牒，因循未拂衣。江乡知旧少，京国信音稀。老废书千卷，愁宽带十围。故人鸿鹄举，燕雀自卑飞。
0	0	0	0	0	0	1	0	0	0	0	0	怀顾给谏惟睿,紫禁黄扉一近臣，归来休沐倏经春。斗间曾识丰城剑，眼底宁知汉闼薪。回首尔应依日月，逢人吾自任风尘。青尊忽忆新秋醉，夜夜相思入梦频。
0	0	0	0	0	0	0	0	0	0	0	1	曹南寄亲旧,净名居士默无语，翰林子卿虚见寻。半世泥涂催老大，中年诗律费光阴。江湖每有同归志，酒炙初无独饱心。三尺枯桐取煨烬，断弦遗谱有知音。
0	1	0	0	0	0	0	0	0	0	0	0	长门怨,宠极爱怜初，憎生妒忌余。隔花闻凤吹，卷幔望鸾舆。夜月闲金屋，秋尘暗绮疏。悲愁谁解赋，惟有马相如。
0	0	0	0	0	1	0	0	0	0	0	0	乙酉除夕病卧苏村,匆匆时序去如烟，卧病江村更惘然。避债并无痴可卖，祭诗幸有稿成编。老妻解诵送穷作，寿母分将压岁钱。正欲团圞寻剧饮，不堪枨触送华年。红白梅花次第新，明朝元日恰逢春。桃苻灯火明终夜，竹爆儿童闹比邻。壮志常怀千古恨，流光易老百年身。无多笑语催残漏，坐听林鸟燥响晨。
0	0	0	0	0	1	0	0	0	0	0	0	登泰山,登攀绝顶处，封禅断碑文。古洞寻丹液，秋衣拂紫氛。下飞关塞雁，东接海天云。惆怅秦松在，寒涛空自闻。
0	0	0	0	0	0	0	1	0	0	0	0	游雅山寺（寺乃吴德大长者所建）,上方殊胜地，长者给孤园。挂壁袈裟净，生阶秀草繁。楼光凝晚照，树色映前村。法食干戈际，真知象教尊。
0	0	0	0	0	0	1	0	0	0	0	0	寄怀徐春门,细雨黄花径，空山白板扉。贫嫌生事拙，病觉物情违。独钓寻鸥梦，相思数雁飞。何时竹叶酒，坐对薜萝衣。
0	1	0	0	0	0	0	0	0	0	0	0	放舟下江留寄王元胥（庚午十二月五日赋）,桧楫淹留已涉旬，小窗犹得酒相亲。寒潮不应溪流涩，病客未行舟子嗔。挥手便分今夜月，断肠先见隔江春。凤皇台上长回首，何处高城与故人。
0	0	0	0	0	0	0	0	0	0	0	1	见大庙峡梅花有怀落霞诸子二首 其一,峡隐梅花逼酒杯，一枝犹似落霞开。故园万树春应早，陇上何人许寄来。
0	0	0	0	0	0	1	0	0	0	0	0	其二,高嵋山下是侬家，岁岁年年斗物华。老柏有情还忆我，夭桃无语自开花。几回南国思红豆，曾记西风浣碧纱。最是故园难忘处，待莺亭畔路三叉。
0	0	0	1	0	0	0	0	0	0	0	0	哭孟子乾行人三首① 其一,卧病沧江岁月深，每逢京使问佳音。乘骢事业期平步，倚马才名竟陆沉。一日纷纭惊白昼，孤囊经史忆青衿。泉台漠漠空长剑，天宇茫茫自古今。
0	0	0	0	0	0	0	0	0	0	0	1	其二,西斋春树日阴阴，下有飞花一尺深。幽客未容他处坐，新诗只向此中吟。邻翁小圃春相接，渔父扁舟晚更寻。归去故园应念此，他时怀抱亦难禁。
0	0	0	0	0	1	0	0	0	0	0	0	南村写怀,春雨春风忒放颠，最难消遣是今年。池通屈曲畦间水，麦杂青黄陇上田。到处催租门有吏，谁家亭午甑生烟。花前行乐寻常事，回首当时意惘然。
0	0	0	0	0	0	0	0	0	0	0	1	咏菊,琼枝韡韡傲霜开，才过重阳故国来。未免迎人如见晚，不殊昔岁此相陪。工惭李迪能描笔，逸谢陶潜但举杯。最是一枝秋意足，底论金盏更银台。
0	0	0	0	0	0	0	0	0	0	0	1	清河村舍与闻唐二公小酌,十里清河去未遥，暖烟秋色过枫桥。柳条惊风故零乱，茆屋枕溪还寂寥。谁家砧杵敲寒练，客子风尘换敝貂。乘兴且倾黄菊酒，还家须忆紫宸朝。
0	0	0	0	0	0	0	0	1	0	0	0	哭林山人,僵卧茅檐下，怡然八十春。竟无衾覆首，惟有钟随身。赙吊稀来客，封崇托外亲。自言坟出贵，后必产奇人。
0	0	0	0	0	0	0	0	0	0	0	1	鹿角站阻风,风送洞庭沙，维舟隐荻花。水枯鱼上罶，秋老燕移家。日暮长河急，天寒去路赊。故乡三十驿，归梦绕天涯。
0	0	0	0	0	0	1	0	0	0	0	0	暮春过溪上旋即返棹早秋成四韵奉寄,桃花浪里泊扁舟，草草相逢恨莫留。一自春风来折简，几番夜月独登楼。尘踪偃蹇长怀旧，蓬鬓萧疏又见秋。为报故人安好在，身闲不负远公游。
0	0	0	0	1	0	0	0	0	0	0	0	哭沈虹台太史二首 其一,故人忽云没，闻报涕汍澜。今日吴江冷，当时易水寒。青编门下受，丹旐路旁看。夜雨玄猿啸，浮生梦已阑。
0	0	0	0	0	0	0	0	0	0	0	1	春怀,舵楼空阔望京华，芦荻江枫岸岸花。山色淡浓昏雾薄，水光浮没夕阳斜。故乡鸿雁书千里，远浦牛羊屋数家。边塞柳营多苜蓿，石田徒忆旧桑麻。
0	0	0	0	0	0	0	0	0	0	0	1	庚子山居采茶有感,忆昔采茶时，雨后山蹊湿。鹰爪喜盈襜，蟹眼思朝汲。归路取盘洲，下昃行踪急。珠汗透裳衣，更换登梯级。徙倚曲栏竿，鸣雁圆沙集。晚景不胜春，寒气潜相袭。诘旦傍装台，攲侧人扶立。舆疾望医来，谁煮青黏汁。举案念齐眉，幻泡何嗟及。重过故园门，不忍携筇入。引领顾前丘，空对旗枪泣。
0	0	0	0	0	0	0	0	0	0	0	1	衡素虞箴试国子皆第一,玉脍金齑忆故乡，机云入洛有辉光。并将海日江春句，写入燕公政事堂。
0	0	0	0	0	0	0	0	0	0	0	1	兰亭怀古 其一,曲水飞觞迹渐陈，山中花木几回春。风流内史归何处，空使今人忆古人。
0	0	0	0	0	0	0	0	0	0	0	1	杪秋同右史南山眺望,南山有幽意，驾言此徘徊。湖波荡寒城，四座清光开。金天澄素景，秋气何悲哉。繁阴递白日，浮云间往来。落木飒中林，流飙激岩隈。朝昏上烟火，原隰被楼台。故乡无滞淫，世路多尘埃。念我平生欢，离思壮难裁。
0	0	0	0	0	0	0	0	0	0	1	0	望琅琊诸山不及游典术魏延追及诵吾同年庄孔阳司副四十年来方一到之句不觉笑曰孔阳谢病居江浦去滁不百里而近尚半世一至况碌碌我辈乎马上次韵一首以示延便中寄声孔阳未必不为之抚掌也,林壑分明自一寰，酿泉声出两峰间。百年纸上看陈迹，寸日忙中负此山。到处僧为风月主，生来谁似水云閒。逃名更笑庄周懒，半世方成一往还。
0	0	0	0	0	0	0	0	0	0	0	1	八月初八日饮刘参戎对月亭,亭静月娟娟，清光此处偏。关山元有曲，河汉正初弦。影动金樽里，寒生宝剑边。不因烽火少，安得醉华筵。
0	0	0	0	0	0	0	0	0	0	0	1	九日方壶,返照重城暮色催，人家十万出楼台。江流湛湛洞庭去，山色青青衡岳来。佳处绿樽穷日饮，故园黄菊向谁开。人间此会论今古，醉听西风拂帽埃。
0	0	0	0	0	0	0	0	0	0	0	1	和李元叔秋怀 其一,移居寄城郭，阒如在郊坰。百卉暮凋翠，两山常对青。儿童渐吴语，气俗易薰蒸。喜闻淮师捷，神武畅威棱。叛寇不足灭，四夷其来庭。十年乱离厄，永夜乡关情。庶见丘墓邦，敢贪簪绂荣。故人致尺素，笑烹双鲤赪。清切哦十咏，飘零乖一觥。岁晚良可会，济世须时英。
0	1	0	0	0	0	0	0	0	0	0	0	同徐圣甫夜投三桂村,欲休路不尽，暝色掩前川。已怯风波渡，愁当阴雨天。操舟怜共济，投馆恋同眠。不寐听林木，空堂欲悄然。
0	0	0	0	0	0	0	1	0	0	0	0	哭吴非熊（非熊有“今归转如客”之句）,徒云归是客，难道客如归。易篑僮先散，招魂谁可依。来惊春浪阔，去及柳条稀。迢递黄山路，程程入翠微。
0	0	0	0	0	0	0	0	0	0	0	1	入山三首 其二,路出西林兴倍长，轻衫短盖入秋阳。层崖蔽日多清影，深谷迷人有异香。访古不辞穿绝磴，参禅直为遍诸方。此身似是辽东鹤，偶逐飞云到故乡。
0	0	0	0	0	0	0	0	0	0	0	1	其二,老屋三分水，危楼一道虹。不妨官舍乐，略与故园同。榕叶喧秋雨，荷花韵晓风。南来筹所得，但觉避权工。
0	0	0	0	0	0	0	0	0	0	0	1	上元怀古,倚云宫阙已平芜，东望连天到海隅。文物六朝兴废地，江山万里帝王都。只闻丞相夷三族，不见扁舟泛五湖。遥想永嘉南过日，洛阳风景尽归吴。
0	0	0	0	0	0	0	0	0	0	0	1	寄乡友徐文辉,家林幽僻远尘阛，世事浮沉总不关。下榻有时延上客，东楼终日望西山。醉乡风月情偏好，静里乾坤意自閒。独我相思未相见，海天云树锁愁颜。
0	0	0	0	0	0	0	0	0	0	0	1	别旧山,旧伴同游尽却回，云中独宿守花开。自是去人身渐老，暮山流水任东来。
0	0	0	0	0	0	0	0	0	0	0	1	湛编脩若水册封安南,圣朝荒服尽冠缨，岭外交南旧有名。文字不随言语别，道途长共海波平。一家两被周封命，六载三回汉使旌。天上玉堂非远别，故乡重慰倚门情。
0	0	0	0	0	0	0	0	0	0	0	1	塞下,鞍马连年出，关河万里赊。将军思报国，壮士耻还家。大漠春无草，天山雪作花。谁怜李都尉，白首没胡沙。
0	1	0	0	0	0	0	0	0	0	0	0	哭家瑶如姑苏太守 其一,乞麾四载地相连，解绶依栖更十年。无夕不衔看月斝，有时同载问花船。弟兄诗酒功名案，吴越溪山去住缘。黄鸟赋成人不见，夕阳横笛又悽然。
0	1	0	0	0	0	0	0	0	0	0	0	彭城怀古,华发萧萧羁旅情，片帆冲雨过彭城。黄楼此日河声急，赤帝当年剑气横。魏阙自生千里草，长陵谁荐一杯羹。歌风台下休回首，惟有寒潮溯水明。
0	0	0	0	0	0	0	0	1	0	0	0	晚访斯远村坞,沿流出山来，度桥向城去。晃朗雨复晴，峥嵘岁云暮。闲常称心言，孰是得力句。坞静见高明，林深认幽趣。
0	0	0	0	0	0	0	0	0	0	0	1	早春,小雪寒仍在，烟花意巳深。老侵长路鬓，春荡故园心。幸可追沂咏，何劳费越吟。微躬应自爱，莫作愧千金。
0	0	0	0	0	0	0	0	1	0	0	0	长乐亭留别,灞浐风烟函谷路，曾经几度别长安。昔时蹙促为迁客，今日从容自去官。优诏幸分四皓秩，祖筵惭继二疏欢。尘缨世网重重缚，回顾方知出得难。
0	0	0	0	0	0	0	0	1	0	0	0	宫词一百首（并序）（录五十首） 其二十八,盈盈红玉晚妆新，静倚菱花自写真。一片青霞生袜底，满宫传是洛妃神。
0	0	0	0	0	0	0	0	1	0	0	0	登白云山,乐事原因病得闲，烧香约伴共登山。蛟潜阴壑愁金锁，猿啸晴溪怨玉环。香积半藏青嶂里，梵声远出白云间。重来此地知何会，须记沿崖细菊斑。
0	0	0	0	0	0	0	0	0	0	0	1	夔府舟中,江水滔滔去，春来景倍生。帆从天外落，人在镜中行。黄鸟含烟啭，青畴带雨耕。长途千里别，不尽故乡情。
0	0	0	0	0	0	0	0	0	0	0	1	七月十二日携儿侄西村观获示之以诗,人生须饱腹，农事其本根。安坐而取食，愧耻何可言。我曹蒙祖泽，以有此田园。儒衣吓乡里，道义未能敦。秋成属登稼，耞板响朝昏。间携小儿子，观获前山村。割把汗流体，打取兼劳烦。岂敢惜艰苦，颗粒天地恩。儿曹嗜果饵，且饭意不存。那知养命主，农夫尔宜尊。古人出躬耕，立功弥乾坤。游闲了一生，不如犬与豚。
0	0	0	0	0	0	0	0	0	0	0	1	拟出塞,都护行边日，胡天雪正飞。朝传青海檄，暮解白登围。龙虎行韬略，风云入指挥。何当请长组，生系犬戎归。
0	0	0	0	0	0	0	0	0	0	0	1	题扇 其一,五湖烟水绿生波，一叶扁舟鼓枻歌。遥想故园戎马后，千章乔木已无多。
0	0	0	0	0	0	0	0	0	0	0	1	其三,玉皇高阁俯人寰，画栋丹梯静可攀。双阙参差连汉殿，千峰迢递接燕关。楼头秋色当杯堕，槛外晴云入座閒。松菊故园何处是，萧条三径未能还。
0	0	0	0	0	0	0	0	0	0	0	1	望夫石,妾心化石石不转，妾身化石石不移。身心与石若可转，千里万里夫当归。
0	0	0	0	0	0	0	0	0	0	0	1	有怀诸会友,世路疏投分，天涯未了心。看云思往论，乘月谩闲吟。别久何年约，归期是处寻。江湖身万里，终是少知音。
0	0	0	0	0	0	0	1	0	0	0	0	哭坡山先生二首 其一,云衢不道亦多岐，落落长林鬓已丝。三事旧传丹扆疏，一官虚付赤城麾。于公阴德通金箓，贾傅才猷足帝师。怪我经春犹伏枕，既衰仍是哭君时。
0	0	0	0	0	0	0	0	0	0	0	1	其二,新裁宝幕障平芜，折得杨枝插鬓无。此日故园风雨后，画船开满贺家湖。
0	0	0	0	0	1	0	0	0	0	0	0	甲申仲冬侍亲由行在所还毗陵舟泊村渚,日暮成孤泊，栖迟得小安。雪融沙觜露，云拂雁翎寒。过橹冰痕薄，通村水汊宽。诗情如废井，剩觉起微澜。
0	0	0	0	0	0	0	0	0	0	0	1	东村步归二首 其一,野渡霜风冷，茆檐夕照明。催科醉亭长，聚学老书生。山果纷丹漆，村醪任浊清。路回家忽近，柳外小桥横。
0	0	0	0	0	0	0	0	0	0	0	1	田家,柳阴荷锄归，豆荚未出土。呼儿夜饭牛，昨宵有微雨。
0	0	0	0	0	0	0	0	0	0	0	1	兴济镇邸壁,日暮途长马足忙，孤村高树隐苍茫。河声直共秋声吼，酒气难浇夜气凉。星汉依依低野店，旌旗黯黯动沙场。明朝早起呼童仆，料理征衫向故乡。
0	0	1	0	0	0	0	0	0	0	0	0	雪,我枕曲藉糟，女为彼玉雪。惊心京索旧，流徙此越绝。霏霏醉飞花，堂上烛勿灭。
0	0	0	0	0	0	0	0	0	0	0	1	寄黎左严,登台问梅信，君有故人心。老作南州卧，愁连东海深。好风通语默，皦日慎飞沈。相约关前路，匡山且入林。
0	0	0	0	0	0	0	0	1	0	0	0	金山同正之吉甫会宿作寄城中二三子,寺压苍厓势欲倾，欢然西度为谁兴。云随草树萦层岫，江浸楼台点万灯。坐久不知身寂寞，梦回犹觉气轩腾。思君城郭尘埃满，相逐寻閒亦未能。
0	0	0	0	0	0	1	0	0	0	0	0	怀陈惟秦,相思一何深，相别一何久。条风吹蘼芜，新火钻榆柳。春光渐以阑，莫负尊中酒。
0	0	0	0	0	0	0	0	0	0	0	1	梦李白诵竹枝词三叠 其一,一声望帝花片飞，万里明妃雪打围。马上胡儿那解听，琵琶应道不如归。
0	0	0	0	0	0	0	0	0	0	0	1	其十二,人寄天地间，官爵寄所寄。所寄本傥来，得丧亦常事。何哉浅丈夫，以此芥胸次。达人视为轻，譬彼摴蒲戏。役满须过更，代者乃未至。故乡隔太湖，一舸归甚易。秋高山骨露，始见松竹翠。依依古梅村，是中有深意。
0	0	0	0	0	0	1	0	0	0	0	0	杭堇浦编修以诗寄越香次韵奉谢,云窗风味极深严，远致馀熏妙语兼。詹事可容评甲煎，鲁公未许续香奁。春宵几阁劳相忆，微雨房栊好细添。因有辟寒燕玉在，温黁肯为故人拈。
0	0	0	0	0	0	0	0	0	0	0	1	次韵刘景文见寄,万里飘蓬失旧游，汴堤别去又三秋。朔风怅望心先去，夜月相瞻影独留。偶得篇章还自失，喜因文字会忘忧。几时樽俎追平昔，熟醉灵芝最上头。
0	0	0	0	0	0	0	0	0	0	0	1	集李绝句十八首 其十三 其十三 过柳青村,不知园圃是谁家，开尽无名草木花。今日倚阑添懊恼，人言落日是天涯。
0	0	0	0	0	0	0	0	0	0	0	1	赠梁同年（介）,君家锦水边，我居浙江东。各在天一涯，芳尊偶相同。君方富青春，劲气吐长虹。我老志亦衰，倚麻愧蒿蓬。会合已踰月，周旋见高风。久客思故乡，归心各匆匆。赠君无别言，相期尽孤忠。
0	1	0	0	0	0	0	0	0	0	0	0	春日边思,劳歌倦行迈，长路改年华。野冻冰胶岸，风鸣马喷沙。夕烽标汉垒，宵月惨胡笳。谁念穷边戍，春来不见家。
0	0	0	0	0	0	1	0	0	0	0	0	送友人之中州有怀同社并陈子其年,临觞送君发，正值榴花时。雨过风萧然，空江浪迟迟。行行君所经，冉冉予所历。若宿伊阳村，为望嵩山月。致我平生友，寄我一行书。相看成契阔，鬓发复何如？陈子未相识，相思亦已久。为我一问之，知有南村否？归云带雁飞，清霜点客衣。旦晚有题字，应报溪南扉。
0	0	0	0	0	0	0	0	0	0	0	1	草堂成即事二首 其一,三年留滞江之南，归来故园寝亦甘。经理草堂唐宝应，耘锄荒径晋陶潜。寸心自昔似南八，双鬓只今如谢三。手栽杨柳既合抱，木尚如此人何堪。
0	0	0	0	0	0	0	0	0	0	0	1	哭孔信夫次去岁观伎韵君自遗书乞余铭墓,公子声高鲁庙堂，为余江水溯游长。石铭归托名千载，玉版前留墨数行。鵩臆恍知从物化，人情未可扣天阊。清樽急管同听处，依旧乌衣上玳梁。
0	0	0	0	1	0	0	0	0	0	0	0	其九,结发为飞骑，相从霍冠军。征南诸将士，枯骨论功勋。
1	0	0	0	0	0	0	0	0	0	0	0	和宫怨二首 其一,凤吹声微别院深，碧桃花下倚沉吟。鸳鸯浴罢龙池煖，一派轻波带涌金。
0	0	0	0	0	0	1	0	0	0	0	0	閒居书事寄逸人平上人,雨驱寒藓入衡门，颜子箪瓢近水濆。静话忽容幽鸟听，好诗长忌俗人闻。半帘松影和秋卷，一槛棋声与竹分。野客有情僧有意，相思时望过溪云。
0	1	0	0	0	0	0	0	0	0	0	0	元宫词（一百三首） 其四十二,憔悴花容只自知，番思娇小入宫时。经年不识东风面，蹙损春山为阿谁。
0	0	0	0	0	0	0	0	0	0	0	1	寿仙游彭大尹母孺人八十,花县仙郎献绩归，故园因得寿慈闱。蟠桃花并宜男发，南极星连婺女辉。兰玉一庭春不老，星霜八帙世尤稀。更裁文锦三千丈，岁岁高堂换舞衣。
1	0	0	0	0	0	0	0	0	0	0	0	题苏村酒家亭,下马穿桥憩酒家，小溪清浅蘸桃花。红尘咫尺如相背，独坐幽亭对落霞。
1	0	0	0	0	0	0	0	0	0	0	0	春怨,玉砌绣青苔，花落香泥湿。下帘奏云和，春风复吹入。
0	0	0	0	0	1	0	0	0	0	0	0	送曲十少府,试发清秋兴，因为吴会吟。碧云敛海色，流水折江心。我有延陵剑，君无陆贾金。艰难此为别，惆怅一何深。
0	0	0	0	0	1	0	0	0	0	0	0	春葺新居,江州司马日，忠州刺史时。栽松满后院，种柳荫前墀。彼皆非吾土，栽种尚忘疲。况兹是我宅，葺艺固其宜。平旦领仆使，乘春亲指挥。移花夹暖室，徙竹覆寒池。池水变绿色，池芳动清辉。寻芳弄水坐，尽日心熙熙。一物苟可适，万缘都若遗。设如宅门外，有事吾不知。
0	0	0	0	0	0	0	0	0	0	0	1	歌风台,酒阑歌彻大风词，不是鸿门舞剑时。万里中原皆汉土，高王犹有故乡思。
0	0	0	0	0	0	1	0	0	0	0	0	寄潘文叔,杨子江心水，可以共煮茶。鹤林招隐诗，不必问僧家。治中今如何，紬被听报衙。去年昆山阳，春岸醉桃花。今年玉溪上，蚤忙看缫车。相思无剩语，作字只攲斜。暑雨障炎日，薰风散馀霞。君颜想渥丹，我发亦已华。因诗一啸吟，尘间事如麻。
0	0	0	0	0	1	0	0	0	0	0	0	咏马,伏枥蹉跎已半生，每逢加齿倍心惊。传书荒驿嘶风急，啮草空槽啸月明。一顾无人应自惜，千金有价向谁评。锦鞍今世夸雕饰，但据皮毛浪得名。
0	0	0	0	0	0	0	0	0	0	0	1	乱后经电白县有怀故园,一夜搀抢落，东南乍息兵。黄云依旧垒，白骨委孤城。八口蛮烟路，千家野哭声。故园残月影，偏向马头明。
0	0	0	0	0	0	0	0	0	0	0	1	其四,老去生涯只爱閒，为谁重趼入空山。敢从道上搥车壁，差喜门前溷抱关。寒雨倍催行脚泪，烽烟长翳望乡颜。直拚破戒谋深醉，沽酒何当月下还。
0	0	1	0	0	0	0	0	0	0	0	0	游徐四公子宅东园山池,侯家楼馆胜神仙，况尔烟峦四接连。平临绝壑疑无地，忽蹑危梯别有天。虬洞转深能暝昼，鱼波竞皱欲赪渊。支颐政尔耽幽赏，无柰笙歌引画筵。
0	0	0	0	0	0	0	0	0	0	0	1	其四 竹,种竹官墙阴，经年但憔悴。故园新绿多，宿干转苍翠。
0	0	0	0	0	0	0	0	0	0	0	1	客中岁尽寓怀,江边摇落景萧疏，客里愁惊岁暗除。寒沼有冰胶破砚，晚窗无雪照残书。青窥柳眼迎春笑，粉妒梅容待腊舒。自叹新年归未得，故园桃李复何如。
0	0	0	0	0	0	0	0	0	0	0	1	闻讨倭兵回,阵云初散雪霏霏，万里铙歌奏凯归。徐市东来夷戍垒，庾关南下卷戎衣。瓜期不待征人喜，刍秣空馀战马肥。为报单于须款塞，倭奴今日已来威。
0	1	0	0	0	0	0	0	0	0	0	0	送李给事元树奉使云中诸镇,琐闱朝下促飞旌，岁暮看君塞上行。戍角动人多苦调，戎衣走马半新兵。关开涿鹿云连树，路出蜚狐雪满城。计日楚才封事上，君王深见九边情。
0	0	0	0	0	0	0	0	0	0	0	1	和马先生再叠前韵,连朝襆被冷凄凄，客屐湘江到浙西。长叹故园秋渐老，快逢诗伯句频携。回廊待月来僧梵，曲径看花听鸟啼。转盼雪霜应按候，调琴协瑟念山妻。
0	0	0	0	0	0	0	0	0	0	0	1	秋日雨后同朱笥河学士宋小岩洗马曹竹虚中允褚筠心侍读集汪持斋阁学邸舍时谈及邓尉山桂华之盛故有落句,书局匆匆策马回，招要重到小蓬莱。半天雨势龙衔去，一片秋声雁带来。桑落肯辞今日醉，桂华应傍故园开。吴中风景资谈柄，促坐浑忘漏点催。
0	0	0	0	0	0	0	0	1	0	0	0	雨,高柳参差间古槐，绿阴深处鹧鸪哀。东山一段云如墨，散作廉纤小雨来。
0	0	0	0	0	1	0	0	0	0	0	0	夏日独直寄萧侍御,宪台文法地，翰林清切司。鹰猜课野鹤，骥德责山麋。课责虽不同，同归非所宜。是以方寸内，忽忽暗相思。夏日独上直，日长何所为。澹然无他念，虚静是吾师。形委有事牵，心与无事期。中臆一以旷，外累都若遗。地贵身不觉，意闲境来随。但对松与竹，如在山中时。情性聊自适，吟咏偶成诗。此意非夫子，馀人多不知。
0	0	0	0	0	0	0	0	0	0	0	1	和刘一能除夜韵,梅花送残腊，草色报新年。客梦鸡声里，乡心雁影边。发随时事改，酒为故人延。却忆沧江上，芦花隐钓船。
0	0	0	0	0	0	0	0	0	0	0	1	寄二兄次韵,河堤见说筑宣房，客子归舟正渺茫。鸿雁一来传远信，平安千里报高堂。新知白社图应好，旧友青霄谊不忘。犹喜交游堪慰藉，乡心无奈白云翔。
0	0	0	0	0	1	0	0	0	0	0	0	过贾谊宅,故宅荒凉倚碧岑，寒云漠漠迹难寻。书沈湘水情何极，鵩赋长沙怨已深。空馆无人啼鸟到，閒门有径碧苔侵。可怜前席今千载，惟有清猿自啸唫。
0	0	0	0	0	0	0	0	0	0	0	1	郁林四月见荔,枫叶藏梅雨，新红缀绿何。乡心看汝在，旅食恨吾多。开国传枸酱，荒台指树陀。楚猿兼粤鸟，频唤奈如何。
0	0	0	0	0	0	0	0	0	0	0	1	南山登高和周太守韵 其一,尘坱无端竟日侵，招提快与故人临。龙山事往成陈迹，莲社僧高识秽心。岭海此身千里外，故园回首五云深。何当棹却扁舟去，不问人间绂与簪。
0	0	0	0	0	0	1	0	0	0	0	0	南昌寄梅冈张翁,毗陵笑语忆先游，烟月吴门几换秋。童稚趋庭今白发，风尘寄迹久沧洲。仲长乐志谁能那，方朔藏身岂自由。苦恨相思不相见，何时鸣鸟慰声求。
0	0	0	0	1	0	0	0	0	0	0	0	怀华天御,怀君秋夜尚湖边，明月微星照不眠。老去共悲双短鬓，穷来交剩一寒毡。即今衔石无精卫，终古啼花有杜鹃。回首任阳风雨棹，十年心事泪潸然。
0	0	0	0	0	0	0	0	0	0	0	1	其六,君王方北顾，万里动天诛。日月占兵气，风云识阵图。边隅休士久，将帅受恩殊。一取单于帐，嫖姚真丈夫。
0	0	0	0	0	0	0	0	0	0	0	1	九江道上望庐山,涉水厌风涛，回船怜酒宴。昏镫妥营魄，晨装指陵甸。辛苦宁殊途，转徙愧乘传。春原烟草齐，青青初眼见。生涯赴恢诡，山川接葱茜。林塘延鹭飞，杨柳迟莺啭。匡山忝顾予，并衡皆九面。灵峰摩天霄，晴霭飏如霰。穆穆舜巡邈，巍巍禹功奠。回此穷途悲，终惬幽栖恋。倏忽揖神君，弃置儒服贱。
0	0	0	0	0	0	0	0	1	0	0	0	登金山 其一,眼中帆影去如飞，槛外波光碧四围。南北胜游皆下此，乾坤高兴独凭危。中?水品清人骨，绝海风声振客衣。张祐有诗谁更续，留云亭畔倚斜晖。
0	0	0	0	0	0	1	0	0	0	0	0	江上寄丁校理昆季,望里烟生是子家，草堂应近脊令沙。江汀每恨无舟渡，野墅空怜有酒赊。半雨暮城风外雪，孤梅春动腊中花。相思尚隔前村远，独倚柴门数去鸦。
0	0	0	0	0	0	0	0	0	0	0	1	诗送玄静先生归广陵,默受王倪道，逾深尹喜师。欣同八景会，更叶九丹时。鸾鹤遥烟境，江山渺别思。当迁洞庭日，留念上京期。
0	1	0	0	0	0	0	0	0	0	0	0	奉和永叔雨中见寄,泥涂后土未曾乾，骑马相过行路难。卧听鸡鸣知景晦，起逢花谢惜春残。银台幸阕连宵直，樽酒能谋尽日欢。红药苍苔虽寂寞，多情肯作旧游看。
0	0	0	0	0	0	0	0	0	0	0	1	石门夜泊,驿路迢迢送夕阳，石门湾共泊连樯。买鱼人唤溪边棹，乞米僧归竹下房。枫叶经霜多自落，罗衣临水不胜凉。且沽尊酒浇离思，明日看山认故乡。
0	1	0	0	0	0	0	0	0	0	0	0	游灵岩谒杜清献公读书处（今名杜家村）,欲飞神不住，未到眼先明。山岂过江好，心终背郭清。村名犹杜曲，相业自端平。再拜吾何敢，凄然愧后生。
0	0	0	0	0	0	0	0	0	0	0	1	采莲曲,岸中杨柳隰中莎，轻舟荡桨艳吴娥。纤纤翠带垂轻罗，繁花着人颜微酡。齐声一唱绿水歌，惊起鸳鸯冲素波，极浦风烟愁奈何。
0	0	0	0	0	0	0	0	0	0	0	1	蜀锦屏,先生新辞白玉堂，晴昼衣锦还故乡。乡山草木被光耀，化作锦绣成文章。花神惊视不敢当，此花非我山中芳。初疑宠渥出秘阁，复道荣恩来奉常。云蒸雨湿春风重，至今犹自馀天香。愿将归院金莲炬，移近围屏照艳妆。
0	0	0	0	0	0	1	0	0	0	0	0	江南曲,遥天碧荡荡，远草绿愔愔。并作相思海，春来一样深。
0	0	0	0	0	0	0	0	0	0	0	1	临湘李藻亭茂才避寇来华容以诗见投和其韵,秋声如雨落空庭，忽动哀弦未忍听。短鬓应从今夜白，寒镫犹作故乡青。归心引梦来还去，酒力输愁醉易醒。太息离踪无定所，江湖到处一浮萍。
0	0	0	0	0	0	0	1	0	0	0	0	游禹门寺观瀑,好峰藏古寺，飞瀑下晴川。万籁此俱寂，千寻独自悬。殷雷松径里，转石禹门前。不是忘机客，相看亦冷然。
0	0	0	0	0	0	0	0	0	0	0	1	赠王郎,王郎胆气欲吞海，纵酒高阳三十载。千金不惜赠荆卿，双璧持将结朱亥。去年烽火警榆州，慷慨辞家赴远游。倒捲黄沙擒颉利，轻飞白羽落旄头。纵横豪气谁能惜，百战功高不收籍。貂裘弊尽还复来，却向秦楼夜吹笛。我劝王郎休叹嗟，应知人世有张华。吴钩本是连城价，莫使光芒蚀土花。
0	0	0	0	0	0	0	0	0	0	0	1	其二,黄河官路黑山程，羌笛横吹汉月明。漠北烽烟三里塞，陇西鼙鼓十年兵。燕鸿度塞寒无影，胡马行沙暗有声。后夜思君劳远梦，朔风吹过白登城。
0	0	0	0	0	0	0	0	0	0	0	1	同卢明府早秋宴张郎中海亭,侧听弦歌宰，文书游夏徒。故园欣赏竹，为邑幸来苏。华省曾联事，仙舟复与俱。欲知临泛久，荷露渐成珠。
0	0	0	0	0	0	0	0	0	0	0	1	梅花,琼瑶初绽岭头葩，蕊粉新妆姹女家。举世更谁怜洁白，痴心皆尽爱繁华。玄冥借与三冬景，谢氏输他六出花。结实和羹知有日，肯随羌笛落天涯。
0	0	0	0	0	0	0	0	0	0	0	1	其三,南浦前年别，乡心逐去帆。谁怜亲骨肉，遽尔隔仙凡。望断重来约，愁看旧寄缄。茫茫身外事，何处问巫咸。
0	0	0	0	0	0	0	0	0	0	0	1	游西山,劳生何日出尘鞿，同上西山揽翠微。九曲亭前斜照落，万松岭外一僧归。江声浩浩鹤东去，槲叶萧萧风乱飞。名士英雄俱已矣，祇余禅榻静相依。
0	0	0	0	0	0	0	0	0	0	0	1	九日后买菊数种漫成二首 其一,小阁数丛菊，花时损俸钱。故园篱落下，秋色又经年。诗思劳相促，风尘好共怜。几枝镫下影，多在素琴边。
0	0	0	0	0	0	0	0	0	0	0	1	所思,不是春来懒赋诗，赋诗偏动故乡思。苏公堤上看花日，西子湖头载酒时。三载不归生白发，几回曾梦倚乌皮。春风锦瑟遥怜汝，夜雨青灯独对谁。
0	0	0	0	0	0	0	0	0	0	0	1	春日即事,灯夕花朝都已过，石泉槐火又将新。故乡失业荆榛满，客子长饥雨雪频。底处桃源堪避世，何人橘里得藏身。朝家细核丁黄籍，食指虽多无绢银。
0	0	0	0	0	0	1	0	0	0	0	0	重阳日怀罗夏官道源,亭台新构小湖西，节届重阳谁共跻。今雨暂为千里别，明年还许一尊携。秋英笑折盈头插，诗句新裁刻竹题。醉里相思何限意，隔林时听鹧鸪啼。
0	0	0	0	0	0	0	0	0	0	0	1	戏赠鹤珊,托迹潜园宇宙宽，故乡岁月乐盘桓。使君疑是陶宏景，既爱山林更爱官。
1	0	0	0	0	0	0	0	0	0	0	0	出钱塘门览古作 其一,驻马钱塘路，逢人说胜游。湖光吴苑晚，山色宋陵秋。岩桂密连寺，渚花高映楼。伤心六桥月，不照汴河洲。
0	0	0	0	0	1	0	0	0	0	0	0	寄区用孺,一棹栖迟大海滨，桐江云色绕垂纶。青山乍饱閒中目，白石犹饥病后身。别去龙门无国士，归来鲋辙有波臣。故人藉甚甘泉畔，日醉玄都万树春。
0	0	0	0	0	0	0	0	0	0	0	1	拟赠内南归,萍生无根蒂，聚散故不常。结缔水中荇，牵引随波浪。荇性有本根，行子念故乡。忆昔与子别，八九度星霜。誓同鸿与雁，北徂以随阳。一息在天涯，万里永相望。昨日寄书至，两载病喉疮。令我中情热，矧子讵能忘。别长苦会短，子独去踉蹡。岂无儿女情，歌竟长慨慷。
0	0	0	0	0	0	0	0	0	0	0	1	江上春叹,腊月江上煖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。
0	0	0	0	0	0	0	1	0	0	0	0	秋夜泊谢村,水上人家半掩门，寒鸦栖尽欲黄昏。孤舟问泊依红树，记得唐人咏谢村。
0	0	0	0	0	0	0	0	0	0	0	1	城山,云雾成佳景，天明又几回。忽携诗句入，别放画图开。远树沉如立，行歌去似来。小舡冲雨过，高柳接湖栽。月自孤青月，台呼怪石台。故园无梦想，近拟筑岩隈。
0	0	0	0	0	0	0	0	0	0	0	1	雪,六年守郡在天涯，冬暖无因见雪华。今日复看千里白，强怜寒色作诗誇。
0	1	0	0	0	0	0	0	0	0	0	0	润州桥怀古,落日南徐晚，秋风北固遥。连冈横绕堞，溟海涨通潮。铁瓮钤三楚，金陵界六朝。江关吴后堑，军府晋时标。谢眺吟清句，桓伊弄洞箫。凄其河右子，俯仰润州桥。
0	0	0	0	0	0	0	0	0	0	0	1	梁彭州归自道山溯流入峡以二诗见寄因次其韵 其一,首遇重华辟四门，郡符帅阃误蒙恩。路经滟滪少陵鬓，草梦池塘灵运魂。马运敢辞论水陆，兵储未暇议营屯。故人相见谈时事，耿耿胸中直气存。
0	0	0	0	0	0	0	0	0	0	0	1	其六,故乡首重是文风，报国吾宗有伟功。墓下行人齐敛手，亟称前后二王公。
0	0	1	0	0	0	0	0	0	0	0	0	游普定寺次方伯周子建韵,坐阅残经久，兴亡一梦中。方塘澄水月，曲涧响松风。禅悟三乘妙，心虚万法空。我来幽兴发，吟对晚霞红。
0	0	0	0	0	0	0	0	0	0	0	1	秋夜自近村归,江头浩歌天宇宽，刺船归来清夜阑。女贞林黑月未上，姑恶声悲村已寒。不恨故交日零落，本知浮生难控抟。头童面槁更安往，莫问傍人君自看。
0	0	0	0	0	0	0	0	0	0	0	1	入贵池逢张秀夫,风姿欣邂逅，彼此略寒暄。为客那知老，相看不忍言。湖鱼朝上市，驿鼠夜穿垣。共尔添贫病，攒眉说故园。
0	0	0	0	1	0	0	0	0	0	0	0	牡丹,九枝初拆御袍红，艳质煌煌日正中。曾对集英瞻衮冕，孤臣洒泪立东风。
0	0	0	0	0	0	0	0	1	0	0	0	观卢岩瀑布放歌,峰回绝壁鬼斧折，凿破天门天汉泄。干崖照耀挂长虹，飞流溅沫喷寒雪。须臾幽壑风飒飒，吹散游丝四面射。我欲剪之作罗裙，鲛人停梭依岚泣。危磴斑斑绣紫黛，蹑屐扪萝石龛在。洞花摇落点翠林，悬岩颠松皆生态。隐隐谷口处士庄，盈盈碧水洗石床。载酒酣歌兴未已，玉女峰头月吐芒。
0	0	0	0	0	0	1	0	0	0	0	0	病中怀王德辉,忆与故人分袂日，游鱼吹浪动新荷。一年又见黄花老，两地相思白发多。月落峰头霜满树，雨馀溪上水生波。知君囊底诗偏好，寄与茅斋敌病魔。
0	0	0	0	0	0	0	0	1	0	0	0	长句寄尚明学士,短褐沉潜不近名，只今长乐郑康成。酒中贤圣无多酌，琴里宫商一再行。翰墨放怀新水石，烽烟回首旧蓬瀛。四愁不为思君作，怀抱何因得暂平。
0	1	0	0	0	0	0	0	0	0	0	0	和郑先辈谢秩闲居寓书所怀,西风日夜吹，万木共离披。近甸新晴后，高人得意时。暂闲心亦泰，论道面难欺。把笔还诗债，将琴当酒资。蓝衫悬竹桁，乌帽挂松枝。名占文章重，官归谏宪迟。生涯贫帝里，公议到台司。室冷沾苔藓，门清绝路岐。莫言邻白屋，即贺立丹墀。岂虑尘埃久，云霄故有期。
0	0	0	0	0	1	0	0	0	0	0	0	村馆寒夜忽忽①不乐学古乐府当句对,将此愁来同彼恨，肯饶庾信让江淹。雪翻愁绪风牵怨，月恋山空人倚帘。昨夜梦垂今日泪，一机素胜十端缣。无烦言话谁能听，小叔狂来阿母严。
0	1	0	0	0	0	0	0	0	0	0	0	登司天台同李景山元复初分韵得色字,湫居厌纷厖，升高百忧失。河流耿微明，野烧还故碧。太行望中低，断处仍雪色。翠华天尺五，金城年万亿。美哉山河固，两有险与德。区区辽与金，铜驼几荆棘。开阖看烟云，兴废感今昔。所恨难久留，悲风晚来急。
0	0	0	0	0	0	0	0	0	0	0	1	和韩司谏叔夏乐谷五吟 竹枕,故乡清渭滨，一节取君子。相从大江南，展转秋风里。清慵笑玉便，傲兀胜隐几。屏山烟景媚，醉倒日高起。此君通昼夜，俗士乃轻鄙。愿言一奠枕，四海春睡美。铿铿孙子荆，未便洗吾耳。得意大槐宫，古今真梦尔。
1	0	0	0	0	0	0	0	0	0	0	0	还宫怨 其一,阿监初传唤故姬，六宫先已妒蛾眉。昭阳夜甃寒如水，元似增成奉帚时。
0	0	0	0	0	0	1	0	0	0	0	0	题画寄栗二宣甫,少年折取杏花枝，曾共元方走马时。回首长安春色里，因君一为寄相思。
0	0	0	0	0	0	0	0	0	0	0	1	猿臂笛,三峡家山已隔生，一枝玉骨尚堪横。攀援远似穿云曲，吟啸高于喷竹声。栗叶霜黄天竺梦，梅花春老玉关情。伶伦且为相娱乐，谁问将军善射名。
0	0	0	0	0	0	0	0	0	0	0	1	长沙分司竹桂橘三植皆南州高品感而有作时虞逆瑾见害三首 其一,两竿苍玉何年植，潇洒当轩伴寂寥。终日看来吟不足，有时倚处醉微销。影垂月下湘君佩，声咽风前秦女箫。彷佛故园池上见，不知身在五湖遥。
0	0	0	0	0	0	0	0	0	0	0	1	代答,塞污锄蔓致蕃昌，草木怀君岂易忘。出为苍生施此手，他时宁使故园荒。
0	1	0	0	0	0	0	0	0	0	0	0	春闺曲,春衫斜捲越罗轻，女伴西园作队行。荡子不归三月暮，百花深处乱啼莺。
0	0	0	0	0	0	0	0	0	0	0	1	呈李之仪（癸酉二月赋）,淹卧疲筋快晓晴，屋头相报鹁鸪鸣。病侵老境可怜许，春入故园何似生。坐想兰亭通曲水，行闻上巳接清明。明年强健陪嘉集，定夺三觥赋不成。
0	0	0	0	0	0	0	0	0	0	0	1	秋晚书怀,数点寒鸦日又西，转寒天色易凄迷。青山半出烟涵郭，红叶乱流霜满溪。半壁秋灯吟对影，故园夜雨梦扶犁。山人饱听农歌卧，但愿年丰谷价低。
0	0	0	0	0	0	0	0	0	0	0	1	其二,一月逢初度，春蔬荐午餐。自怜同病鹤，人道是穷官。江水流空碧，梅花骨尚寒。故园兄弟满，此日定谁欢。
0	0	0	0	0	0	0	0	0	0	0	1	赠庞西达将军,十载屯田塞下闻，虬须燕颔气如云。帐留猛士皆降虏，剑是痴龙亦报君。银夏至今劳使者，玉门终古老将军。高秋较猎归残照，衰草黄榆散马群。
0	0	1	0	0	0	0	0	0	0	0	0	咏史,麻衣力尽泣孤臣，回首江南草色新。独恨乾坤如许大，首阳无地可埋身。
0	0	0	0	0	0	0	0	0	0	0	1	写怀,进耽朝市疑徇物，退爱皋原为洁身。遇主禹躬三过急，得师颜乐一瓢贫。世情似弈翻新局，牍案如麻积幻尘。白首抱官成底事，故园桑梓正萧森。
0	0	0	0	0	0	0	0	0	0	0	1	至节日建州会詹士元,嗟予身百忧，佳节过倥偬。客愁随线增，归思与灰动。当年从子日，未觉百虑重。高堂绕床呼，一掷有馀勇。那知客天涯，相对寒骨耸。岁月曾几何，鬓丝今种种。忍饥山药煮，附煖地炉拥。深藏断还往，衰病脱拜拱。兴言望乡关，云物方郁滃。空馀相属意，杯酒久不捧。
0	0	0	0	0	0	0	0	0	0	0	1	其三,一溪分百泉，一泉流十家。恶竹莽连云，古树横带沙。鱼子戏稻秧，凫雏唼荇花。信美非故乡，无由寄生涯。
0	0	0	0	0	0	0	1	0	0	0	0	游径山,宝马香车客，披云谒上方。龙孙依竹长，雀舌散茶香。明月池犹在，灵鸡冢独荒。古碑苍藓合，都是宋文章。
0	0	0	0	0	0	0	1	0	0	0	0	野村二首 其一,野村临水复依山，鹿柴蜗居镇日閒。妇女溪头浣衣出，儿童牛背唱歌还。年年黍陇常遗柄，夜夜柴扉不掩关。更喜秋来羊酪美，篘成新酿共酡颜。
0	0	0	0	0	0	0	0	0	0	0	1	寄堵乐耕 其一,两地无千里，谁能忆旧游。李邕归北海，徐稚卧南州。月出微云敛，风来宿雨收。羡君双足健，独上水西楼。
0	0	0	0	0	1	0	0	0	0	0	0	江南怀古,车书混一业无穷，井邑山川今古同。戊辰年向金陵过，惆怅闲吟忆庾公。
0	0	0	0	0	0	0	0	0	0	0	1	中秋夕百花洲水亭玩月,西山吐孤月，愁向故乡看。柳岸露初白，荷湖香已残。岁时成恶抱，箫鼓警飞翰。弄影摩腰腹，空怜旧酒颜。
0	0	0	0	0	0	0	0	0	0	0	1	舟中对酒怀陈子卿,横塘烟雨不胜愁，满目山川忆旧游。今夜一杯三白酒，犹疑同醉太湖舟。
0	0	0	0	0	0	0	0	0	0	0	1	喜晤石城颜处士徵子即用颜望湖原韵却赠,世事都如负壑舟，爱群常是狎群鸥。坐无宏景三层阁，卧有元龙百尺楼。气夺驽骀徒恋栈，影回孤鹤欲横秋。伫看落叶西风起，一夜乡心满石头。
0	1	0	0	0	0	0	0	0	0	0	0	和刘渊见寄,南国干戈积九年，四年相别最相怜。病看菱叶疑非我，饥啖松花似得仙。青鸟谩期春后到，白云不扫夜深眠。故人半在无消息，读罢君书倍怆然。
0	0	0	0	0	0	0	0	0	0	0	1	其二,花满江南莺乱啼，燕来新笋迸吴泥。每因送客乡心动，也拟归寻旧药溪。
0	0	0	0	0	0	0	0	1	0	0	0	汉宫词,汉宫五月多南风，宫槐覆砌花阴浓。彤庭破晓瑞雾薄，宝槛茙葵迎日红。池面鸡头青蹙衄，菖蒲有花池水绿。殿阁风清白日长，五丝结綵献君王。汉皇年来新受箓，自篆天书辟邪毒。六宫此日多欢娱，就中何人恩宠殊。黄金钗横绛囊小，争带君王亲写符。
0	0	0	0	0	0	0	0	0	0	0	1	其二,秋风来兮吹客裳，九龙冈边桂树香。我行海阳过江阳，广陵八月秋涛扬。秋涛雨来涨官阁，可怜不得还故乡，日上西陵看潮落。
0	0	0	0	0	0	0	0	0	0	0	1	云间余清亭,徙倚官衙月正明，尚余寒柝在高城。空庭积水松阴乱，小阁张镫夜气清。剩有黄花随地满，那堪白发向秋生。故乡海味何曾减，残笑鲈鱼浪得名。
0	1	0	0	0	0	0	0	0	0	0	0	哭履安先生,南国香兰不复生，人间难死是高名。呜呼表墓长留字，恸哭登台未绝声。寒起千枫飘白发，悲摩一鸟下苍冥。论交此日谁无恙，旧笛音中天地冰。
0	1	0	0	0	0	0	0	0	0	0	0	云,英英大梁国，郁郁秘书台。碧落从龙起，青山触石来。官名光邃古，盖影耿轻埃。飞感高歌发，威加四海回。
0	0	0	0	1	0	0	0	0	0	0	0	古塞曲,边烽久不息，戍鼓何鼟鼟。五月无青草，滂沱流断冰。胡儿昧形胜，汉骑恣凭陵。出号朔风起，受降沙垒崩。楼烦已纳款，天意□威棱。归佩封侯印，喧然世所称。
0	0	0	0	0	0	0	0	0	0	0	1	新居,近搆行窝殊可爱，短篱蓬屋小窗纱。休言暂住非真宅，偶得安居即是家。雨过近移官寺竹，春来唯欠故园花。落成不待宾朋贺，新水铜瓶自煮茶。
0	0	0	0	0	0	0	0	0	0	1	0	咏史,自古皆亡命，英雄岂异人。龙蟠忧有气，虎变患无身。孺子虽神智，圯桥且隐沦。箧中兵法在，端可灭强秦。
0	1	0	0	0	0	0	0	0	0	0	0	村馆自慰,浮生随寓即仙寰，大块罗吾几席间。花月半窗容我傲，图书满箧辟人删。迂疏每幸逢知己，名利无心尽等闲。兴到援琴歌一曲，不求流水与高山。
0	0	0	0	0	0	0	0	0	0	0	1	和荅坐客,簪花不惜鬓毛斑，独惜花前得意难。风雨白衣怜客久，江山彩笔奉君欢。蛾眉拥雪玉人暖，仙掌擎秋金狄寒。是处西风著颜色，未应长向故园看。
0	0	0	0	1	0	0	0	0	0	0	0	哭周院判①,雅道凄凉后，何情当此悲。斯人不易产，中寿岂难期。鵩兆将无验，鸡年竟莫支。心曾周晚末，目不瞑严慈。地有颜渊代，天无伯道知。负公兹一饯，西望涕洟垂。
0	0	1	0	0	0	0	0	0	0	0	0	夏日可畏（一作丘为诗）,赫赫温风扇，炎炎夏日徂。火威驰迥野，畏景铄遥途。势矫翔阳翰，功分造化垆。禁城千品烛，黄道一轮孤。落照频空簟，馀晖卷夕梧。如何倦游子，中路独踟蹰。
0	0	0	0	0	0	0	0	0	0	0	1	嘉峪关登筹边楼时宁远查大将军入觐,金锁严关绝塞开，旅人乘兴上楼台。天山雪影浮空去，瀚海风声卷地来。揽辔平生微有志，筹边万里愧无才。遥闻戍鼓传呼急，内召将军拔马回。
0	0	0	0	0	0	0	0	0	0	0	1	瑞鹧鸪 其一 京口有怀山中故人,暮年不赋短长词。和得渊明数首诗。君自不归归甚易，今犹未足足何时。偷闲定向山中老，此意须教鹤辈知。闻道只今秋水上，故人曾榜北山移。
0	0	0	0	0	0	0	0	0	0	0	1	戊子除夕,前年此夕泊钱塘，去岁寒灯卧草堂。客路风霜閒亦扰，故乡诗酒病还狂。送穷漫学车船戏，逐疫新翻傀儡装。最喜家门尽强健，綵衣称庆醉椒觞。
0	0	0	0	0	0	0	0	0	0	0	1	寄答林君勉二首 其一,公馀犹自赋离骚，况复怀人思正劳。白雪郢中推寡和，碧云海上望逾高。鹏程万里瞻风翼，雁字三山寄彩毫。别有知音求雅调，新声谁羡紫檀槽。
0	0	0	0	0	0	0	0	0	0	0	1	其二,驽马心犹壮，龙驹产不虚。吾衰今更去，汝病近何如。烽火淹鱼素，关山沓羽书。横门思一出，此意几踌躇。
0	0	0	0	0	1	0	0	0	0	0	0	游桓山寺,水木通禅观，清游却忘还。风泉衣上落，鱼鸟镜中閒。绿发纵教变，青云未可攀。超然人境外，何必市朝间。
0	0	0	0	0	0	0	0	0	0	0	1	其二,延伫不得去，行子辞故乡。明星在天端，晨夕互相望。我今辞子去，不知从何方。飘蓬追惊风，风发蓬益扬。
0	0	0	0	0	0	0	0	0	0	0	1	寄王阁使①,忆醉离亭舞翠娥，举觞同听渭城歌。故人却出阳关见，愁问行云奈若何。
0	0	0	0	0	0	0	1	0	0	0	0	中秋与袁方饮田家,今夕是何夕，桂花香满楼。金貂换美酒，玉笋照清秋。好月偏怜客，殊乡足散愁。主翁从笑骂，长判不封侯。
0	0	0	0	0	0	0	0	0	0	0	1	其二十三,自昔周诗咏镐京，皋门重见拂龙旌。谁云东主西宾别，归故乡来弗送迎。
0	0	0	0	0	0	0	0	0	0	0	1	哭常理斋叠韵八绝 其一,昨梦依稀草阁中，故人欢笑昔年同。谁知杀贼精灵至，万里蓬飘认故丛。
0	0	0	0	0	0	0	1	0	0	0	0	游小金山鳌峰寺,空门幽绝处，系艇一登临。壁削江浮玉，云垂地布金。断碑穿竹径，挥麈坐松阴。千载峨嵋客，回看出世心。
0	0	0	0	0	0	0	0	0	0	0	1	游西湖（首句缺）,□□□□□□□，菰米蘋花似故乡。不是不归归未得，好风明月一思量。
0	0	0	0	0	1	0	0	0	0	0	0	畏吾村谒李文正公祠,耆耇摧将尽，貂珰煽未休。委蛇销炽焰，持重护清流。诗格开何李，忠谋补谢刘。灵祠香一瓣，惆怅暮云秋。
0	1	0	0	0	0	0	0	0	0	0	0	吴宫怀古,香径长洲尽棘丛，奢云艳雨秖悲风。吴王事事须亡国，未必西施胜六宫。
0	0	0	0	0	0	0	0	0	0	0	1	其二,自笑微官马骨高，十年霜鬓雪刁骚。长林丰草未适性，尖帽短靴安得豪。名宦真同一鸡肋，簿书空束两牛腰。故园清兴湖山里，归去经营一把茅。
0	1	0	0	0	0	0	0	0	0	0	0	哭张隐君,先令云亡日，君犹恸哭过。芝焚方自叹，薤露忽成歌。耆旧乡中少，交游梦里多。因之动凄楚，肠断更如何。
0	0	0	0	0	0	0	0	0	0	0	1	閒园怀朱子,清秋云物趣，暮适閒园心。独见池边树，同栖烟外禽。露光微上叶，霜气暗疏林。远念羁游子，离居直至今。
0	0	0	0	0	0	0	0	0	0	0	1	中秋将台玩月是日卢都阃为会,几度中秋月，皆从客里看。山川照齐鲁，南北聚衣冠。玉笛乡心远，金樽露气寒。人间此良夜，应共百年欢。
0	0	0	0	0	0	0	0	0	0	0	1	舟中怀彭诩,远汉落星稀，疏林驿火微。已知去国远，况与故人违。旅梦惊残叶，凉声到客衣。何时联画舫，同望楚云归。
0	0	0	0	0	0	0	0	0	0	0	1	芭蕉,叶卷花红色未乾，乳莺啼断雨声寒。玉栏干畔宫帘侧，不似家林醉里看。
0	0	0	0	0	0	0	0	0	0	0	1	怀郑蕃修,云流三更月，天馀几夕秋。呼童煎石髓，放眼上蓬楼。况有黄花对，安知白发羞。所嗟人异水，不向故园流。
0	0	0	0	0	0	0	0	0	0	0	1	秋夜登阊门城楼,月白三吴晚，风清八月秋。芙蓉照江国，蟋蟀上城楼。海思飞云乱，乡心落叶愁。忽闻黄鹤笛，清夜重淹留。
0	0	0	0	0	0	0	0	0	0	0	1	三月廿二日汾阳道上见梨花折得一枝口号,东风远到晋山迟，三月梨花始放时。雨里粉痕殊郑重，月中空色共迷离。待人雪夜寒无粟，骑马平明淡扫眉。九十春光故园外，乡心客眼寄琼枝。
0	0	0	0	0	0	0	1	0	0	0	0	贾村三首 其三,涨河秋水日浑浑，独放扁舟过贾村。记得尘沙厌为客，初浮清汴出都门。
0	0	0	0	0	0	0	0	0	0	0	1	伊阙怀古,妙境天然画亦难，客来凭眺酒杯宽。消沈王气三龛佛，浩荡诗情入节滩。伊水东流归洛汭，邙山北障少峰峦。平泉金谷俱陈迹，剩有名区得饱看。
0	1	0	0	0	0	0	0	0	0	0	0	过东都别乐天二首① 其一,君应怪我留连久，我欲与君辞别难。白头徒侣渐稀少，明日恐君无此欢。
0	0	0	0	0	0	0	0	0	1	0	0	游清凉寺,折简招邀出午城，东风淡荡布袍轻。高低山色催人醉，红白花枝照眼明。老脚步嫌僧寺浅，深杯衔傍镜池清。莫愁我马归来晚，天畔诸峰正弄晴。
0	0	0	0	0	0	0	0	0	0	0	1	祝尚于潘竹村偕过不值各以新诗见投奉荅一首,卅载风尘两鬓丝，得归翻悔挂冠迟。门无俗客閒何碍，里有耆年晚始知。衔袖方将修半刺，投名先已枉新诗。从今步屧母辞数，各趁腰轻脚健时。
0	0	0	0	0	0	0	1	0	0	0	0	其四,高枕衡漳十四春，尊前论旧各怜身。何当绛帐传经客，也是青门学圃人。一醉乡心时自起，五湖秋事未全贫。少微中夜应难辨，来日风尘碍角巾。
0	0	0	0	0	0	0	0	0	0	0	1	墨梅四首 其一,生憎丹粉累幽姿，故着轻煤写瘦枝。还似故园江上影，半笼烟月在疏篱。
0	0	0	0	0	0	0	0	0	0	0	1	谒仪则堂上方观听续撰释氏通鉴,平生方外朋，今识故乡僧。史有春秋笔，谈空大小乘。香厨朝饭面，古殿昼燃灯。归路烟芜外，斜阳下道陵。
0	0	0	0	0	0	0	0	0	0	0	1	三明大师赠彻大德,存诗勾引未能休，閒即因吟到禦沟。故园别来杉桧老，旧山禅处水云秋。寒声渐细钟摇寺，夜色无穷月满楼。攀羡此情高且逸，平生辛苦未能酬。
0	0	0	0	0	0	0	0	1	0	0	0	宫词百首（第九十首第一句缺一字） 其七十七,戛云楼上定风盘，雀跃猿跳总不难。要对君王逞轻捷，御楼时拟上鸡竿。
0	0	0	0	0	0	0	0	0	1	0	0	寄曾使君昭①,溪山杖策过山林，万竹千梅可慰心。已悟濠鱼真得计，未嫌郢曲谢知音。飞腾要路终无那，咫尺春风且细寻。诗自空青受山谷，到公探讨益精深。
0	0	0	0	0	0	0	0	0	0	0	1	游云谷山,朝从云中游，暮投云中宿。烟岚稍出没，冈峦相迤属。层标下奔峭，双窦惊腾瀑。朗月沉东峰，残晖在林木。迢迢浮云征，寥寥天宇肃。揽衣不遑寐，良夜欣秉烛。动极归有静，吾以观其复。天鸡奏晨曦，杖藜骋遐瞩。
0	0	0	0	0	0	1	0	0	0	0	0	吴暮桥招游湖上喜晤陈柏堂兼怀吴谷人编修日下,佳客羸骖此暂停，喜从鸥鹭戏沙汀。飞腾壮志凭诗卷，辛苦衰年倩酒瓶。百顷烟光新涨碧，一冈松叶远山青。相思季重情多少，隔舫笙歌倚醉听。
0	0	0	0	0	0	0	0	0	0	0	1	寓泊郑圃寄献昌言舍人,旅食缁衣馆，飘蓬恍自迷。树横寒雾远，山隐古原低。愁暮空庭雀，惊晨别墅鸡。故人何处在，依约玉绳西。
0	1	0	0	0	0	0	0	0	0	0	0	雨,密云遂崇朝，飞雨洒高阁。萧瑟傍松檐，委迤带烟郭。坐来池水满，吟罢林花落。已知禾黍秋，不奈衣裳薄。
0	0	0	0	0	0	0	0	0	0	0	1	书怀,关东客子去迟迟，飘泊炎荒两鬓丝。三楚楼台淹此日，五陵裘马想当时。春风草长淮阳路，落日云埋汉帝祠。回首故乡何处是，北山天际绿参差。
0	0	0	0	0	0	0	0	0	0	0	1	其三,仙郎归省向番禺，送别长亭酒满壶。客路远随秋去雁，乡心偏切夜啼乌。已看泉下恩光满，犹喜庭前彩服趋。此日分携独南去，几时旋旆到天衢。
0	0	0	0	0	0	0	0	0	1	0	0	闺怨篇 其一,寂寂青楼大道边，纷纷白雪绮窗前。池上鸳鸯不独自，帐中苏合还空然。屏风有意障明月，灯火无情照独眠。辽西水冻春应少，蓟北鸿来路几千。愿君关山及早度，念妾桃李片时妍。
0	0	0	0	0	0	1	0	0	0	0	0	寄桐岑禅师（师居西洞庭，朱雪鸿将往访焉）,七十二峰青，如君亦翠屏。相思与春水，流满采香泾。有路迷烟雨，无心在杳冥。故人朱处士，应许叩禅扃。
0	0	1	0	0	0	0	0	0	0	0	0	其二,一炬咸阳火，群飞京洛尘。自天来剑侠，无地立环人。囊射匈奴血，鞭麾小婢神。将军三十六，妖服尽黄巾。
0	0	0	0	0	0	0	0	0	0	0	1	其六,玩花台在旧城西，台畔妆楼一径迷。为忆故园长不语，莫教花外乳鸦啼。
0	0	0	0	0	0	0	0	0	0	0	1	暮春偶成,庭梧嫩绿与檐齐，弄影纱窗日欲西。正是乡心枨触处，杜鹃竟与尽情啼！
0	0	0	0	0	0	0	0	0	0	0	1	九日思归,风雨度重九，萧然生暮愁。散金残菊卧，委翠古槐秋。别信迟来雁，乡心怯倚楼。好将今夜梦，飞越到芦沟。
0	0	0	0	0	1	0	0	0	0	0	0	贾谊,措置由来有后先，运行无迹盍观天。色黄数五疑非急，此事知君正少年。
0	0	0	0	0	0	0	0	0	0	0	1	旅次述怀,于役逢萧序，停鞍已夕舂。酒馀忘逆旅，湖外忆高踪。挂壁留残火，披衣候晓钟。故园今渐近，白岳有云封。
0	0	0	0	1	0	0	0	0	0	0	0	秋闺怨,汉家新战胜，有信说平安。含泪亲刀尺，关山月正寒。
0	1	0	0	0	0	0	0	0	0	0	0	山庄怀雪湖一首（时雪湖丁母忧）,秋山无伴倍思君，倚杖前溪对夕曛。老恨皋鱼重泣血，閒怜子夏久离群。悲风入夜号林木，倦鸟归巢背岫云。孤负西堂明月夜，何时剪烛更论文。
0	1	0	0	0	0	0	0	0	0	0	0	闺人赠远,日夕上高楼，云山一望秋。悠悠渡头水，空送往来舟。
0	0	0	0	0	0	0	0	0	0	0	1	于鳞有重寄余兄弟作再答,客有将归金错刀，暮云寒色动江皋。故人知未驯龙性，小弟凭谁与凤毛。名尽酒狂差自若，病来诗态任儿曹。相闻不浅埙篪思，莫放阳春调转高。
0	0	0	0	0	0	0	0	0	0	0	1	勒兵行①,高台晓色明双旌，来看将军亲阅兵。甲光荧荧照秋水，阵行屡变随纵横。将军勇锐无坚敌，驰心已向伊吾北。好同诸将拥雕戈，净扫边尘早开国。重收京邑翠华西，却归宿卫听朝鸡。蓬莱宫深花柳暗，暧风轻动龙蛇旗。监丞健笔文中虎，须臾作歌继常武。是时剑佩共趋朝，何似勒兵誇练组。
0	0	0	0	0	0	1	0	0	0	0	0	怀谭思重太常,东望相思泪欲流，尺书缄就寄无由。诗当穷巷何人辨，业有残篇只自雠。一片青山寒屋上，半村红杏老枝头。五湖城外陶家柳，雨后新巢几个鸠？
0	0	0	0	0	0	0	0	0	0	0	1	余伯畴归浙东简郡守王居敬,四明游客住京都，旅舍青灯照影孤。家信十年黄耳犬，乡心一夜白头乌。却携长铗辞金水，直挂轻帆到鉴湖。为问蠡吾王太守，别来安稳有书无。
0	0	0	0	0	0	0	0	0	0	0	1	冬夜,耿耿兰缸暗，沈沈夜气清。梦回残漏永，月在半窗明。乡思兼愁思，砧声复雁声。故园归路杳，何日慰离情。
0	0	0	0	1	0	0	0	0	0	0	0	琵琶亭,系舟琵琶秋水深，夜静不闻琵琶音。往来多少商妇怨，世无司马谁沾襟。
0	0	0	0	0	1	0	0	0	0	0	0	病起游近村,老人摧颓绝造请，门设常关草生径。一年三百六十日，三百五十九日病。一日不病出忘归，绕村处处扣柴扉。水东溪友新酒熟，舍北园公菰菜肥。平生养气心不动，黜陟虽闻了如梦。从今病愈即相寻，共听糟床滴春瓮。
0	0	0	0	0	1	0	0	0	0	0	0	其六十一 ①贾谊,谇言取箕帚，德色借耰锄。不是贾年少，还能痛哭无。
0	0	0	0	0	0	0	0	0	0	0	1	马,十二天闲立仗齐，何来龙种大宛西。即教得遇雄才主，不少黄金铸袅蹄。
1	0	0	0	0	0	0	0	0	0	0	0	村居,独坐孤村日日风，土阶茅舍乱堆红。不知旧院深居地，凉叶幽花剩几丛。
0	0	0	0	0	0	0	0	0	0	0	1	题画,竹树萧萧带夕阳，无边秋意满潇湘。雁声忽起黄芦岸，多少征人忆故乡。
0	0	0	0	0	0	0	0	0	0	0	1	五鼓赴太社腊祭,霜寒裂屋瓦，月白射坊门。病骨愁看影，孤吟怯断魂。饥鹰掣羁绁，老马伏车辕。不奈清宵梦，残芜满故园。
0	0	0	0	0	0	0	0	0	0	0	1	闻雁忆弟子培,秋雨千峰散，寒云万里开。不知天际雁，几日故园来。
0	0	0	0	0	0	0	0	0	0	0	1	游城南次韵陈玉峰,市桥水断绿交加，簇骑隃寻处士家。坐听虫声行木叶，卧看云影落檐花。清晨采露筠笼重，薄暮沽春乌帽斜。一径寒英端手种，好烹晴绿代煎茶。
0	0	0	0	0	0	0	1	0	0	0	0	哭苗垂（一作李端诗）,旧友无由见，孤坟草欲长。月斜邻笛尽，车马出山阳。
0	0	0	0	0	0	0	0	0	0	0	1	余绍宋求题梁格庄会葬图（梁星海葬处）,梁墓还依梁格庄，一时临穴比三良。人生死所真难觅，未许青山恋故乡。
0	0	0	0	0	0	0	1	0	0	0	0	梅,孤根春意动，忽放八九花。莫将稀疏看，清香浩无涯。
0	0	1	0	0	0	0	0	0	0	0	0	登云居山二首 其一,贪清不自爱，历历疏远目。缅怀云居胜，驾言陟层曲。樛枓遁斧斤，岐径积朴樕。云栈纷当心，不敢轻落足。扪枯骤战兢，披荆逾匍匐。尪羸无奈何，况复迷浚谷。虽无夔莘警，讵测蜒蚿伏。少焉青霞深，转思白日速。山海信伟观，何以慰彳亍。我行孰驱迫，自致穷途哭。伯阳不出门，世路了如烛。愿昭篯子诫，或免华山辱。
0	0	0	0	0	1	0	0	0	0	0	0	御宴送李宣徽（昭亮）知真定府口号,匈奴旧畏李将军，今日重来几代孙。旗尾飘扬山烧裂，马啼腾踏塞尘昏。降王稽颡朝南阙，天子垂衣御北门。幕府事闲刁斗静，碧潭佳景日开樽。
0	0	0	0	0	1	0	0	0	0	0	0	其六 贾谊,汉庭来雒少，宣室动馀丰。琅琅礼乐器，苍璧间璜琮。酬知长太息，尽出治安胸。诸臣微不足，帝欲敛其锋。长沙非赐玦，怀沙岂堪从。如何终哭泣，以继汨罗踪。千年悲屈贾，独使二怀逢。空留鵩鸟赋，永作大钧镛。
0	0	0	0	0	0	1	0	0	0	0	0	夜怀王校书,灯暗独吟余，疏桐月满除。虫寒初入户，鼠饿欲侵书。河汉三更望，江湖两地居。相思无去梦，今夜恨何如。
0	0	0	0	1	0	0	0	0	0	0	0	哭喻子乾,数口西悲蜀道难，一骢五马旧相看。风传天上春光近，月堕云间海气寒。事志已脩千里郡，功名俄盖百年棺。惟馀南省相知意，独取焦桐忍泪弹。
0	0	0	0	0	0	1	0	0	0	0	0	怀郑性之,别去无消息，相思空断魂。中原多侠客，谁是孟尝门。
0	0	0	0	0	0	0	1	0	0	0	0	送刘博士从征交趾并贻梁御史邓主簿,沛中才子容台客，半世经行遍南北。去年随驾猎长杨，今岁从征破残贼。从征还得侍青油，中军帐前参密谋。盾上频看草文檄，军前屡见获俘酋。梁侯邓簿皆同调，对酒筵开能谑笑。綵笔宵成露布辞，紫泥晓下班师诏。论功大将画麒麟，先数风流幕下宾。豸冠行拜劳还宠，乌府仍称献纳臣。
0	0	0	0	0	0	0	0	1	0	0	0	田家咏 其一,久矣居畎亩，邈如遗世人。地静习虽陋，野意还自真。怡怡晨夕间，言笑谐四邻。有作相告戒，鸟鸣知及春。犁锄假筋力，竭劳供有身。身在劳何息，顾莫养精神。服气能代粒，希仙渺无津。家业信难易，乐以充尧民。
0	0	0	0	0	0	0	0	0	0	0	1	题李商叟半村壁,一径苍苔合，连年不出门。风高松有韵，溪满石无痕。不自知名重，令人觉道尊。更忧徵诏至，移室向深村。
0	0	0	0	0	0	1	0	0	0	0	0	寄倪隐君元镇,名落人间四十年，绿蓑细雨自江天。寒池蕉雪诗人画，午榻茶烟病叟禅。四面荒山高阁外，两株疏柳旧庄前。相思不及鸥飞去，空恨风波滞酒船。
0	0	0	0	0	1	0	0	0	0	0	0	长沙怀古,孤城独上思徘徊，何似人间苦弃材。寂寞湘南烟雨里，贾生还吊屈生来。
0	0	0	0	0	0	0	0	0	0	0	1	赠致政叶郎中,老挂朝冠息故园，国人同叹仲翁贤。心惭白首恋三署，意与赤松均大年。玉树承风荣紫闼，史臣书美耀青编。他时就问朝廷策，还见公卿语邓先。
0	0	0	0	0	0	0	0	0	0	0	1	明妃出塞二首 其一,万里胡沙月暗天，琵琶声断玉关前。解环羞寄征边将，为结君王再世缘。
0	0	0	0	0	1	0	0	0	0	0	0	登吴城山望湖亭,迁客登临暂舣船，吴山绝顶出风烟。豫章南去帆冲雨，彭蠡西来浪接天。高士置刍思孺子，华亭留句忆坡仙。当时石砮今何在，空向神祠一惘然。
0	0	0	0	0	0	1	0	0	0	0	0	嘉兴寄王昌言学正,去年相别雁来初，今日相思柳拂渠。对酒放歌难再得，登高作赋近何如。黄华烨烨轻烟里，碧草油油小雨馀。欲棹扁舟寻逸少，为愁妨写换鹅书。
0	0	0	0	0	0	1	0	0	0	0	0	寄张绍和,千年碣石有高坛，爽气遥临易水寒。尔自只轮当大队，予从下厩佐雕鞍。尊前剑解龙声切，雪后书迟雁影单。珍重斯文期砥砺，相思何独慰加餐。
0	0	0	0	0	0	0	0	0	0	0	1	游海珠寺谒李忠简公祠 其一,一洗中流万斛尘，清风高捲绛帏春。时危不避牵裾疏，宋末犹存报主身。剩有勋名归太史，长留灯火荐芳萍。菊坡门下推多士，衣钵如公有几人。
0	0	0	0	0	0	0	0	0	0	0	1	题乡友胡士文所藏小景,十年不见故园春，画里题诗半古人。老去风流浑减尽，东风花鸟易伤神。
0	0	0	0	0	0	0	0	0	0	0	1	和胡督学伯贤旅邸对月见寄,车马遥从宛洛来，又携清赏上燕台。南溟烽火侵云出，北阙寒光冒雪开。留滞金门惭报主，艰危麟阁正须才。天涯欲写思乡恨，清夜南楼许重陪。
0	1	0	0	0	0	0	0	0	0	0	0	哭子点,五岁养育恩，一朝随埃尘。琅琅读书声，在耳犹如新。哽哽临绝言，唤爷眉屡颦。永痛卑栖邑，医脉非良真。微疾遽夭殇，吾家失麒麟。嗥天天莫知，拊地地不闻。泪迸睛欲枯，肠断鼻愈辛。汝卧长夜台，我孤大梦身。后嗣复谁望，有车已摧轮。佳雏堕危巢，异芳零短春。黄泉无白日，青冢多愁云。哀弦写悲歌，吊汝冥漠魂。
0	0	0	0	1	0	0	0	0	0	0	0	哭王默斋先生,驾驻羊城日，筵开雀舫时。披襟增慷慨，晞发笑支离。业慕夔龙盛，才追贾董奇。哲人胡遽逝，吾道重堪悲。洒泪闻蒿里，羞蘋奠楚辞。枫林遥引望，三叹有馀思。
0	0	0	0	0	0	0	0	0	0	0	1	元日述怀,锡宴归来静掩扉，卧看初日转斜晖。避喧不欲轮蹄驻，得食从教鸟雀飞。远道冰霜情脉脉，故园梅柳思依依。新年祝愿无他事，惟乞皇恩早赐归。
0	0	0	0	0	0	0	0	0	0	0	1	涿州楼桑村先主庙,孤村缥缈见灵祠，废宅苍茫失故基。蜀鬼夜还风满盖，涿人朝祭雨沾旗。玺文定复归寒水，桑影犹疑覆短篱。终古乡闾有遗恨，衣冠空想汉威仪。
0	0	0	0	0	1	0	0	0	0	0	0	其三,兰池笠毂旧声名，一眚何尝替孟明。军政才闻诛后至，将星忽报落前营。九龙移仗边风急，双鹘横霄塞草平。可惜希文穷塞主，长天落日闭孤城。
0	1	0	0	0	0	0	0	0	0	0	0	燕,最爱堂前燕，高飞忽复低。趁风穿柳絮，冒雨掠花泥。帘影朝双舞，梁尘晚并栖。绿窗离思切，肠断各东西。
0	0	0	0	0	0	0	0	0	0	0	1	其二,粤吟才罢复黔吟，此地离情黯更深。好似少陵夔府咏，孤城落日故园心。
0	0	0	0	0	0	0	0	0	0	0	1	曾子开示诗再用前韵,川滔海积岁月久，书秃十毫未停手。昔人四十夸专城，公佩黄金来帝右。当年逸足起江西，时辈共喜星之斗。荣华未满众所望，天启叔季侍清光。莫言昼锦归故乡，莫对秋雁思南翔，且登金门上玉堂。
0	0	0	0	0	0	0	0	0	0	0	1	仿昭代诸家体三十八首 二十六 于阁学慎行 其二十六 纪赐,龙胎密孕御园春，蔬署寻芳剥锦鳞。天诏正如裁玉版，臣心未敢拟霜筠。中宵酒醒香生颊，缓火羹清玉点唇。肉食承恩沾凤实，秋风忍忆故乡莼。
0	0	0	0	0	0	1	0	0	0	0	0	寄薛膺昆季,楚山清洛两无期，梦里春风玉树枝。何况芙蓉楼上客，海门江月亦相思。
0	1	0	0	0	0	0	0	0	0	0	0	闲居杂言集陶三十首并序 其二十四,遥遥从羁役，前涂当几许。去去欲何之，杨朱所以止。
0	0	0	0	0	0	0	0	0	0	0	1	寄赵著作,有客东来为我言，诏书传已下修门。幡然要识朝廷意，易此方明父子恩。物望祇今谁得似，道行宁负夙心存。公其大作斯民庇，我亦耕桑安故园。
0	0	0	0	0	0	0	0	0	0	0	1	潇湘八景 其五 渔村落照,目断青帘在水湄，临风漠漠映斜晖。渔郎笑傲芦花里，乘兴回家何处归。
0	0	0	0	0	0	0	0	0	0	0	1	秋兴,故园东望海西头，幽事长怀九月秋。竹几山明浑见画，槽床酒熟不知愁。霜寒粳稻肥黄蟹，水净芙蓉映白鸥。随分耕渔聊自适，无端垂老向延州。
0	0	0	1	0	0	0	0	0	0	0	0	哭王都宪汝言,未尽平生已盖棺，中丞风采豸为冠。君臣药笼诸藩小，江汉戎衣六月寒。岁月几何惊世短，风尘如此叹才难。旧游却忆钱塘上，泪满遗书不忍看。
0	0	0	0	0	0	0	0	0	0	0	1	古路,我生倦行路，此行欣不辞。我岂与人异，厌闲乐驱驰。王事当有行，忘身那自知。闽盗入吾部，梅川作潢池。白羽飞赤囊，碧油走红旗。履霜戒不早，蔓草要勿滋。士皆冲冠怒，人挟报国私。我行梅始花，我归柳应丝。会当挥蝥弧，一笑封鲸鲵。休愁荦确路，即赋竞病诗。
0	0	0	0	0	0	0	0	0	1	0	0	雨,漠漠云笼阁，霏霏雨拂檐。弹琴弦半缓，收扇墨多黏。古础方花润，高枝坠果甜。此心无俗虑，屋漏亦何嫌。
0	0	0	0	0	0	0	0	0	0	0	1	归德途中作,小暌东道又经年，指望乡关路一千。春后马蹄莎草晕，晓凉人影麦苗烟。故山云树随天远，长道风车驾梦还。六十日来浑未省，江南荷叶已田田。
0	0	0	0	0	0	0	0	0	0	0	1	寄裕之二首 其一,汩没兵尘满鬓霜，买邻心乐古清凉。閒陪老秀春行脚，闷欠臞元夜对床。正欲脱身求兔窟，谁能随世转羊肠。南阳未比嵩阳好，满眼交游即故乡。
0	0	0	0	0	0	0	0	0	1	0	0	海棠,渊才含恨亦含讥，独羡昌州一种稀。欲碾沉檀和清露，千林随处散香霏。
0	0	0	0	0	0	0	0	0	0	0	1	十六夜小斋待月元白约卿同赋,东来车骑访幽栖，共待清光手重携。九市烟尘人境外，万家砧杵帝城西。黄山远见宫槐直，紫阁平临海树低。何事天涯问圆缺，故园应待尺书题。
0	0	0	0	0	0	1	0	0	0	0	0	寄蔡渔村 其一,两年江馆得相亲，俄复荷衣染市尘。几度相思更相羡，清风明月属閒人。
0	0	0	0	0	0	0	1	0	0	0	0	山斋病起忆亡姊,涧响当宵定，岚光入户深。馀云泛幽石，碎露满疏林。竹院弹棋断，松房沸药闻。重泉埋玉客，谁识正思君。
0	0	0	0	0	0	0	0	0	0	0	1	饮邓希父博士斋中,故园烟树忆论文，短褐狂歌此对君。碣石谈天看汝在，都门击筑傍谁闻。清斋帘色残春草，小苑莺声过夏云。为问玄成谁载酒，诸生经术起河汾。
0	0	0	0	0	0	0	1	0	0	0	0	游上方山,鸦飞红树报秋晴，人在荆关画里行。半日闲为尘外客，十年心契此山名。蜂窠僧舍围岩住，螺髻云梯叠石成。绝顶茅庵游不到，天风吹下转经声。
1	0	0	0	0	0	0	0	0	0	0	0	奉和袭美馆娃宫怀古次韵,镂楣消落濯春雨，苍翠无言空断崖。草碧未能忘帝女，燕轻犹自识宫钗。江山祗有愁容在，剑佩应和愧色埋。赖在伍员骚思少，吴王才免似荆怀。
0	0	0	0	0	0	0	0	1	0	0	0	冬日往虞山作,故乡谁不怀，名山矧余慕。一为尘迹牵，遂阔赏心晤。偶值芳岁阑，遥泛沧洲趣。澄江带馀霞，丹壑收残雾。严霜委野草，寒飙振皋树。指迷寻旧踪，流盼成新寓。鱼乐愧渊沈，鸿冥羡云骛。归来徒是今，履往怅非素。
0	0	0	0	0	0	0	0	0	0	0	1	閒居,已谢市中喧，巾车返故园。讵云藜藿美，聊免愧盘飧。落日沙边岸，疏烟野外村。不须谈至理，事简道应存。
0	0	1	0	0	0	0	0	0	0	0	0	送王侍御伯祯,关西王郎气无敌，手持白简回霜色。都市惊呼铁?骢，殿头捧下团龙敕。此行暂作南畿使，三辅秋风动旌旆。内地新纡复马恩，军储已足留田议。羽书顷者奏甘泉，边骑凭凌踏塞烟。看君飞檄净沙碛，却笑从军王仲宣。
0	0	0	0	0	0	0	0	0	0	0	1	夏运属挽词（有园名湘中）,我愧文襄漫述铭，喜闻诗挽遍群英。俗媮万事皆漓薄，子孝重泉独显荣。著脚官尘能道远，委身王事不求名。故园引得湘江水，依旧东流彻底清。
0	0	0	0	0	0	0	0	0	0	0	1	江上漫兴,江上寒梅香己浮，梅边苍竹意仍幽。独将书画米家物，来泛湖天范蠡舟。半世风波浑昨梦，明时出处岂私忧。故园兄弟新醅熟，拟及春盘共劝酬。
0	0	0	0	0	0	0	0	0	0	1	0	塞上曲,燕山苍苍塞土紫，雪花如沙月如水。穹庐酒暖貂裘湿，匈奴角声全部起。将军弯弓发指冠，指堕马猬心不寒。士卒并持苏武节，酋魁莫作李陵看。
0	0	0	1	0	0	0	0	0	0	0	0	又写怀 其一,寒江鸥鸟共忘机，半榻閒云梦已痴。得意风光随日遣，无言造化许谁知。俄惊世态装新局，渴想灵丹医病脾。咫尺故人千里外，虚窗明月满梁西。
0	0	0	0	0	0	0	0	0	0	0	1	闺词 其一,春风入绣帏，花气入罗衣。刺得鸳鸯枕，待郎几日归。
0	0	0	0	1	0	0	0	0	0	0	0	田家喜雨歌,韶华荡漾三月天，绿杨枝上嘘晴烟。田家望雨心正渴，鸣鸠数声风飒然。墨云低覆塍头树，好雨弥空下如注。润物潜看霢霂流，及时溥谢甘霖布。宿麦芃芃穗渐黄，新荷簌簌初抽秧。总为朝来一犁足，坐令终岁成丰穰。丰穰有兆欢声作，击壤长歌物咸若。四海均沾造化功，题诗为纪田家乐。
0	0	0	1	0	0	0	0	0	0	0	0	答寄李襄国显国二子 其一,一尊风雨散词林，几度怀君动楚吟。锦被漫劳青翰舫，新题先到紫鸾音。情深并抱英雄泪，赋就俱悬绝代心。咄咄斯人真独往，千秋吾党见双金。
0	0	0	0	0	0	1	0	0	0	0	0	寄友,同馆阔相别，相思春复秋。十年见桑梓，适意正绸缪。欢聚故邻曲，閒寻旧钓游。宁知鹓凤侣，延望在瀛洲。
0	0	0	0	0	0	0	0	0	0	0	1	闻雁,少年闻雁声，老年闻雁声。乡心无老少，何处最关情。
0	0	0	0	0	0	0	0	0	0	0	1	闺情（为落殊蕃陈上相知人）,自从沦落到天涯，一片真心恋着查。憔悴不缘思旧国，行啼只是为冤家。
0	0	0	0	0	0	0	0	0	0	0	1	旅泊,霜月正高鹦鹉洲，美人清唱发红楼。乡心暗逐秋江水，直到吴山脚下流。
0	0	0	0	0	0	0	0	0	0	0	1	钱子奇大今赴浙为画溪山新霁图题赠,开樽莫便唱阳关，小住宜偷半日闲。曲港斜阳风雨后，荒庵暮霭有无间。帆飞远水千层浪，云布长天万里山。画幅不堪盈手赠，自怜何日故乡还。
0	0	0	0	0	0	0	1	0	0	0	0	哭子正直讲,頍弁王门客，横经胄席师。频扬四巡颂，屡析六身疑。寂寞终嘲白，侏儒讵信饥。一朝嗟溘尽，福善亦予欺。
0	0	0	0	1	0	0	0	0	0	0	0	伤春四首 其一,岁华何荏苒，芳草又参差。云断关河色，烽连杨柳枝。羽书千里急，鼓角万山悲。紫陌纷相问，黄尘失所之。羯胡频聚散，大将总安危。多少关心事，空将涕泗垂。
0	0	0	0	0	1	0	0	0	0	0	0	咏史（上） 孔子,绝粮之愠鲜知德，浮海之喜无取材。子思孟轲缘底事，列之舜禹与颜回。
0	0	0	0	0	0	0	0	0	0	0	1	冬日杂兴四首 其二,故乡千里馀，夙夕梦见之。门巷宛如昨，邻里亦不移。亲朋喜我至，谈笑相追随。情长苦夜短，梦觉恍惚疑。谅无离魂术，所见知是非。徘徊顾庭宇，默默坐如痴。
0	0	0	0	0	0	0	0	0	0	0	1	其二,多少长安车马尘，故园空锁一园春。板桥修竹风灯里，始觉林亭有主人。
0	0	0	0	0	0	1	0	0	0	0	0	寄遁斋陈景明兼柬东园陈景献,君家古清友，携共阿咸游。远道隔千里，别怀长九秋。故交如梦觉，往事若云浮。最忆东园老，相思成白头。
0	0	0	0	0	0	0	0	0	1	0	0	玉阶怨,落日下西苑，深宫风雨多。定嫌苍藓滑，玉辇不曾过。
0	0	0	0	0	0	0	0	0	0	0	1	吴山人将遍游北边谒予索诗云元戎苏相公迎之,扩也负奇士，飘然辞帝京。乾坤双旅鬓，湖海一诗名。蹑履身犹健，论兵气未平。风尘沙海戍，雨雪蓟门行。雁已思南度，人今赋北征。褐衣春事晚，匕首壮心惊。旧识周司寇，齐名汉子卿。九关横却月，万里画长城。幕客金貂贵，军锋铁骑精。青油传夜色，白羽动秋声。感遇多投笔，逢时会请缨。燕然如可上，勒碣问班生。
0	0	0	0	0	0	0	0	0	0	0	1	晓起,墟落苍凉曙色催，鸡鸣已断鸟声回。千峰宿雨随云散，万壑奔泉隐地来。客路叶飞随处有，故园菊在为谁开。愁来心绪浑无赖，自掩柴扉坐绿苔。
0	0	0	0	0	0	0	0	0	0	0	1	不寐,四壁空空绝语声，困来终是睡难成。孤灯要与人相背，寒漏苦教天不明。累月故园无信息，几般閒事恼心情。别愁若解生华发，一夕应添一万茎。
0	0	0	0	1	0	0	0	0	0	0	0	铁砧山怀古①,大甲行过又大安，双流中峙好冈峦。百年遗恨伤亡国，一代孤臣此驻鞍。辟地有功民爱戴，回天无力涕汍澜。我来访古寻遗井，万丈冲霄剑气寒。
0	0	0	0	0	0	0	0	0	0	0	1	答中江程建用知县,嘉陵水落沙带霜，舟师治舟还故乡。中江一别三四年，人情风物俱依然。故人寄我江前吟，幽兰调高无报音。流水茫茫恨空泻，会合合江江溉下。
0	0	1	0	0	0	0	0	0	0	0	0	望仙影岩（泰山西峰石壁有仙人影侧身东向）,何劫飞来影，分明鹤上仙。侧身疑面壁，作礼似朝天。观化兴云雨，凭虚阅岁年。扶桑终日在，几见海成田。
0	0	0	0	0	0	0	0	0	0	0	1	和秦克容来韵,白头羞入利名场，得得归来自远方。何日诗豪离上党，去年道话忆山阳。可怜杜宇诉亡国，还笑沐猴思故乡。不意闲中春色早，黄鹂啼破谢家庄。
0	0	0	0	0	0	0	0	0	0	0	1	同子忠登牛首山,探奇蹑蹬历危廊，披雾乘风到上方。醉向空中扪日月，梦回云里听笙篁。即看紫气连高阙，似遇青牛过故乡。美景况逢词赋侣，总非吾土亦相羊。
0	0	0	0	0	0	1	0	0	0	0	0	潮州喜晤温慕柳同年别后却寄三首① 其一,故人今洞主，雄镇古瀛州。白鹿经犹讲，红羊劫未收。秋城明落照，孤塔枕寒流。独客来天末，相思倚柁楼。
0	0	0	0	0	0	1	0	0	0	0	0	春雨有怀徐丈紫山湖上（以下戊申）,老大逢春最殢春，又经多雨洗芳尘。官梅开后野梅落，湖水满时河水新。无事长如秏磨日，几年不作踏灯人。相思只有师川在，安得冲泥过比邻。
0	0	0	0	0	0	0	1	0	0	0	0	闺阁灯,珠蕊寒难结，兰膏淡不辉。情因妮独夜，欢恐夺朝晖。暧暧送宵梦，澄澄鉴薄帏。几回羞对影，背立换罗衣。
0	0	0	0	0	0	0	0	0	0	0	1	其五,向夕微凉动，宜人理素琴。平沙含古意，流水识乡心。幽籁生松壑，清风过竹林。疏慵近书帙，聊此托长吟。
0	0	0	0	0	0	1	0	0	0	0	0	寄钱竹深,西方美人隔秋水，优昙花开白云里。白云无事长悠悠，美人不来我心忧。金井银床露如沐，玉琴夜罢相思曲。麝煤鼠尾生暗香，吴笺染恨春波绿。织乌西飞何日还，赪桐始花亦已残。人生有情歌欲绝，明朝览镜凋朱颜。
0	0	0	0	0	0	0	0	0	0	0	1	登洪山寺塔,何代浮屠倚碧岑，亭亭十仞此登临。云间帆影来湘汉，树外僧钟自古今。晴望远峰斜雨脚，江含白日动波心。应知呼吸通帝座，吹尽风烟万里云。
0	0	0	0	0	1	0	0	0	0	0	0	闲居感怀二首 其一,达欲善天下，穷必善其身。此身一不善，落魄谁与邻。岂无邻我者，滔滔逐世尘。老死竟何益，空负头上巾。所以古人学，忧道不忧贫。疏食有至味，曲肱以全真。东周不可作，传道洙泗滨。何哉由求子，徒闻称具臣。
0	0	0	0	0	0	0	0	0	0	0	1	王百谷招集南有堂,故人三载别，此日一尊同。庵度旃檀雨，池凉蘋蓼风。暮蝉归树急，残暑入林穷。座客多湖海，乡心因暂空。
0	0	0	0	0	0	0	0	0	1	0	0	咏荷,荷生绿泉中，碧叶齐如规。?荡流雾珠，映水逐条垂。照灼此金塘，藻曜君王池。不愁世尝绝，但畏盛明移。
0	0	0	0	0	0	1	0	0	0	0	0	得韩孟郁先生书却寄,驿使梅归腊正寒，尺书长跽慰加餐。交游小友惭称孔，国子先生信是韩。丰镐地开周社稷，桥门人领汉衣冠。相思辄复凭双鲤，六代陵园望气看。
0	0	0	0	0	0	0	0	0	1	0	0	荷,荷花越女两相邻，小墨描颦别有神。再遇猿公溪水上，不愁输与斗青萍。
0	0	0	0	0	0	0	0	0	0	0	1	秋夜怀台湾六巡察居鲁,嘹唳雁声高，秋空月丽霄。孤斋亲浊酒，万里隔寒宵。滩雨蛮烟路，星槎海国潮。故人官绝域，书札望迢遥。
0	0	0	0	0	0	0	0	0	0	0	1	宿广严靖阁,久为簿领废登临，一宿禅扃万虑沉。半夜松声惊梦枕，琴书幡起故园心。
0	0	0	0	0	0	0	0	0	0	0	1	送沈行奉议赴辟陕西,除诏移关陕，征途半斗牛。落帆江蒲月，跃马戍垣秋。葱岭霜吹剑，龙堆雪点裘。兵家破竹势，幕府涌泉谋。且作从军乐，安知出塞愁。观公颇丰下，努力取封侯。
0	0	0	1	0	0	0	0	0	0	0	0	登大屯山口号,腥风掠地战荆蒿，原兽惊人竞遁逃。回忆旧时较猎处，鼻端出火血沾袍。
0	0	0	0	0	0	0	0	0	0	0	1	其三 马耳山,三时烽火近关秋，马耳山前小队游。面缚胡儿称可汗，却教擎剑导鸣驺。
0	0	0	0	0	0	1	0	0	0	0	0	陕州月城楼送辛判官入奏,送客飞鸟外，城头楼最高。樽前遇风雨，窗里动波涛。谒帝向金殿，随身唯宝刀。相思灞陵月，祗有梦偏劳。
0	0	0	0	0	0	0	0	0	0	0	1	塞下曲,塞草黄云万里哀，胡天漠漠鸟飞回。汉家几见封侯印，曾系沙场白骨来。
0	0	0	0	0	0	0	0	0	0	0	1	梅花,拟求冰雪向刘叉，琢作方壶不带霞。要把露华和月贮，将归书室浸梅花。
0	0	0	0	0	0	0	1	0	0	0	0	雨,急雨鸣清旦，寒山湿翠屏。岸沙淤虎迹，潭水郁龙腥。万事方纠结，孤篷复晦冥。客魂真断尽，不独怨伶俜。
0	1	0	0	0	0	0	0	0	0	0	0	姑苏怀古,秋日何短短，清游何款款。白云无定踪，飞入长洲苑。空台谁与登，麋鹿事逾远。哀哉城头乌，夜夜月中满。西南山水佳，欲往足力软。烂开木芙蓉，寒塘弄清浅。临风一徘徊，高吟慰悽断。
0	0	0	0	0	0	1	0	0	0	0	0	金陵秋夜怀同亭,杨柳西风暮雨垂，白门秋色起相思。酒醒残梦知何处，潮落秦淮月上时。
0	0	0	0	0	1	0	0	0	0	0	0	二月七日夜泊许村遇雨,漫喜晴天出北门，还愁急雨送黄昏。山风度水喧林麓，野树翻云动石根。宿麦巳随江草烂，新泉休共井泥浑。鱼龙浩漫沧溟阔，泽畔谁招楚客魂。
0	0	0	0	0	0	0	0	0	0	0	1	其二,同舟端不负前期，沙际停桡坐语迟。想见故园瓜果熟，夜凉如水度秋嬉。
0	0	0	0	0	0	0	0	0	0	0	1	登滕王阁,重重楼阁倚江干，岸草汀烟远近间。春水生时都是水，西山青外别无山。云归长若真人在，风过犹疑帝子还。自古舟船城下泊，几人来此望乡关。
0	0	0	0	0	0	0	0	0	0	0	1	和萧秀才歌风台,歌风台前野水长，王媪卖酒茅屋凉。酒边父老说刘季，头戴竹冠归故乡。山河霸气已消歇，飒飒老柳吹斜阳。台前小儿更击筑，筑声更似三侯章。
0	0	0	0	0	0	0	0	0	0	0	1	寒夜感兴和廖子所二首 其一,浦月初沈后，林霜欲下时。空馀清夜永，不尽故园思。旅雁惊寒惨，邻鸡戒晓迟。床帷怜稚子，此意未能知。
0	0	0	0	1	0	0	0	0	0	0	0	登景云寺阁,胡马饮河洛，我家从此迁。今来独垂泪，三十六峰前。
0	0	0	0	0	0	0	0	0	0	0	1	偶作 其一,才退愁无友，时艰悔有家。乡心惭杜宇，世事付杨花。
0	1	0	0	0	0	0	0	0	0	0	0	馀干寄秦择之,别君风雨便随舟，刚得山亭半日留。乱草没泥还宿鹭，密云笼树更鸣鸠。山中一馆邻僧寺，沙际诸生杂吏邮。惭愧旧游无可道，湖船连夜发饶州。
0	0	1	0	0	0	0	0	0	0	0	0	和归田园居六首（并引） 其六,吴山如好女，姿态浮绮陌。往买二顷田，饮河心易适。梅开玉雪眩，枫落雾雨夕。五湖白浩浩，揽取入檐隙。花鸟吾友于，文赋尔仆役。野老课耕牧，家人勤纺绩。此意信悠哉，梦游果何益。
0	0	0	0	0	0	0	0	0	0	0	1	秋思,长堤选树荫微风，击节高吟酒欲空。梧叶乍零秋色里，雁声相续月明中。依依钓艇归何暮，隐隐山城望未通。客路乡心争岁月，百年笑口几人同。
0	0	0	0	0	0	0	0	0	0	0	1	王局治,座隅依约有馀香，威表如存动悚惶。荀石并抽擎夭阏，金泉一带自汪洋。因谈妙有开迷径，真指无何入故乡。季世孰能稽万一，日随诸境愈忙忙。
0	0	0	0	0	0	0	0	0	0	0	1	其六,旬宣既南国，保釐复西土。著绣还故乡，朱节震华鼓。
0	0	1	0	0	0	0	0	0	0	0	0	登天平山,何年巧斫龙门路，侧身石缝迷窘步。分明从此隔人间，梯空仄磴穿云雾。探奇仿佛达天都，松花飘落来虚无。银房石室隐崖谷，山茶活火然僧炉。白云冉冉自来去，半岭钟传泉落处。鲜葩错杂吐幽香，梵宇凌空接仙驭。披襟直上最高巅，下瞰万笏浮春烟。湖光浩渺望不极，琉璃倒映丹霞天。
0	0	0	0	0	0	0	0	0	0	0	1	其二,云压山城雨不休，阁中遥起故园愁。漳河东去苍茫色，犹似三台醉里秋。
0	0	0	0	1	0	0	0	0	0	0	0	哭唐姑丈县尉,一官蓝绶只虚名，两妇朱丝合不成。问我诸姑先冢舍，别君三日便铭旌。高堂寂寞朝昏养，侧户乖遗子女情。欲写此哀无处所，竹风荷雨泪纵横。
0	0	0	0	0	0	0	0	0	0	0	1	邯郸怀古,云迷襄国雨霏微，旧日丛台过客稀。三晋山河应不改，六王宫殿已全非。照眉池冷荒荠合，讲武台空野雀飞。犹有邯郸楼上月，馀光常照酒人归。
0	0	0	0	0	0	0	0	0	0	0	1	赵令穰秋村暮霭图,笔下峦霏乍有无，千林萧瑟远峰孤。王孙当日归何处？传得秋村暮霭图。
0	0	0	0	0	0	1	0	0	0	0	0	鹦鹉,尽有民间疾苦事，语禽何不一传言。怪底不离飞鸟类，长年孤负稻粱恩。
0	1	0	0	0	0	0	0	0	0	0	0	江南曲,江南三月杂花生，江上游人春眼明。琪树家家栖海鹤，垂杨处处带啼莺。就中最爱长洲苑，江草江花照人面。红粉偏多时世妆，青楼晓雾杂衣香。吴姬家在横塘住，卷帘正向花深处。十五弹筝不解羞，玉钗罗袂映春流。少年宝络桃花马，见此徘徊肠断者。醉倚黄垆看数钱，琵琶一曲心相怜。
0	0	0	0	0	0	0	0	0	0	0	1	西昌萧鹏举橐其师北平按察司副使刘君子高之诗千馀篇过潭溪山中欲余选择将归而刻之子高余友也负奇才硕学知名当时其诗今翰林侍讲学士宋公评之至矣余何足以知之徒感鹏举师友之谊重增故人之思次韵二章聊答盛意他日子高见之当发一笑也（录一。）,雨过山居竹色新，荜门松户面嶙峋。锦囊缃帙联佳客，玉节青骢忆远人。蓟北乌啼官舍晚，江南莺啭故园春。萧条万里俱华发，月落西窗入梦频。
0	0	0	0	0	0	0	0	0	0	0	1	新昌县寄朱启宇,负郭三家市，窥城万木村。水春喧雨急，山烧入云昏。露草蛇盘径，风林虎啸门。何时荒僻地，归与故人论。
0	0	0	0	0	1	0	0	0	0	0	0	哭罗瘿公三首 其一,瓠落名方起，浮萍迹成尘。廿年为客梦，一代过江人。下笔乌丝近，登歌白石亲。颇疑忧畏尽，竟与死生邻。
0	0	0	0	0	0	0	0	0	0	0	1	忆石帆亭寄儿辈四首 其一,梅花香里置茅亭，下有苍筤万个青。闻道故园三日雪，与谁同听玉珑玲。
0	0	0	0	0	0	0	0	0	0	0	1	瓜步夜泊,千里长江雨乍晴，江头灯火夜深明。为报高楼莫吹笛，故园东望不胜情。
0	0	0	0	0	0	0	0	0	0	0	1	涩溪,涩溪虽萧条，景物故乡美。春日对春山，秋风荡秋水。
0	1	0	0	0	0	0	0	0	0	0	0	闲居遣怀十首 其一,身外无徭役，开门百事闲。倚松听唳鹤，策杖望秋山。萍任连池绿，苔从匝地斑。料无车马客，何必扫柴关。
0	0	0	0	0	0	0	0	0	0	0	1	人日晓渡濠梁,道傍停马独依依，谁问观鱼乐与非。日照大濠城影乱，雪残衰草路沙飞。篙师向晓齐迎渡，客子冲寒自着衣。回首故园歌舞节，风尘相逐愧轻肥。
0	0	0	0	0	0	0	0	0	0	0	1	芹泉驿一饭,省参元是岭南仙，惯食香芹更饮泉。今日驿厨供此味，故园清思浩无边。
0	0	0	0	0	0	0	0	0	0	0	1	游金山,山压中流寺绕山，海涛送月到禅关。梵王下占冯夷国，龙伯来登舍利坛。晓日钟声催棹发，夕阳帆影送僧还。何当直上浮图顶，万里沧溟一望间。
0	0	0	0	0	0	0	0	0	0	0	1	清明日半轩前丁香盛开偶题,小院回廊曲曲深，为谁频结雨中心。东风吹到第几信，节序俄惊百五临。簇簇紫茸如可咽，萧萧华发岂胜簪。故园买去开还早，相伴溪梅水竹林。
0	0	0	0	0	0	0	0	0	0	0	1	采莲曲,妾学采莲莲始花，花颜与妾争春华。妾有朱铅为郎饰，不学尔花徒弄色。秋霜一夜花无主，妾忆行郎泪如雨。暗卜行郎何日归，定是莲房结子时。
0	0	0	0	0	0	0	0	0	0	0	1	李陵台（开平第一集，甲寅。）,雪衮寒沙风衮灰，眼穿犹上望乡台。陇西可是无回雁？不寄平安一字来。
0	0	0	0	0	0	0	1	0	0	0	0	哭李惟寅太保十二首 其九,百尺层台近潞河，琅琊二美数经过。华阳座上谈天客，强半追随入大罗。
0	0	0	0	0	0	0	0	1	0	0	0	中秋汎澉溆湖董萝石许东山朱西村陈勾溪许九杞孙太白沈紫峡同赋,人物百年沧海上，钓竿袅袅拂珊瑚。前峰吹笛月在水，中流放歌秋满湖。夜静鱼龙回浦溆，天低星宿动菰蒲。山川胜槩自今昔，天柱洞庭还有无。
0	0	0	0	0	0	0	0	0	0	0	1	哭王元迈,纷纷举手争毫末，砥柱当河独不流。一夕便随波浪没，天涯黄叶更悲秋。
0	0	0	0	0	0	0	0	0	0	0	1	秋闺,玉塞三秋别，金闺万里心。授衣惊去节，闻雁伫来音。皎月窥虚幌，凄风韵素砧。银灯耿长夜，偏怯候虫吟。
0	0	0	0	0	0	0	0	0	0	0	1	采莲曲 其一,行遍塘边不肯归，鸳鸯打起看双飞。荷花近岸难攀折，蒲苇丛深露湿衣。
0	0	0	0	1	0	0	0	0	0	0	0	游小金山 其一,老去惭韩子，閒来问大颠。三山如此果，四大是何禅。锥卓犹馀地，壶悬更别天。夜航随主驻，春棹费流连。
0	0	0	0	0	0	0	0	0	0	0	1	咏史 其一,冥冥商岭叟，晔晔紫云芝。本为留侯出，翻令汉祖知。羽仪聊可挹，矰缴竟安施。回首故山寂，功成自此辞。
0	0	0	0	0	0	1	0	0	0	0	0	寄和仲（牛首作）,日月其除如掷梭，老来衰疾转添多。苦心不祇荼毒似，短发无如霜雪何。毕竟行藏浑有定，寻常聚散亦非它。欲知日暮相思意，牛首山前湖水波。
0	0	0	0	0	0	0	0	0	0	0	1	秋风,客里浑无赖，树头俄有声。倚窗频侧耳，无限故乡情。
0	0	0	0	0	1	0	0	0	0	0	0	游狼山诸胜迹,五朵莲花照眼明，登楼俯仰任吾生。听经有鹤高天净，拂麈无蝇大地清。海气朝蒸云串岭，潮声夜撼月三更。隔江便是江南路，惆怅秋风殢客行。
0	0	0	0	0	0	0	0	0	0	0	1	赠孙象五,悬瓠城边独往时，萧然杖屦见风期。客惟叔度招寻数，地近苏门啸傲宜。胜日樽开还北海，故乡花发又南枝。新安江水明如镜，迟尔归来理钓丝。
0	0	0	0	0	0	0	0	0	0	0	1	快阁遇雨观澜,一笑登临晚，江流接太虚。自惭云出岫，争讶雨随车。慷慨十围柳，周回千里鱼。故园堤好在，夜梦绕吾庐。
0	0	0	0	0	0	0	0	0	0	0	1	寄熊伯通,窜逐衡湘一病翁，望乡愁对祝融峰。不同桂管为元帅，闻道苍髯益壮容。岭水分流清注北，雪花成片更宜冬。丈夫生死论交地，书札宁当向我慵。
0	0	0	0	0	1	0	0	0	0	0	0	宿卧霞阁寄前民扶晨山尊诸子,避俗爱逢幽，凭高忽此楼。乍来诸岭霁，独立大江秋。远树分晴霭，斜阳叠乱流。故人俱逸兴，惆怅不同游。
0	0	0	0	0	0	0	0	0	0	0	1	田家诗 其一,今年禾黍好，谷贱愁熟荒。两税半折色，无物充官粮。薄田十数亩，妇子终岁忙。衣裳苦不早，野外饶风霜。昨夜府帖下，新设常平仓。谁无久远计，饥寒实未遑。人言太平世，耕凿两相忘。但愿长无扰，恩膏非所望。
0	0	0	0	1	0	0	0	0	0	0	0	苦雨方霁蛙声不已,暑雨朝来已厌多，蛙鸣犹更幸滂沱。虽然快尔狂跳志，争奈良田有害何。
0	0	0	0	0	0	1	0	0	0	0	0	读陈天倪处士传有怀其子惟寅惟允,惜别经三月，相思寄五言。风尘淹逆旅，烟树锁离魂。行处松楸晚，吟时乌鸟昏。临文忆前行，重为洒啼痕。
0	0	0	0	0	0	0	0	0	0	0	1	出塞曲,七星昱昱大将旗，猛士百万皆熊罴。迢迢远出雁门塞，汉虏相见还相持。军中无粮杀牛马，夜得降人知众寡。天山月黑潜度兵，飞箭著人如雨下。捷书明日报甘泉，死者白骨归何年。春风草绿秋风白，魂魄为君长守边。五岳为城海为堑，天下人当亲弓剑。
0	0	0	0	0	0	0	0	0	0	0	1	感望四首（选二） 其一,世路迂回入渺茫，浮生今竟识沧桑！贯胸国已无王会，披发人皆下大荒。百二河山馀瓦砾，三千城郭落风霜。从兹莫过誇高蹈，小隐依然在故乡！
0	0	0	0	0	0	0	0	0	0	0	1	登恒山,巍巍直与太清齐，翻觉星河影渐低。呼吸应知通帝座，登临总不藉仙梯。任从天险穿云度，岂是冬巡为雪迷。最喜山灵却封禅，何须玉检嵌金泥。
0	0	0	0	0	1	0	0	0	0	0	0	咏梅,春半梅将尽，中庭尚一枝。不娇偏爱瘦，无艳故多姿。笛韵从风乱，香魂入梦思。玉人何处是，惆怅月明时。
0	0	0	0	0	0	0	0	0	0	0	1	家中牡丹,暮春三日到临安，颇恨寻春后牡丹。那识故园迟半月，天香犹是待人看。
0	0	0	0	0	0	0	0	0	0	0	1	其二,残云落日满东江，入夜乡心益渺茫。蕉鹿岂知成幻梦，莼鲈偏若滞殊方。一朝宠渥君恩重，万里飘零客路长。幸有天风送行力，不妨人笑独归航。
0	0	0	0	0	1	0	0	0	0	0	0	马,一日曾骑越与燕，鼓车随后意茫然。圉人何必相羁绊，亦未乘龙去上天。
0	1	0	0	0	0	0	0	0	0	0	0	村舍二首 其一,何事区区守一丘，春花过了月明秋。等閒浊酒篱边兴，寂莫寒花雨里愁。不识故人今在否，每思前事隔重游。西风又是青山晚，落叶无声水自流。
0	0	0	0	0	0	0	0	0	0	1	0	题杏村读书图为谢员外方山,鬲津之水流潺湲，蛟龙抱珠藏黑渊。两岸杏花一万树，天风破碎生春烟。丝丝寒食跳珠雨，片片波面胭脂钱。土墙茅屋插数椽，谢客读书三十年。青蒲白鸥相映带，花须蝶粉日裹缠。身如蠹鱼穿其穴，龙唇檑具床头悬。何不拂袖思归田，输我山姜窗下眠。南村老人诗百篇，与君细论长河边。今见此图一流连，为此图者摹巨然。
0	0	0	0	0	0	0	0	0	0	0	1	哭同学章绍庭孝廉二首 其一,书生命薄人争科，如此收场料亦难。一第全凭心血博，浮生祗作镜花看。凉添玉杵衣方寄，梦入金闺骨已寒。闻说家书先后到，开缄犹自报平安。
0	0	0	0	0	0	0	0	0	0	0	1	寄于彦成岳季坚,雪霁平芜带曲村，思君白发照清尊。娇莺恰恰花连屋，稚柳青青水到门。江阁遥山来远碧，草堂新月见纤痕。风流二子居丘壑，赋就停云一断魂。
0	0	0	0	0	0	0	1	0	0	0	0	夜泊黄塘怀黄二昌,孤舟风雨夜漫漫，曲曲河流到处滩。天上功名频积梦，客中衾枕易生寒。霜明岸芷花偏白，露下江枫叶渐丹。最是怀君无处著，鸡声篷底五更残。
0	1	0	0	0	0	0	0	0	0	0	0	哭亡女 其一,丧乱才生汝，全家窜道边。畏啼思便弃，得免意加怜。儿女关馀劫，干戈逼小年。兴亡天下事，追感倍凄然。
0	0	0	0	0	0	0	0	0	0	0	1	九日登千山观,清晨领客上巉岩，野路衣襟湿翠岚。九日开樽仍绝景，西风攲帽且高谈。地形盘薄一都会，山色周遭万玉簪。却指飞鸿烟漠漠，故园茱菊老江潭。
0	0	0	0	0	0	0	0	0	0	0	1	月次东坡韵,客中良夜月，恍若故乡明。玉镜光随满，银河影共横。多情邀我饮，故意伴人行。天际清如水，依稀见五城。
0	0	0	0	0	0	0	0	1	0	0	0	云中十二韵,天子云中狩，将军久未还。律吹玄兔塞，旗绕白狼山。风火烧荒急，星辰过队闲。燕支留马首，苏酪醉龙颜。清乐千门动，黄金万镒颁。雪深怀纩絮，月满忆刀镮。牙鸟严宵仗，宫鸦捲晓班。奏回青琐闼，捷报紫金关。膂力休明铠，欢声洽禁阛。功牌银烁爚，贺障锦斑斓。日转虞巡外，春流镐宴间。戢戈行有颂，神武遍人寰。
0	0	0	0	0	0	0	0	0	0	0	1	水西怀古,灌木乔松覆古堤，香台回合抱溪西。梵铃响逐风相激，塔影云撑天与齐。不少青山堪对酒，居然元赏漫留题。凭栏为问千秋事，极目荒烟野霭迷。
0	1	0	0	0	0	0	0	0	0	0	0	望钟山云起,孝陵松柏路，郁郁吐奇姿。王气江山合，烟光草木私。青天谢公墅，白鸟蒋侯祠。万古真人宅，蛟龙护旧碑。
0	0	0	0	0	0	0	0	0	0	0	1	其三 渔村夕照,羲和忽西匿，阡陌散馀辉。澄江度双翼，遥岑明半规。孤烟野店起，归人一何迟。遗荣羡父老，衰白无所悲。
0	0	0	0	0	0	0	0	0	0	0	1	关山月,月照阴山外，秋高瀚海边。全形方学镜，半影更疑弦。久戍何时满，长征几度圆。望乡千里思，耿耿梦中悬。
0	0	0	0	0	0	0	0	0	0	0	1	甲子夏得侄逢昌家报,消息经年隔，愁心百郁盘。八行书忽至，万镒金同看。鸡肋予何味，鹏翀尔展翰。故园丛桂好，何日共同欢。
0	0	0	0	0	0	0	1	0	0	0	0	下榻于南村氏（前守惠州筑忆雪楼以书招余） 其一,他时忆雪楼头望，悬榻江上待我来。今日越王台畔客，对床怀抱为君开。
0	0	0	0	0	0	0	0	0	0	0	1	初夏晚兴,微月破幽树，草露生夕凉。夏木纷已成，时禽暮归翔。閒花自白红，无人领幽芳。晚沐岸轻帻，披衣暂倘佯。外徇志自局，理会言可忘。俯仰婚宦初，未省离土疆。那知天壤内，有地名魏塘。朅来岁再华，及此身方强。岂但理茨栋，种树日望长。分将百年身，送老湖海荒。人生等如寓，何必还故乡。
0	0	0	0	0	0	0	0	1	0	0	0	次宋牧仲《村居即事》韵,渌波村畔噪林鸦，此日先生乐事加。老去可容閒种菜，春来又报早看花。翩翩舞对迎风燕，唯唯声催过雨蛙。传示新诗教属和，不嫌才尽手空叉。
0	0	0	0	0	0	0	0	0	0	0	1	过枫亭驿和周草庭巡检韵就寄,馈粮千里又南征，笑犯弓刀拥将星。汗血沙尘前后骑，檄书烽火短长亭。天连闽海团团白，山绕彭湖点点青。遥想环峰三十六，将军晏坐对沧溟。
0	0	0	0	0	0	0	0	0	0	0	1	过嘉兴再和钱陈群田园杂兴十首 其五,春田未致手亲畦，俸养何妨刺齿肥。常把一篇弘景传，殊途要欲有同归。
0	0	0	0	0	0	0	0	0	0	0	1	其二,先母亡时汝四春，先人辞世汝成人。二亲恩比乾坤大，一气情如手足亲。荆树愿同珠树好，棠华期与岁华新。故乡闻道逢艰日，生计无忘早晚勤。
0	0	0	0	0	0	0	0	0	0	0	1	赋得边马有归心,飞将驱天厩，乘秋踏大荒。三军呼骠骑，一战蹶名王。急难才堪老，横行势可当。嘶声悲汉月，顾影净胡霜。总辔阴山上，鸣镳瀚海旁。何如春草色，躞蹀向长杨。
0	0	0	0	0	0	0	0	1	0	0	0	柳,融融春色伴花荣，浓翠参差雨乍晴。低拂冷烟元亮宅，静笼明月亚夫营。叶浮晚水愁眉细，絮落春衣雪片轻。莫上隋堤思往事，万株萧索傍河声。
0	0	0	0	0	0	0	0	0	0	0	1	秋思,秋气动天地，恍然情未穷。故园应坠叶，昨夜又西风。白草侵危堞，寒涛接远空。支颐当此景，无语夕阳中。
0	0	0	0	0	0	1	0	0	0	0	0	秋分日呈陈楞山兼寄亦谙上人,拉瑟西风故故催，江鸿社燕共裴回。那知极浦水花老，又接绕篱岩桂开。隔岁相思同浊酒，几旬尘土挽纯灰。瘦权更在高寒顶，清露翻经坐石台。
0	0	0	0	0	0	0	0	0	0	0	1	巴州,深院严扃尽日闲，一年花事已全删。情同笼鸟难舒翼，行似枯僧正闭关。万里烟波通峡水，连朝云雾失涂山。故园遥在春江畔，那得扁舟纵往还。
0	0	0	0	0	0	0	0	0	0	0	1	钱塘怀古二首 其一,落木惊波入虏尘，新亭空集北来人。神州未复英雄老，王业偏安历数屯。万骑星屯潮卷夕，六宫云散草生春。百年江左偷安计，泉下惟应泣老臣。
0	0	0	0	0	0	0	0	0	0	0	1	出塞,沙场三万里，猛将五千兵。旌断冰溪戍，笳吹铁关城。阴云暮下雪，寒日昼无晶。直为怀恩苦，谁知边塞情。
0	0	0	0	0	0	0	0	0	1	0	0	其二 （一作古别离 二）古别离二首,郎本东家儿，妾本西家女。对门中道间，终谓无离阻。岂知中道间，遣作空闺主。自是爱封侯，非关备胡虏。知子去从军，何处无良人。
0	0	0	0	0	0	0	1	0	0	0	0	其二,剡曲稽山是故乡，人言景物似潇湘。三升花露春壶满，八尺风漪午枕凉。树合绿阴山鹊闹，盆镌紫石水栀香。回思乌帽京尘客，始觉幽居白日长。
0	0	0	0	0	0	0	0	0	1	0	0	菊,万卉趁枯死，香金斗晚葩。甘名应得露，野色岂如家。俗态惜迟暮，芳情谁怨嗟。重阳樽酒伴，不见牡丹花。
0	1	0	0	0	0	0	0	0	0	0	0	哭兄诗四首 其一,阮籍生前恸，黔娄死日贫。素书遗稚子，今事问何人。泉閟台空夜，阡开路岂春。缁衣一以敛，为谢洛阳尘。
1	0	0	0	0	0	0	0	0	0	0	0	哭鲍清卿 其一,立性全夷淡，移家避俗氛。酒醺驴倒载，吟苦鹤曾闻。连任虚分竹，长年祇爱云。伤心见儿辈，犹读旧时文。
0	0	0	0	0	0	1	0	0	0	0	0	寄会稽仲休山人,近携琴鹤游东越，曾接谈谐气味深。佛意已知师达了，儒书却为俗披寻。稽山有雪寒凝骨，鉴水无风冷彻心。别后相思向谁说，只应霜鬓暗相侵。
0	0	0	0	0	1	0	0	0	0	0	0	游吴山和韵,约客游灵壤，轻云弄薄阴。薰风自南起，红日未西沉。会合宁无意，盘桓夙有心。舍舟登古岸，乘轿入高岑。观览消尘梦，赓歌畏鸟吟。世途忘坎坷，精舍觅幽深。绿见琅玕树，香闻薝卜林。兴来缘涧曲，倦后坐溪浔。次第思归路，酕醄欲散襟。帽沾松下粉，衣挽棘梢针。蓬岛何须问，桃源抵用寻。良辰今不负，鬓雪任教侵。
0	0	0	0	0	0	0	0	0	0	0	1	黄刑部之陜西转运,百二秦川四塞宽，甘泉烽火报平安。泥书双笔迁郎署，粒食千金仰县官。江海半生抛别墅，关山何日解征鞍。定将鞭算资心计，流马功成国史刊。
0	0	0	0	0	0	0	0	0	0	0	1	赠钱塘诸肖鞠（可权）大令时宰江夏,廿年作官鬓初霜，未了名心为北堂。如此江山供吏隐，最难子弟尽文章。行车麦秀添新雨，卧阁香清梦故乡。可惜惠连今远隔，愁人草色满池塘。
0	0	0	0	0	0	0	0	1	0	0	0	拾穗许村童,拂拂新凉入，家家穫稻同。参差多滞穗，收拾许村童。满地禾频落，怜渠筥尚空。少多从汝得，小大共年丰。挈负归茅宇，欢呼谢主翁。晚来炊饭饱，牛笛弄松风。
0	0	0	0	0	1	0	0	0	0	0	0	中酒,春来中酒朝朝病，拥被高眠懒出门。草绿渐迷湖上路，花开未到郭西村。湘娥有瑟催归雁，楚客无书托故园。惆怅东风醒亦醉，梦中常是赋招魂。
0	0	0	0	0	0	0	0	0	0	0	1	其二,吴观峰高练影长，使君千骑下东方。故人不惜中原色，借尔登临望故乡。
0	0	0	0	0	1	0	0	0	0	0	0	读贾谊王粲传,白发悲王粲，青春羡贾生。万言词慷慨，一赋气峥嵘。吊屈心犹壮，依刘恨未平。怀贤坐长夜，斜月半窗明。
0	0	0	0	0	1	0	0	0	0	0	0	送春（一作杨衡诗）,三月三十日，春归日复暮。惆怅问春风，明朝应不住。送春曲江上，眷眷东西顾。但见扑水花，纷纷不知数。人生似行客，两足无停步。日日进前程，前程几多路。兵刀与水火，尽可违之去。唯有老到来，人间无避处。感时良为已，独倚池南树。今日送春心，心如别亲故。
0	0	0	0	0	0	0	0	0	0	0	1	葛岭怀古,明月香风十二楼，平章湖上恣句留。半间未许神仙占，后乐何知将士忧。蟋蟀声骄蘋草捷，鬼车啼断木棉秋。福华编就看如梦，流水桃花为尔愁。
0	0	0	0	0	0	0	0	0	0	0	1	夏日闲居,无事门多闭，偏知夏日长。早蝉声寂寞，新竹气清凉。闲对临书案，看移晒药床。自怜归未得，犹寄在班行。
0	0	0	0	1	0	0	0	0	0	0	0	城北庭,边草连沙白，燕云拥汉青。将军眠塞垒，使者拜王庭。金帛三千乘，和亲七十龄。豺狼甘血肉，骐骥老林坰。秋色榆将落，书生涕但零。边尘何日靖，愿一震皇灵。
0	0	0	0	0	0	1	0	0	0	0	0	寄王汉阳,南湖秋月白，王宰夜相邀。锦帐郎官醉，罗衣舞女娇。笛声喧沔鄂，歌曲上云霄。别后空愁我，相思一水遥。
0	1	0	0	0	0	0	0	0	0	0	0	大水伤田家,沙头秋日黄，烟水白茫茫。无处分畦畛，伤时贵秕糠。家鹅随野鹜，农父作渔郎。禹力成千古，孤吟欲断肠。
0	0	0	0	0	1	0	0	0	0	0	0	游孙山观祭李介节先生祠和纪半樵韵,出北探薇径，墙东避世天。龙腥流笕细，蟹眼沸垆圆。尚挟云胥恨，真同徐市仙。梅花黄叶里，村酒酹年年。
0	1	0	0	0	0	0	0	0	0	0	0	酬马伯起,西山匿白日，风悽雪以繁。念兹岁云暮，忧来感无端。朝华既已萎，百草亦凋残。顾我同游子，劲节凌岁寒。俛首事千古，担石聊自安。大雅久沉没，感君振其澜。兴至鼓琴瑟，扬徽试一弹。一弹清商曲，下里难为欢。愿托钟期侣，知音起长叹。
0	0	0	0	0	0	0	0	0	0	0	1	寄辛幼安二首 其一,我屋与君室，济河南北州。相逢楚天晚，却看蜀江流。老境浑能迫，妖氛竟未收。何时一廛地，归种故园秋。
0	0	0	0	0	0	0	0	0	0	0	1	其三,每将香剂学江梅，及嗅梅花始觉非。月夜故园浮动处，攀条嚼蕊几时归。
1	0	0	0	0	0	0	0	0	0	0	0	莫走柳条词送别（一本无莫走二字）,南陌伤心别，东风满把春。莫欺杨柳弱，劝酒胜于人。
0	0	0	0	0	0	0	0	0	0	0	1	神州寄友,沧海茫茫叙远音，何人不发故乡吟。十年故旧三生梦，万里乾坤一寸心。秋水夜看灯下剑，春风时鼓壁间琴。迩来自愧头尤黑，赢得人呼小翰林。
0	0	0	0	0	1	0	0	0	0	0	0	哭故人,生死久离居，悽凉历旧庐。叹兹三径断，不践十年馀。古木巢禽合，荒庭爱客疏。匣留弹罢剑，床积读残书。玉没终无像，兰言强问虚。平生不得意，泉路复何如。
0	0	0	0	0	0	0	1	0	0	0	0	游丹霞山不果寄澹公,沃洲不可到，叹息久离群。远水人空返，东风草又薰。茶林春雨足，竹涧暗泉分。日暮山中客，多应咏碧云。
1	0	0	0	0	0	0	0	0	0	0	0	宫怨,杨柳枝疏见月痕，夜香烧了锁宫门。琵琶不有愁人听，谁识声中是怨言。
0	0	0	0	0	0	1	0	0	0	0	0	寄萧四上舍,柳色千条过一春，相思两地正愁人。乍辞簪组成飘泊，甘向林泉学隐沦。锦字不来劳晓梦，玉琴无意染芳尘。飞花日日随流水，好把金樽到手频。
0	0	0	0	0	0	1	0	0	0	0	0	寄王侪峤太史,高张梦里说相思，别后知君到玉墀。此去好称牛马走，凭谁敢夺凤凰池。何缘骨相人多怪，毕竟文章世早知。羡煞书声最清处，夜深仙月上桐枝。
0	1	0	0	0	0	0	0	0	0	0	0	采莲曲,采莲莫采多，采多茎伤手。手伤有时好，伤我池中藕。
0	0	0	0	0	0	0	1	0	0	0	0	其九,四海同文轨，大道无回曲。琐兮远游子，岐路自相逐。岐路多荆榛，翳翳迷人目。彳亍尚多艰，伤哉千里足。谓尔尔不信，覆谓予言渎。俛仰多所怀，谁能事休复。歌我鹿鸣诗，聊以慰幽独。
0	0	1	0	0	0	0	0	0	0	0	0	至王家庄风沙骤作,知是山阴近，风威特地寒。惊沙鸣索索，落叶聚团团。铁笥腰间重，戎衣马上难。章台冶游子，不向塞垣看。
0	0	0	0	0	0	0	1	0	0	0	0	哭赵谷林四绝句 其一,卅载心交类饮醇，道南宅近更情亲。谁知渐老多寥落，才入新年哭故人。
0	0	0	0	0	0	0	0	0	0	0	1	挽翁顺卿宪史,读书读律已称贤，孝友尤闻远迩传。方喜故园归栗里，还愁沧海变桑田。多登乌府三千日，梦熟黄粱五十年。愧我平生曾识面，欲携鸡絮酹新阡。
0	0	0	0	0	0	0	0	0	0	0	1	征人怨 其一,满面胡沙满目尘，相逢都是转蓬身。十年边塞家无信，二月关山草不春。逐队惟调鏖战马，盼归应念倚闾人。夜深未敢登台望，多恐青枫化鬼燐。
0	0	0	0	0	0	0	0	1	0	0	0	瀑布,苍崖入青冥，飞泉下岩顶。薄风春雷怒，照月秋练迥。清润冷书幌，轻柔媚茶鼎。挥弄自忘归，赏心意谁并。
1	0	0	0	0	0	0	0	0	0	0	0	宫怨 其一,逐队彤庭数载间，何曾两度侍宸班。略胜远嫁胡沙去，才得君王一动颜。
0	0	0	0	0	0	0	0	0	0	0	1	其二,四月覃山茶树香，蹋歌采茶多女郎。孤亭小池长杜若，斜川细雨飞鸳鸯。岛屿历历渺云水，烟波茫茫连大荒。眼中春花复欲尽，未得及春归故乡。
0	0	0	0	0	1	0	0	0	0	0	0	哭宪佥帖君泽,不死清湘死桂城，惟天可表此忠贞。诸贤坐失同盟约，一木难支大厦倾。临难儒臣能死节，流芳国史定标名。北门留得模糊血，岁岁惟应劲草生。
0	0	0	0	0	0	0	0	0	0	0	1	其四,山气生寒著缊袍，荆扉寂寂掩蓬蒿。六虚妙用参周易，九辨悲吟和楚骚。霜落故园思穫稼，秋深邻圃看收□。三杯浊酒成微醉，梦到莠皇一枕高。
0	0	0	1	0	0	0	0	0	0	0	0	游西山,龙轴开天甸，灵岳表皇畿。氤氲霭佳气，窅邈飞丹梯。仰瞻出九穹，俯视尽八维。日宫凭汉构，星观接云栖。香泉下筠壑，辇道回松溪。玲珑信天造，合沓骇神迷。伊余欣独往，攀陟阅多奇。千岩盘福地，百卉濯仙姿。绮丽驾洛中，雄赫卑关西。鸿图允巩固，灵长亿万斯。
0	0	0	0	0	0	0	0	0	0	0	1	其三,樽酒重阳泛菊英，此时应得到家庭。奔趋试席虽深贯，囚锁文闱苦未经。梦入故园时栩栩，愁侵衰鬓欲星星。评文赖有金闺彦，敏手从来号震霆。
0	0	0	0	0	0	1	0	0	0	0	0	寄博兴杜广文,山窗枕前水，北落锦秋湖。湖上故人远，山中清兴孤。何时欹短棹，载月入菰蒲。极目相思处，遥天秋雁呼。
0	0	0	0	0	0	0	0	0	0	0	1	塞下曲,暝色满西山，将军猎骑还。隔河见烽火，骄虏夜临关。
0	0	0	0	0	0	0	0	0	0	0	1	秋夜,药饵扶衰疾，琴书返故园。陶公方止酒，乐令且清言。烟鸟宿沙际，露萤明草根。尘嚣不到处，此意与谁论。
0	0	0	0	0	0	0	0	0	0	0	1	陶渊明归去图,满目山河非典午，为米折腰何独苦。便从彭泽赋归来，买得兰舟到江浒。家中长物虽长在，黄菊可携松可抚。五株杨柳万条烟，依旧清阴上门户。逍遥九日坐篱下，那得香醪具尊俎。故人忽使白衣送，不畏山村暮冲虎。今宵倾倒期尽醉，己觉故乡皆乐土。丹青写入图画中，峻节高风照千古。
0	0	0	0	0	0	0	0	0	0	0	1	北行江上日望舍弟南归信息 其一,自尔封书作逐臣，天涯消息望归人。不信江头芳草色，故园犹有棣华春。
0	1	0	0	0	0	0	0	0	0	0	0	作古木图题寄刘廷信都宪十韵,郁郁中山木，生来夐绝伦。栽培元得地，挺拔易逢春。秀美藏中盛，英华发外新。苦心终自保，直节待时伸。独立冰霜后，清当雨露辰。乔然超桧柏，俯若庇荆榛。荐庙升华栋，为舟绝要津。用因材大晚，事类梦求亲。霁月岩廊表，春潮野渡滨。甘棠不重见，凄断旧游人。
0	0	0	0	0	0	0	0	0	0	0	1	清明日忆乡中诸友,今朝又改清明火，一簇人家处处烟。寄语故园桃李树，看花载酒是何年。
0	0	0	0	0	0	1	0	0	0	0	0	十九日至都门次巩仲至立春日见寄韵,客子沙头饮饯时，美人溪上正题诗。栗斋寒尽相思早，竹阁春闲拜赐迟。别后著书逾汗马，闲中读易见灵龟。何由洗砚居兄左，快斧麾天看一斯。
0	1	0	0	0	0	0	0	0	0	0	0	春日山村写事三首 其一,柳阴深处是吾庐，渔舍田家共一墟。阮籍宾朋多嗜酒，郑玄奴仆谩知书。长生不待烧丹灶，安步惟消下泽车。昨日东郊春雨足，科头犹自带经锄。
0	0	1	0	0	0	0	0	0	0	0	0	登苏门山啸台,啸法如可学，嵇生病未能。从来君子狱，谁不愧孙登。
0	0	0	0	0	1	0	0	0	0	0	0	钱塘怀古题仙源云仍家谱,南渡戎衣寄海壖，中原王气集幽燕。寒潮落日三千里，秀麦东风六十年。梦里玉鱼无葬地，劫馀金像出中天。谁知客子登临处，已后当时尚惘然。
0	0	0	0	0	0	0	0	0	0	1	0	龙德故宫怀古八首 其六,却许邦昌为纪信，浑将秦桧作程婴。甘心江左成东晋，长使英雄气不平。
0	1	0	0	0	0	0	0	0	0	0	0	哭金秀才,月落江湖夜已阑，故人别后见应难。西风吹散清宵梦，肠断霜天雁影寒。
0	0	0	0	0	0	0	0	0	0	0	1	夜坐,不寐坐来久，无家席屡移。窗风书叶乱，檐雨漏声疑。客鬓惊秋早，乡心欲旦迟。扁舟沧海上，谁和竹枝词。
0	0	0	0	0	0	1	0	0	0	0	0	寄张昭度,知君多暇豫，山县少追胥。日晏未鸣鼓，夜分犹诵书。相思千里外，一见二年馀。锦水连三峡，时通双鲤鱼。
0	0	0	0	0	0	1	0	0	0	0	0	得王叔华都中书却寄,高阁倚徘徊，相思桂树开。人从吴下别，书自日边来。异地谁知己，清时独爱才。怜君明月夜，寂寞上金台。
0	0	0	0	0	0	0	0	0	0	0	1	晚次乐乡县,故乡杳无际，日暮且孤征。川原迷旧国，道路入边城。野戍荒烟断，深山古木平。如何此时恨，噭噭夜猿鸣。
0	0	0	0	0	0	1	0	0	0	0	0	涵江寄伯固,囊山十里涵江市，不见涵江见溪水。溪边柴门占青竹，市上高楼夹苍梓。市南故人黄省郎，后峰自垒对茅堂。一旦相思辄命驾，岂无消息到君傍。
0	0	0	0	0	0	0	0	0	0	0	1	戏马台怀古,一掬英雄泪，犹传戏马台。锦衣才故里，红粉倏飞灰。百战驱秦暴，诸生为鲁哀。此间近芒砀，云气未曾来。
0	0	0	0	0	0	0	0	0	1	0	0	游月河寺次韵顾光禄（时送张廷玺郎中还南京） 其一,空门坐隔河，风柳扇微和。晓色城头尽，春声水上多。过墙燕市酒，倚席渭城歌。不尽游人兴，诗悭可奈何。
0	0	0	0	0	0	1	0	0	0	0	0	忆庭前竹,霜色遥怜修竹残，无人千里报平安。东风若解相思意，好护新枝待我看。
0	0	0	0	0	0	1	0	0	0	0	0	早春燕城怀古,秋月春花不可论，关河形势古来存。燕归邃阁铜鸾坠，人散高门石兽蹲。牛引柴车穿柳巷，马衔霜草出花园。由来在德非关险，不独阿房可断魂。
0	1	0	0	0	0	0	0	0	0	0	0	其十六 秋笛,苦调烦声急更迟，戍楼羌笛不胜悲。谁怜战久人先老？可念兵残将自疑。月黑关山全失道，风高杨柳半无枝。遥知朔漠烟尘惨，不似南征马上吹。
1	0	0	0	0	0	0	0	0	0	0	0	哭微之二首 其一,八月凉风吹白幕，寝门廊下哭微之。妻孥朋友来相吊，唯道皇天无所知。
0	0	0	0	0	0	0	0	0	0	0	1	其二十四,颇动怀乡心，昨夜梦乡里。梦见城中云，下照大江水。江屋如渔台，芙蓉间兰芷。春露晨有香，秋霜夕生绮。自我二月行，西风近将起。鸥鸟怀故人，时窥旧凭几。且作慰远书，缄之浼红鲤。
0	0	1	0	0	0	0	0	0	0	0	0	戏题所见,田家不遣儿牧猪，老乌替作牧猪奴。不羞卑冗颇得志，草根更与猪为戏。一乌驱猪作觳觫，一乌骑猪作骐骥。骑之不稳驱不前，坐看顽钝手无鞭。人与马牛虽各样，一生同住乌衣巷。叱声哑哑喙欲乾，猪竟不晓乌之言。骑者不从驱者斗，争牛讼马傍无救。猪亦自食仍自行，一任两乌双斗争。不缘一童逐乌起，两乌顷刻斗至死。
0	0	0	0	0	0	0	0	0	0	0	1	寄怀邱献琛姬琢斋沈小梅,荷气袭树榭，桐阴高画楼。人如明月远，梦与故乡留。团扇余残暑，遥砧入早秋。有怀苕霅路，日暮共扁舟。
0	0	0	0	0	0	1	0	0	0	0	0	寄子文友,古人湮没不能见，交道陵夷真可哀。与子碧江相别后，到今青眼未曾开。几伤尺素无人寄，犹喜新鸿昨夜来。怀抱相思长抑郁，燕居还念此心哉。
0	0	0	0	0	0	0	1	0	0	0	0	夏夜对月怀吴子福,山房尘虑绝，寂寞亦堪怜。明月高楼笛，青毡独夜眠。砧声连汉苑，竹色淡江烟。竟夕难成赋，怀君益渺然。
0	0	0	0	0	0	1	0	0	0	0	0	塞外得李伯承比部见寄诗有感,蓟门春草易临岐，回首风尘始自悲。鸿雁书来明月戍，故人吟罢白云司。曲中杨柳知相忆，别后刀环未可期。闻道朱弦多怅望，莫将流水受人疑。
0	0	0	0	0	0	0	0	0	0	0	1	寄王希颜二首 其一,故人哭母南归后，闻在云居湖水西。綵服凄凉悲日暮，素冠欹侧任风低。山中驯鹿时时见，林上慈乌夜夜啼。丘垄旧栽松树子，秋来应得与人齐。
0	0	0	0	0	1	0	0	0	0	0	0	读钱申伯与仲弟唱和次韵见意,未忘世故似梅仙，謦欬那离狗马间。肯信片言功若药，坐使四海安如山。从来疗疾应须艾，宁有艾丸如许大。扁鹊先知今岂无，和缓高谈良有在。钱郎志气绝可人，不减风流温太真。新诗欲嗣汲黯直，陋巷更甘原宪贫。我有故园依北阜，松菊归来知好否。著鞭愿子勉为先，我已摧颓瞠若后。
0	0	0	0	0	0	1	0	0	0	0	0	怀从叔川中,忆自沧江别，秋风泪满衣。已嗟行路远，况复寄书稀。雪尽巴流急，云深栈树微。相思如杜宇，长绕锦城飞。
0	0	0	0	0	1	0	0	0	0	0	0	河豚味在诸鱼之下仅腹中腴可赏昔人目以西施乳亦稍誇矣余骤食此鱼颇有声过其实之叹戏题一绝以俟定论物固有遇不遇也,掩映银盘白玉壶，质如鸡卵味如酥。若将西子胸前较，未必鸱夷泛五湖。
0	0	0	0	0	1	0	0	0	0	0	0	冬夜怀遐亭 其一,皎皎西飞月，愁心欲寄难。故人千里隔，树影一庭寒。诗句凭谁赏，星躔祇独看。无穷惆怅意，吟望自盘桓。
0	0	0	0	0	0	0	1	0	0	0	0	哭赵别驾子野,年高唐进士，官小魏诸王。落落青云步，朣朣古锦囊。笔随文冢瘗，剑返虎丘藏。分得闲风月，湖山不掩光。
0	0	0	0	0	1	0	0	0	0	0	0	大梁怀古三首 其一,高堞犹传古大梁，兴亡劫历几沧桑。七雄扰攘干戈地，五季纷纭磈礧场。菟苑草荒空暮雪，隋堤柳尽澹斜阳。繁华回首添惆怅，只有河流日夜忙。
0	0	0	0	0	0	0	0	1	0	0	0	望庐山,一望庐峰紫翠丛，荒祠古刹莽云中。钟声远听何人至，诗社遥看此日空。白鹿去时春不尽，玄猿啼处月偏浓。胜游我亦心偏壮，肯为浮名逐短蓬。
0	0	0	0	0	0	0	0	0	0	0	1	赠封比部金翁 其一,绯衫不碍鬓丝苍，令子承恩在帝乡。欲识故园山色好，一官犹号白云郎。
0	0	0	0	0	0	1	0	0	0	0	0	晚日湖上寄所思,与君为近别，不啻远相思。落日平湖上，看山对此时。
0	0	0	0	0	0	0	0	0	0	0	1	和浣云九姑征夫之作,风高万木啸，胡笳悲清秋。临河抚长剑，慨然中心忧。忆昔虏氛炽，杀气冲斗牛。丈夫志四方，不顾儿女愁。奋志辞乡里，驱马长悠悠。名王系颈归，胡骑屡见收。清霜已满鬓，陇水停不流。一身经百战，偏裨多封侯。人生趋王事，岂为身命谋。苟得展怀抱，麟阁非所求。
0	1	0	0	0	0	0	0	0	0	0	0	次韵乐天村居卧病 其一,岩桂花已空，时节秋尚暮。丛菊夹径幽，犹未金钿露。好客唤不来，衰疾推不去。山园何寂寥，秋声起竹树。西郊远尘境，更在山崦住。自应亲友绝，休问何以故。
0	0	0	0	0	0	0	0	0	0	0	1	首春思归,新烟旧雨叹沉沦，又过江城十月春。杨柳渐看能赠别，故园芳草未归人。
0	0	0	0	0	1	0	0	0	0	0	0	登超然台还过云居寺同曹德馨苏惇元,岩根梦斸古桃花，天绮中霄落绛霞。左右神仙金阙侣，玲珑楼阁玉真家。漫披浊雾怜尘世，且叩空钟问释迦。丛桂晚阴风不扫，经坛秋冷月眉斜。
0	0	0	0	0	0	0	0	0	0	0	1	其二,南朝痛史老犹温，风雨巴山夜闭门。金粉飘零三月尽，关河破碎几人存？花开问是谁家土？日暮欲归何处村？亦信佳兵终必衄。故园松菊不堪论。
0	0	0	0	0	0	0	0	0	0	0	1	其二,料得南游客，于今欲白头。好为将母计，莫惜折腰愁。远道偏多雨，怀人畏及秋。那知故乡客，十月未披裘。
0	0	0	0	0	0	0	1	0	0	0	0	金陵道中寄,忍苦待知音，无时省废吟。始为分路客，莫问向隅心。峤翠藏幽瀑，枝风下晓禽。忆君秋欲尽，马上秣陵砧。
0	0	0	0	0	0	0	0	0	0	0	1	桐江舟次忆仓山同人,故园何处是，云树思依依。岁晚鸥盟冷，潮寒鲤信稀。滩声喧水碓，帆影掠鱼矶。系缆荒村近，含情倚夕晖。
0	0	0	0	1	0	0	0	0	0	0	0	游天界寺①,联骑春游入化城，松风涧水自泠泠。山门迎日诸方仰，劫火何年此地经。故事放参僧不语，遗基犹在草长青。西庵看竹流连久，归路冥冥暮雨零。
0	0	0	0	0	0	0	0	0	0	0	1	经故居,到溪田作圃，环堵树为门。老忆先庐在，贫知草座温。三迁时己后，二纪恨空存。旧事无人话，斜晖满故园。
0	0	0	0	0	0	0	0	1	0	0	0	张仲甫舍人闻余改役东河以诗志喜因叠寄谢武林诸君韵答之二首 其一,一舸浮江木叶秋，传闻飞鹊过扬州。自羞东嶂难为役，漫笑西行不到头。供奉更吟中道放，杜陵犹想及关愁。故人喜意看先到，高唱君家八咏楼。
0	0	0	0	0	0	0	0	0	0	0	1	荅从弟幼成过西园见赠,一身自潇洒，万物何嚣諠。拙薄谢明时，栖闲归故园。二季过旧壑，四邻驰华轩。衣剑照松宇，宾徒光石门。山童荐珍果，野老开芳樽。上陈樵渔事，下叙农圃言。昨来荷花满，今见兰苕繁。一笑复一歌，不知夕景昏。醉罢同所乐，此情难具论。
0	1	0	0	0	0	0	0	0	0	0	0	宿田家望武夷山,仙崖蓄灵异，怪石盘空曲。一水隔花源，千峰入茆屋。金芝暖逾秀，瑶草寒更绿。云中武夷仙，一一颜如玉。白马去不归，玄猿叫相逐。昔陪丹丘侣，酣歌紫霞谷。鸡鸣洞天晓，落月在林木。空瞻仙子高，旧梦那可续。荒林激悲风，日入对樵牧。伫立望归云，解衣田舍宿。
0	0	0	0	0	1	0	0	0	0	0	0	边城角,夜夜榆关索莫声，西风吹散不胜情。将军雉堞龙蛇动，壮骑阴山觱栗鸣。月色凄凉寒共到，雁声嘹唳惨相并。离鸾绝谷知多少，愿得君王念远征。
0	0	0	0	0	0	0	0	0	0	0	1	题钱叔宝临大姚村图,王孙自是真龙种，画笔居然掩虎儿。何必大姚村下问，米家山色见应知。
0	0	0	0	0	0	0	0	0	0	0	1	咏史,入关不守旧山河，汉用张良作网罗。垓下不知兵已合，夜深方讶楚人多。
0	0	0	0	0	1	0	0	0	0	0	0	田园杂兴,半生灯火误牛衣，晚岁才能悟昨非。雨笠半攲将犊去，丝车细捲趁蛾飞。粟生烧地山宜老，草烂新畬水正肥。莫道劳生何日息，迩来是事喜忘机。
0	0	0	0	0	0	0	1	0	0	0	0	石门怀古寄诸大（九鼎）,石门山中瀑布水，奔流直下青云里。晴日遥看细雨飘，中林近见微风起。谢公当日此山悽，晞发阳阿路不迷。已遣连岩移密竹，还营高馆对回溪。昔贤胜迹今游眺，佳处犹能领其要。我亦沉冥山水人，振衣便可称同调。芳尘瑶席已无存，惟见苕峣双石门。不携江海同车客，何处相期知者论。
0	0	0	0	0	0	0	0	0	0	0	1	忧村氓,世道日纷纭，人人自忧切。路逢村老谈，吞声重悲噎。我里百馀家，家家尽磨灭。休论富与贫，官事何由彻。县帖昨夜下，羁縻成行列。邻里争遁逃，妻儿各分别。莫遣一遭逢，皮骨俱碎折。朝对狐狸啼，暮为豺虎齧。到官纵得归，囊底分文竭。仰视天宇高，纲维孰提挈。但恨身不死，抑郁肠中热。南州无杜鹃，诉下空啼血。
0	0	0	0	0	0	0	0	0	0	0	1	新年,江上年华与浪奔，天涯心绪向谁论。持竿本住桐庐岸，被褐偶来金马门。足蹑风云非老事，鬓垂霜雪是愁痕。韭苗齑叶添新绿，昨夜东风入故园。
0	0	0	0	0	1	0	0	0	0	0	0	游大名寺,四望隋堤俱旧址，独留萧寺点空村。净将明水初开鉴，閒却迷楼不闭门。垂柳飞丝零白鹭，行厨引火出黄昏。总当天末多惆怅，可是盈虚酒一尊。
0	0	0	0	0	0	0	0	1	0	0	0	黄村,平天雨气散微茫，春树连村郁露光。猎苑青林开鹞道，市门黄砾筑驼场。珍珠压缶床槽熟，翡翠升槃野豆香。上马欣然得酣饱，朝暾隐隐见扶桑。
0	0	0	0	0	0	1	0	0	0	0	0	为陈安素题洞玄子所寄墨梅,江郭遥闻鹤上笙，也将仙墨寄多情。相思几度閒花落，厌听孤城一笛声。
0	1	0	0	0	0	0	0	0	0	0	0	哭黄伟山内兄 其一,世事沧桑叹不常，死生大矣岂徒伤。酒垆感慨怀中散，琴曲凄凉泣孟尝。念旧重挥今日泪，招魂几断故人肠。素车白马何由达，营奠空持一瓣香。
0	0	0	0	0	0	0	0	0	0	0	1	其五,我昔游燕冀，道逢边戍子。问子何方来，言从北海涘。阴山雪迷人，冰澌生马尾。虏骑纵复横，夹阵石与矢。主师多谋猷，帐下尽猛士。封侯在偶然，转战何当已。军中多约束，浩荡返乡里。
0	0	0	0	0	0	0	0	0	0	0	1	采莲曲,南风挥挥水上来，五月六月芙蕖开。红妆绿鬓谁家女，青苧缝裙一色裁。船头摘花歌且坐，船尾夷犹摇浆和。忽惊山雨过横塘，撑入柳阴看雨过。晴来复爱锦云柔，争唱斜阳不肯休。趁得落潮归又晚，一弯新月在溪头。
0	0	0	0	0	0	0	0	1	0	0	0	进帆石门怀古,春至景渐暄，舟行日堪玩。矧抱昔人心，而怀斯世叹。平陂互倚伏，今古如宵旦。石门虽夙游，风物亦殊观。积峡启奔流，平沙衍高岸。帆回断飙急，棹去馀萍散。融融出渚云，役役将归雁。卷舒宁自期，寒暑为谁换。浮生贵不朽，金石有销烂。仰羡楼船人，英声烜西汉。
0	0	0	0	0	0	1	0	0	0	0	0	舟泊沙坪怀赵伯良孝廉（一本作怀易宣人）,天空夜如洗，雨后几星明。海气浮孤屿，亭亭缺月生。推篷抚瑶轸，江岸静无声。弹作相思曲，怀哉一水盈。
1	0	0	0	0	0	0	0	0	0	0	0	咸阳览古,长安西出咸阳道，行尽平沙渭水澄。便欲题诗怀往事，伤心忍见汉诸陵。
0	0	0	0	0	0	0	0	0	0	0	1	题待渡图,停骖长林下，送目大江表。故园虽在望，山径尚深窈。招招舟子来，一苇横波小。松菊倘犹存，归耕远纷扰。
0	1	0	0	0	0	0	0	0	0	0	0	寄外,思君客路冒风霜，独上妆楼望帝乡。最是离人肠断处，长堤衰柳挂斜阳。
0	0	0	0	0	0	0	1	0	0	0	0	送道士薛季昌还山,洞府修真客，衡阳念旧居。将成金阙要，愿奉玉清书。云路三天近，松溪万籁虚。犹期传秘诀，来往候仙舆。
0	0	0	0	0	0	0	0	0	0	0	1	望钟山,伫立望钟山，阳春更萧瑟。暮寻北郭归，故绕东冈出。
0	0	0	0	0	0	1	0	0	0	0	0	秋日怀元晦,叶落不胜秋，山空退烦暑。高斋读书罢，枕臂听残雨。霭霭野云昏，翻翻坠红舞。中虚万思息，动静理可睹。敬直如有存，勇进忽无所。要当涵濡得，未易气力取。林□传秋声，晚色霁宫宇。肃骚节物变，仰伏冥鸿举。谁与会心期，怀君自延伫。
0	0	0	1	0	0	0	0	0	0	0	0	村居二首（此下系前家居时作） 其二,山人颇好事，蓬户掩还开。四野绿禾满，三秋白雁来。授衣裁短褐，饮蜡献新醅。即此堪投老，栖栖竟何哉。
0	1	0	0	0	0	0	0	0	0	0	0	哭押牙四寂,哀哉存殁苦难量，共恨沦流处异乡。可叹生涯光景促，旋嗟死路夜何长！空令肝胆摧林竹，每使心魂痛渭阳。缧绁时深肠自断，更闻凶变泪沾裳。
0	0	0	0	0	0	0	0	0	0	0	1	其九,涸鲋思甘泽，归鸿翼顺风。物情资化育，生意蔼昭融。树色烟霞外，湖光罨画中。故园天共远，时得梦魂通。
0	0	0	0	0	0	0	0	0	0	0	1	怀公羽山人,秋风鸣旧林，万里故人心。感此萧条色，何如关塞阴。未栖珠树鹤，久废石床琴。古道无时赏，松扃待尔寻。
0	0	0	0	0	0	0	0	0	0	1	0	雨,已从人日雨，漠漠浃旬连。漫绿春头草，仍迷夏口船。雷声喧浦近，农事悯时先。预恐为灾沴，悁悁夜炬前。
0	0	0	0	0	0	0	0	0	0	0	1	茗川为徐子明题,忆卜城中已岁年，故园云物尚依然。神清不断爱茶癖，官瘦真无食肉缘。龙焙禁前收紫笋，玉尘销尽见清烟。葛溪一水来天地，自在中流陆羽船。
0	0	0	0	0	0	0	0	0	1	0	0	其三,征人怨苦寒，关塞更漫漫。石堡依山峻，沙场并海宽。徒行随博望，仗剑斩楼兰。邀取麒麟画，祇令后代看。
0	0	0	0	0	0	0	0	0	0	0	1	其二,亲承锁钥镇雄关，拟复中原济险艰。兴晋预陈淝水阵，覆吴思保会稽山。何期狼跋难回顾，遂至龙髯不可攀。入赣出闽今已矣，旌旗凄断故乡还。
0	0	1	0	0	0	0	0	0	0	0	0	乞补外出江皋待命泊伟观二首 其一,经年充拾遗，一字无所补。岂不怀故乡，念方事新主。一朝冒超迁，循墙不遑处。宁离人间世，亦恋行在所。有亲方赖禄，有子方应举。守道在守官，奈当事斯语。
0	0	0	0	0	0	0	0	0	0	0	1	其二,逆旅新寒入，荒林败叶飞。乡心空自动，衰病不能归。
0	1	0	0	0	0	0	0	0	0	0	0	游翠云关和吴山人,白云回绕翠云关，吾辈登临乐意閒。树拂微烟秋淡淡，港通晴瀑夜潺潺。悲风卷地虎坐石，黑气贯天龙在山。老衲平生不迎客，避人深入竹林间。
0	0	0	0	0	0	0	0	0	0	0	1	分题得泗亭怀古送友别,舣棹閒登泗上亭，残碑犹载旧时铭。鹿亡自合归隆准，蛇断何为泣素灵。芒砀山头云漠漠，沛丰城下水泠泠。大风急起歌台莫，舟子开帆未肯停。
0	1	0	0	0	0	0	0	0	0	0	0	其六 江城暮听笳,幕府秋笳起，随风度海濆。哀音摇落日，逸响度寒云。断续边鸿羽，飞扬塞马群。万方烽燧熄，无拟玉关闻。
0	0	0	0	1	0	0	0	0	0	0	0	湘川怀古,湘水终日流，湘妃昔时哭。美色已成尘，泪痕犹在竹。
0	1	0	0	0	0	0	0	0	0	0	0	哭冯深居常簿,泛宅江湖上，萧萧两鬓皤。祇知衣可典，不厌客来多。文富家安有，名高实若何。身前身后事，令我起悲歌。
0	0	0	0	0	0	0	0	0	0	0	1	其二 拟孟郊,晓风有暴信，暮蝉无好声。晓风与暮蝉，自与时节争。独客辞故乡，推车谒梁城。梁城道迢递，区区役吾生。不如归旧山，藜藿安性情。
0	0	0	0	0	0	0	0	0	0	0	1	夜出神武门,马散天街阔，长堤偃玉虹。空林晴雪后，寒月水烟中。人聚平桥火，鸦翻古栝风。梅花香载路，清夜故园同。
0	0	0	0	0	0	1	0	0	0	0	0	题画梅寄吴子化,建康姑孰雪飞时，庾亮楼中坐赋诗。春送一枝钟阜早，江头南望寄相思。
0	0	0	0	0	0	1	0	0	0	0	0	舟中有怀林待用,渺渺长波映远空，依依新柳扬春风。相思人在青山外，尽日舟行细雨中。汲黯身为汉廷重，杜陵诗到锦城工。天王明圣江湖远，嬴得驱驰两面蓬。
1	0	0	0	0	0	0	0	0	0	0	0	宫怨,泪粉羞临宝鉴前，淡妆争似旧婵娟。一言曾忤君王意，闭在长门十五年。
0	0	0	0	0	1	0	0	0	0	0	0	盱眙县怀古用杜工部九成宫韵,盱眙南山湄，泗城浸如臼。雉堞宛然围，流波荡缺口。城心矗浮屠，晃朗存户牖。想当水未潴，山城大于斗。洪涛倾天吴，巫支祁骇走。遂使妇子居，竟作蛟鼍薮。导川顺水性，神禹功不朽。水由地中行，妙用传希有。后乃违厥度，湮水水失守。宣防英哲能，法鉴千载后。长空松风回，凭轩惆怅久。掘地伊何人，注海重搔首。
0	0	0	0	0	0	0	0	0	0	0	1	寄怀管钟石使君,几年海寺起泷云，泷水清清忆使君。秋菊正开官酒熟，霜鸿才下郡齐闻。乡心易对青山薄，诗兴閒从碧树分。閒把好香烧夜月，此中无限在高旻。
0	0	0	0	0	1	0	0	0	0	0	0	将卜兰芷村居留别郡中在仕,兰芷江头寄断蓬，移家空载一帆风。伯伦嗜酒还因乱，平子归田不为穷。避世漂零人境外，结茅依约画屏中。从今隐去应难觅，深入芦花作钓翁。
0	0	0	0	0	0	0	0	0	0	0	1	园蔬十咏（录二首） 其一 波棱,清斋漫引龙池水，自灌波棱出不迟。却忆故园春雪里，满畦寒玉碧差差。
0	0	0	0	0	0	0	0	0	0	0	1	其二,爱尔不能住，高楼空暮思。浮云连日脚，流水绕天涯。未有孙阳遇，虚烦楚客辞。故园江上好，风咏况相宜。
0	0	0	0	0	0	0	0	0	0	0	1	胡姬曲二首书苏武别归图 其一,汉子辞归跨塞骝，飞尘沙碛泪难留。依依望断南天雁，羞涩愁添独倚楼。
0	1	0	0	0	0	0	0	0	0	0	0	夏驾湖晚步怀古（吴王夏月车驾避暑之地）,岂独吴王事可怜，人生回首总凄然。空嗟落日犹如梦，不记东风几换年。宝驾迹消前古地，菱歌声断晚凉船。如今城郭都迁变，茅屋荒颓草积烟。
0	1	0	0	0	0	0	0	0	0	0	0	游兴福寺,千载破山兴福寺，六朝栝桂郁云烟。老僧圆塔伤花落，潭影空人更怆然。
0	0	0	0	0	0	0	0	0	0	0	1	阴山观猎和赵待制回文,围猎看人放海青，黑山峡口路交横。飞鸿雨湿云天远，去马风寒雪塞平。归客北边关柝击，过军西畔寨灯明。巍巍殿帐毡房煖，衣铁冷深更鼓鸣。
0	0	0	0	0	0	0	0	0	0	0	1	哭潘致中,气夺今朝得赴时，未违旬日尚论诗。出生入死元无间，富不如贫可勿疑。行若寻常非世有，洒然语笑至今悲。独因人重遗传画，题记春来绝笔辞。
0	0	0	0	0	0	0	0	0	0	0	1	题定光寺（与洵侄期集）,为怜山色好，百里赴幽期。叠嶂生寒早，脩林出日迟。年华空晼晚，时事竟艰危。咫尺故园在，题诗有所思。
0	0	0	0	0	0	0	0	0	0	0	1	秦淮客舍除夕呈大兄,兄弟喜连床，灯前话故乡。年随窗雪尽，夜入酒杯长。暂得欢情合，都将客况忘。何如共归去，烂醉北城傍。
0	0	0	0	0	0	0	0	0	0	0	1	戊戌端午,退休敢望赐宫衣，破箧重寻旧暑絺。梅子黄时端午又，葵花红处故园非。画符焉用元无病，标锦休争但合归。赖有故人饷新煮，一杯草草勒鱼肥。
0	0	0	0	1	0	0	0	0	0	0	0	海棠,山碧花尤好，径长人自閒。锦围春照耀，红雨暮阑斑。
0	0	0	0	0	1	0	0	0	0	0	0	秋日寄送友人入蜀,日暮溪风吹女萝，故人西去近如何。黄陵庙口芦花落，白帝城边秋草多。失路自惭监骥泣，途穷谁听饭牛歌。停鞭为问邛崃道，九折曾经几客过。
0	0	0	0	0	0	0	0	0	0	0	1	家居小楼会客分得足字,宦游本夙好，负疴厌驰逐。黾勉归故园，倦鸟今止宿。朋旧月一饮，值我会再续。摘蔬夜犹鲜，漉酒冬已熟。薄言宴楼居，饱岂在粱肉。白云堕书几，鸣鸠隔林屋。过雨阻新暑，首夏气清淑。及兹风日佳，泥饮勿辞足。
0	0	0	0	0	0	0	1	0	0	0	0	岁暮写怀二首 其一,书床斜傍竹溪虚，千古风流梦寐俱。汉祖每资萧相国，齐人多赖管夷吾。林丛月落狐狸啸，水国天寒雁鹜呼。岁暮故人寥落甚，抱琴祇欲赋归欤。
0	0	0	0	0	0	0	0	0	0	0	1	其二,满目乡心怕著秋，东州见了又西州。明年莫看中秋月，曾是当时照别愁。
0	0	0	0	0	0	0	1	0	0	0	0	闻寇退欲还柳州寄柳守常子正,旧隐龙城在，书传喜可知。还来避地客，已去弄兵儿。瘴色休看镜，行期不问龟。中秋一杯酒，定与故人持。
0	0	0	0	0	0	1	0	0	0	0	0	寄内,滩水桥东小路支，莫栽杨柳赠分离。内园只可载红豆，每岁相思寄一枝。
0	0	0	0	0	0	0	0	0	0	0	1	小除泊舟峡口,万山峡口且停桡，行客归心路转遥。黑海暗风鸣石角，五更斜月照山腰。残年历数无多日，旅邸诗成记此宵。更莫推篷望乡井，微霜上鬓不能消。
0	0	0	0	0	0	0	0	1	0	0	0	游东山二咏次李丞相韵 其一 鳣溪,寒木高萝几曲溪，断碑零落卧荒祠。澄潭想像云头涌，悬瀑依稀雨脚垂。地轴漫烦龙虎战，天符那得鬼神私。茫茫造物殊难晓，要是为霖自有时。
1	0	0	0	0	0	0	0	0	0	0	0	宫怨 其一,裁成纨扇拟修容，曾赐昭阳系臂红。一自上皇巡幸去，空留春燕锁南宫。
0	0	0	0	0	0	0	0	0	0	0	1	寄白下同寅丁计部,忆从京国侍台端，颠著衣裳倒著冠。汉署夜回惊鹤起，晋陵春丽过驹看。一麾敢拟能分竹，三褫随加罢握兰。摇落未须吟泽畔，故园松菊尚堪观。
0	0	0	0	0	0	0	0	0	0	0	1	除夕黄公补邵长孺黄公绍梁宗文苏懋德潘子朋程无过潘季选程虞仲集予斋中因怀舍弟经季未至二首 其一,荒斋亲友合，谁道是京华。岁积乡心远，天寒暮景斜。辛盘将进酒，蜡炬半成花。独望征人骑，长途送落霞。
0	0	0	0	0	0	0	1	0	0	0	0	游香山佛迹,灵山名达蓬，香水霭薝卜。龙祇久覆护，云物翳深谷。拂衣向劫中，神斧断苍玉。至今天人尊，灵迹印金粟。颇闻开士谶，飞锡隐岩麓。坐令湖海客，香供走川陆。巍巍虔报地，色相俨金屋。缅想旧巾瓶，犹能慰心目。篮舆访莲社，一笑欣自足。抚事动幽寻，畴能念荣辱。松炉袅如见，馀力付棋局。更觉梦中身，翛然百无欲。
0	0	0	0	0	0	0	0	0	0	0	1	得庐山愿云师书,绝顶诛茅处，苍崖怪瀑风。书来飞鸟上，僧出乱流中。世事千峰断，乡心半偈空。却将兄弟梦，烟雨问江东。
0	1	0	0	0	0	0	0	0	0	0	0	昭君怨,汉腊殊未暖，胡沙不苦人。毡车旌悠悠，系我昭阳颦。八岁入深宫，涓系感君仁。一朝赐出塞，诏罢羽林军。妾去六军逸，况复天王欣。猎猎北风寒，吹我髻上尘。纥于萎白草，日夕天黄云。塞鸟间关鸣，嫣花寂寞春。造化无脆腴，寔命有邅迍。单于近款塞，无念妾身沦。
0	0	0	0	0	0	0	1	0	0	0	0	田家留客行,行人莫笑田家小，门户虽低堪洒扫。大儿系驴桑树边，小儿拂席软胜毡。木臼新舂雪花白，急炊香饭来看客。好人入门百事宜，今年不忧蚕麦迟。
1	0	0	0	0	0	0	0	0	0	0	0	次秋字,疮痍入梦起边愁，又值萧萧落木稠。何处征人惊雁影，谁家织妇望刀头。杯停河朔忧时日，月照关山出戍秋。为语请缨年少者，风尘海上未曾休。
0	0	0	0	0	0	0	0	0	0	0	1	流河新月,流河新月彩云边，散作秋光照客船。此夜故乡思万里，一时回首使人怜。
0	0	0	0	0	0	0	0	0	0	0	1	其二,忆归方四载，四赏故园梅。为爱先春意，同寻泛月杯。星星冰艳见，细细冷香回。莫以流光感，翻令怀不开。
0	0	0	0	0	0	0	0	0	0	0	1	其四,野店山家开已残，寒来移近曲阑干。亭亭似与霜华斗，冉冉偏随月影繁。千里况逢佳客赏，几人能得故园看。清尊岁暮东篱下，采采金花不满盘。
0	0	0	0	0	0	0	0	0	0	0	1	题画赠德逊南归 其一,花落江南清浦香，春潮逦迤送归航。九华才过匡庐出，看遍名山到故乡。
0	0	0	0	1	0	0	0	0	0	0	0	游仙华山,仙华矗万仞，我乃庐其东。日夕与山对，今兹踏玲珑。起左信奔鹿，当前任啼狨。大啸崖石裂，一览天宇空。苍松饱风雨，绝壁挂老龙。樵斧不得睨，抚根憩吾躬。邈哉轩辕氏，问道由崆峒。龙髯一以远，千载悲遗弓。犹传少女灵，鍊玉于焉宫。山林重帝胄，香火明民衷。我来重怀古，揽涕临西风。何当刺飞流，一洗磊磈胸。
0	0	0	0	0	0	0	1	0	0	0	0	游智老寺次韵,上方人不到，岚气晓氤氲。鸟道初无路，僧居半是云。青山空色相，流水悟声闻。扰扰红尘客，畴能为解纷。
0	0	0	0	0	0	0	1	0	0	0	0	石莲洞留黄洛村,经年不坐莲华石，绝壁烟霞费剪裁。望月台高沈竹筱，负暄岩转暗莓苔。厓边籍草閒闻鸟，洞口攀萝乱落梅。底事远来黄叔度，孤舟江上屡相催。
0	0	1	0	0	0	0	0	0	0	0	0	咏燕,来去知时候，堪怜异众禽。双飞春雨细，对语画堂深。寄宿雕梁稳，衔泥柳岸阴。栖身自有处，鹰隼莫相侵。
0	0	0	0	0	0	0	0	0	0	0	1	郁林道中,落木荒冈古郁林，刈禾人半故乡音。牛羊影乱寒山暝，饼饵香微野店深。他日归装谁压石，秋风行路怯闻砧。劳官莫说车生耳，仆马痡瘏已不禁。
0	0	0	0	1	0	0	0	0	0	0	0	苏武归汉,仗节来归汉，麒麟万古图。艰难曾使虏，慷慨有臣苏。雁信传何有，旄残齧已无。拜恩趋凤阙，挥涕忆龙湖。日月依新主，风沙失故吾。一官才属国，揽卷为嗟吁。
0	0	0	0	0	0	0	0	0	0	0	1	其四,烽火传花马，将军发贺兰。天心诛叛亟，国法受降宽。衙帐青唐入，沙场白骨寒。乱臣谁贳死，史笔后人看。
0	1	0	0	0	0	0	0	0	0	0	0	谨和尊大人领省沙场怀古兼四娱斋韵,小沙场没铁衣堆，忆昔英雄一窖灰。青冢荒凉遗旧怨，黑河呜咽写馀哀。书痴信手翻新曲，诗瘦扶头怯大杯。汗漫谪仙游八表，子卿归后几人来。
0	0	0	0	0	0	0	0	0	0	0	1	赠袁履善长史同年,霜髯此日围棋叟，绿鬓当年同舍郎。出仅一身何假锸，行逾千里不赍粮。未论缁素皆亲属，才得湖山即故乡。似尔萧疏吾亦易，槛猿笼鸟更茫茫。
0	0	0	0	0	0	0	1	0	0	0	0	闲居,肺病不饮酒，眼昏不读书。端然无所作，身意闲有馀。鸡栖篱落晚，雪映林木疏。幽独已云极，何必山中居。
1	0	0	0	0	0	0	0	0	0	0	0	西湖怀古,西湖长者忆苏公，烟景风流二妙同。天载一泓邀晚翠，人开千顷泛春风。山空古寺湮秋草，日落荒堤锁暮虹。自古乾坤俱梦幻，剑铓何用割愁峰。
0	0	0	0	0	0	1	0	0	0	0	0	书怀赠松坞居士,男儿不富贵，鍊丹驻年貌。二者两无成，且从性所乐。海上有敝庐，藏书归自校。日与古人友，不为外物挠。怜君钻故纸，未收稽古效。开馆卖文字，逢人说忠孝。闻声久相思，一见如漆胶。群雄争山河，众才被笼罩。谋臣与猛将，分途各腾趠。吾党贵传道，穷通何足较。愿因汝南评，扶翼周孔教。赋诗叙鄙怀，险韵难推敲。
0	0	0	0	0	1	0	0	0	0	0	0	凤凰台怀古,凤凰一去不复返，竹实桐花空满庭。暮雨楼台连野寺，秋风鼓角动边城。水边万井吴烟白，天外三山楚树青。不见骑鲸李公子，几回惆怅此中行。
0	0	0	0	0	0	0	0	1	0	0	0	采莲曲,采莲复采莲，盈盈水中路。鸳鸯触叶飞，卸下团团露。
0	1	0	0	0	0	0	0	0	0	0	0	登报恩寺阁,高阁閒登四望宽，青山极目倚云端。水村漠漠连天远，垄树沈沈带雨寒。罢马嘶风春草遍，倦鸦归堞夕阳残。岂知大道平如掌，今古人间行路难。
0	0	0	0	0	0	1	0	0	0	0	0	晚春寄怀林八员外董七侍读先有游董岩之期,黄鸟堪求侣，青山独掩扉。相思空夜月，一别换春衣。江树云边出，林花雨外稀。董岩佳赏地，连佩莫相违。
0	1	0	0	0	0	0	0	0	0	0	0	哭陆先生,六亲恸哭还复苏，我笑先生泪个无。脱履定归天上去，空坟留入武陵图。
0	0	0	0	0	1	0	0	0	0	0	0	越王台怀古次南谷韵,瓯闽古建国，钓龙有遗台。台空龙已逝，沕穆祠宇开。剑履掩虚幌，丹青杂荒苔。念兹勾践胄，桓桓亦奇才。援戈逐秦鹿，土宇日以恢。疏封受赤社，组练咸阳回。贡篚来百粤，威声振九埃。缅怀全盛日，意气亦雄哉。至今奠椒醑，犹有遗民来。鱼灯已黯黯，马鬣尚累累。故宫渺禾黍，落日潮声哀。感此发长喟，登临为低徊。
0	0	0	0	0	0	0	0	0	0	0	1	寄林宗敬同府,故人别后眼常青，底事诗筒隔岁停。濯洁每思江汉水，纫香时梦茝兰汀。春郊一驾行应别，昼锦孤标见始经。老我高州情绪苦，夜深刁斗不堪听。
0	0	0	0	0	0	0	0	0	0	0	1	滁州赠詹齐之,君趋京国凡三仕，我向山林滞一生。放逐共为千里客，艰危相倚十年兄。镜中白发年空老，囊里黄金日渐轻。南望乡关心已折，西风树树动秋声。
0	0	0	0	0	0	0	0	0	0	0	1	九日登四望台,北干山头野菊开，登高载酒且徘徊。故乡犹遇重阳日，新磴能通四望台。况自旧游人散后，十年不上此山来。
0	0	0	0	0	0	0	0	0	0	0	1	其二,不信时清日，长令老故园。贞筠如挺拔，俊鹘必腾鶱。物望归封事，天心重直言。会从阊阖里，还认旧巢痕。
0	0	0	0	0	0	0	0	0	0	0	1	登楼望水,鸟啼花发柳含烟，掷却风光忆少年。更上高楼望江水，故乡何处一归船。
0	0	0	0	0	0	0	0	0	0	0	1	思归,秋老江城起戍尘，山收西日掩云津。留连光景多无酒，俛仰风埃独有身。旷野雁填遗阵阔，虚沙船发落痕新。故园松菊犹三径，梦过烟霞水石邻。
0	0	0	0	0	0	0	0	0	0	0	1	代陶渊明九日闲居,昨者远游归，田园守旧耕。冉冉老将至，于世复何营。时来嘉令节，悦我迟暮龄。众卉承露萎，孤松冒霜荣。木落远峰峻，潦止寒流清。岁寒知物变，壮图令心惊。萸为辟恶佩，菊有遗世情。既感川上叹，亦肥嘉遁贞。事往勿复道，觞至可尽倾。俯仰衡门士，聊以毕吾生。
0	0	1	0	0	0	0	0	0	0	0	0	赠高都阃君阳还楚,将军非是不好武，将军既武又能文。揖让恂恂如儒人，挥戈辟易万马群。文武一道古所难，干戈揖让同此身，武惠武穆岂武臣？
0	0	0	0	0	0	0	0	1	0	0	0	游雁山与桥侄,天柱峰前多古木，芙蓉庵下仙人宿。春风吹落碧桃花，子规啼裂山头竹。十年来往龙湫上，一两芒鞋一枝杖。飞流千尺落深潭，白雪纷纷洒青嶂。白发看山愁日短，好景招人及春暖。我家小阮带青钱，提壶又向花间转。老夫乐事在天伦，人间此乐方为真。
0	0	0	0	0	0	0	1	0	0	0	0	和罗涧谷寄以姑苏旧游韵,为云旧欠四方从，投老相逢稛载空。吟榻几时今雨客，尘襟一夏故人风。长江秋色烟波外，落日渔家醉梦中。无计事君吟得好，诗来面摺欲生红。
0	0	0	0	0	1	0	0	0	0	0	0	望焦山莫至,石斗东溟起，云含北固青。江山分气槩，风雨走精灵。处士轻龙诏，仙岩秘鹤铭。由来玄圃路，少许俗人经。
0	0	0	0	0	0	0	0	0	0	0	1	恩县道中雨,东风数杯酒，细雨三家村。行旅片时湿，农家素业存。梨花时一瞑，水鹳忽群喧。大有江南色，翻然嗟故园。
0	0	0	0	0	0	0	0	0	0	0	1	云,片片飞来静又闲，楼头江上复山前。飘零尽日不归去，点破清光万里天。
0	0	0	0	0	0	0	0	1	0	0	0	兰,幽兰两三花，清香暗中起。日暮望美人，盈盈隔湘水。
0	0	0	0	0	0	0	1	0	0	0	0	采石怀古,青峰来合沓，势压大江雄。舟渡神兵后，城荒王气空。山根鱼浪白，岩壁石萝红。弄月人何在，孤坟细草中。
0	0	0	0	0	0	0	0	0	0	0	1	病,一卧经旬日，萧然雨鬓疏。瘦腰怜沈约，病肺叹相如。客梦悬孤枕，乡心绕旧庐。况堪家万里，十月阻音书。
0	0	0	0	0	0	0	1	0	0	0	0	送客,明月孤舟远，吟髭镊更华。天形围泽国，秋色露人家。水馆萤交影，霜洲橘委花。何当寻旧隐，泉石好生涯。
0	0	0	0	0	0	0	1	0	0	0	0	杨柳,杨柳青青沟水流，莺儿调舌弄娇柔。桃花记得题诗客，斜倚春风笑不休。
0	0	0	0	0	0	0	0	0	0	0	1	荅袁子,别思将春起，乡心与日摧。已经三载别，犹有一书来。我愧思鲈者，君诚倚马才。黄金似芳草，又满郭生台。
0	0	0	0	0	0	0	0	0	0	0	1	惜竹（并引）,老藓墙阴夕照间，何人折我翠琅玕。即兹绿叶随尘化，犹有低枝带露残。不放云梢侵霰雪，因嗟世故足波澜。故园未乏筼筜品，十顷繁阴六月寒。
0	1	0	0	0	0	0	0	0	0	0	0	晓别,晓鼓声已半，离筵坐难久。请君断肠歌，送我和泪酒。月落欲明前，马嘶初别后。浩浩暗尘中，何由见回首。
0	0	0	0	0	1	0	0	0	0	0	0	赋得汉细君,高楼凤去琐寒烟，风物江都已惘然。胡地夜笳惊戍马，汉宫春色怨啼鹃。乌丝老去毡房冷，黄鹄歌残毳幕前。生入玉门犹腐骨，不知青冢草芊芊。
0	0	0	0	1	0	0	0	0	0	0	0	哭朱质,可怜年少艺多门，死后谁为酹酒尊。笥有六书传父业，家徒四壁受人恩。萧萧白发牵孤梦，处处丹铅积泪痕。唯见西窗旧时日，一帘竹影自黄昏。
0	0	0	0	0	0	0	0	0	0	0	1	发北新关初闻孤雁寄东窗叔,紫塞分寒影，清江入暮深。遥怜失群翼，还似独游情。匝月疑衰苇，迷烟滞古城。南归书帛杳，为向故园鸣。
0	0	0	0	0	0	0	0	0	0	0	1	题江湖归思卷赠久客者,十年不上钓鱼矶，梦里还家觉后非。无主落花随水去，有情啼鸟劝人归。门前翠竹高多少，山下苍松大几围。想到故园春未老，相逢桃李正芳菲。
0	0	0	0	0	0	0	1	0	0	0	0	越台怀古,干戈初定息黄云，鹿死中原势已分。汉室未忘三孽庶。长沙曾罢两将军。谩劳玉玺敷忠厚，有待楼船扫翳氛。今日孤舟台下过，鹧鸪声里又黄昏。
0	0	0	0	0	0	0	1	0	0	0	0	山中独夜有怀江上故人,三更风露翻衾薄，万壑松涛到枕繁。江上故人宁隐豹，山中独客正听猿。兰烟剩馥乌皮几，烛影摇红白玉樽。月色滩声谁寂寞，思君清气满乾坤。
0	0	0	0	0	0	1	0	0	0	0	0	寄钟子常文学 其一,紫髯才俊总超群，笔底春生五色云。千里相思共良夜，东龛岩畔月纷纷。
0	0	0	0	0	0	0	0	0	0	0	1	其四,湖山佳处尽相羊，蟹舍渔村认故乡。筑室且教泥水蔽，著书合付子孙藏。羁魂恐尚依铜柱，归梦时应到玉堂。愧我浮沈销志节，白头颜驷乞为郎。
0	0	0	0	0	0	0	0	0	0	0	1	寄孔元锡,踯躅开无数，辛夷尚未稀。子规何处去，早唤故人归。
0	0	0	0	0	0	0	0	0	0	0	1	其二,山家律琯在寒梅，香袭幽窗报乍开。客梦并随残夜尽，乡心潜傍一阳回。幡垂稍喜春当近，竹爆先惊腊又催。从此东风无限绿，不妨吹上鬒毛来。
0	0	0	0	0	1	0	0	0	0	0	0	题兰,鶗鴂声中花片飞，楚兰遗思独依依。春风先自悲芳草，惆怅王孙又不归。
0	0	0	0	0	0	0	0	0	0	0	1	胡漳浦聂安吉敖缙云同领分教又同舟南还赋此赠之,隔岁云鸿欣北向，高秋联趐复南飞。天边落木催行色，江上归帆挂夕晖。闽越化分兼有望，苏湖条在可能违。老我无堪别知己，乡心先尔过庭闱。
0	1	0	0	0	0	0	0	0	0	0	0	过茅港尾庄,腥血吹风扑面凉，萧条何处觅村庄。千堆白骨皆新冢，十里平沙是战场。落日昏黄闻鬼哭，啼禽呜咽断人肠。当年此地人居密，转眼荒凉倍可伤。
0	0	0	0	0	1	0	0	0	0	0	0	晚趋忻口,云峰聊极目，立马独愁心。岂直关山远，其如雨雪深。笳声先入夜，边气迥生阴。畴昔长征意，蹉跎力不禁。
0	0	0	0	0	0	1	0	0	0	0	0	寄友分得客字,夜来有清梦，梦见山阴客。宛然过兰亭，分吟坐苔石。晓闻在湖寺，挥麈论经席。会面安可期，相思春草碧。
0	0	0	0	0	0	0	1	0	0	0	0	次韵俞东村见示四首 其一 自述草堂之陋,草茅蔽野出无蹊，寥落衡门水竹西。客至尚能留一饭，小儿沽酒妇蒸藜。
0	0	0	0	0	0	1	0	0	0	0	0	和周时雍见寄,过雁新传锦绣章，笔端光燄照穷荒。高楼对酒月千里，落日看云天一方。薄宦本来身似叶，苦吟赢得鬓成霜。相思惯有相寻梦，不管湖山去路长。
0	0	0	0	1	0	0	0	0	0	0	0	平原览古,鬲津河畔此严城，揽结踟蹰论古情。下士谦恭传赵胜，王臣节义独真卿。高台吴望陆机筑，荒甸齐军韩信营。红雨绿云春烂漫，一犁犹自待深耕。
0	0	0	0	0	0	0	0	0	0	0	1	闻钱仲益自杭州获归,空江秋晚忆分违，回首俄闻世事非。异国频年嗟久滞，故乡今日喜重归。黄花渐发逢新雨，白鸟仍来识旧矶。咫尺对君湖水畔，何当放棹款柴扉。
0	0	0	0	0	0	0	0	0	0	0	1	闻砧短述,凉风袅袅天宇清，寒蝉无声促织鸣。邻家入夜动砧杵，正是满空秋月明。明月高悬雨初歇，闺中白练新如雪。才闻遽使客心惊，断续更阑转凄切。老夫蒙恩有赐衣，授衣不起故园思。即今幸逢太平世，古来多寄边城儿。
0	0	0	0	0	0	0	1	0	0	0	0	其二,东华日扑软红尘，雪后长思鉴水春。忽对沃洲山下客，恍然身遇故乡人。
0	0	0	0	0	1	0	0	0	0	0	0	泛舟至蜻蜓浦小泊渔村,醉泛蜻蜓浦，咿哑一橹声。陂塘秋水瘦，墟落暮烟生。野店曾留醉，樵翁不记名。相逢虽惘惘，怀抱已先倾。
0	0	0	0	0	0	0	0	0	0	0	1	风,著物欣含爽，驱云合放晴。岂怀分别见，因境爱憎生。翼翼催苗实，萧萧助马鸣。高峰停辔处，万里向虚明。
0	0	0	0	0	0	0	0	0	0	0	1	题杜德基望云轩卷,平川上有望云轩，栋宇飘零旧扁存。遗墨犹能传异代，承家应喜得贤孙。春风回首思先垄，秋色关心隔故园。百世诗书馀泽远，草堂元在浣花村。
0	0	0	0	0	0	0	1	0	0	0	0	咏槐,万物迎春兔目开，亭亭圆影覆莓苔。孤根信得全身地，可待山中养不材。
0	0	0	0	0	0	0	0	0	0	0	1	春日有怀彭中和李仲简,老怀久欲谢青春，春到惟添白发新。对酒不辞今日醉，看花却忆去年人。自知降汉终归蜀，谁激连衡远入秦。遥想思乡情更苦，不应连夜梦君频。
0	1	0	0	0	0	0	0	0	0	0	0	雁,旅馆经花夕，哀鸿时一闻。孤鸣元趁侣，乱语欲惊群。渐起随边角，遥传隔塞云。更深何处落，斜月转纷纷。
0	0	0	0	0	0	0	1	0	0	0	0	江村,寂寂江村路，轻烟晚自生。远峰晴有色，独树煖无声。渚鹭行看水，溪鱼卖入城。孤舟人不渡，两岸夕阳明。
0	0	0	0	0	0	0	0	0	0	0	1	春色有怀,客里逢春想恨浓，故园花木梦魂同。连堤绿阴晴烟里，映水红摇薄雾中。
0	0	0	0	0	0	0	0	1	0	0	0	次汝中寄河南陈赞府,汝山方联延，伊水才明灭。遥见入楚云，又此空馆月。纷然驰梦想，不谓远离别。京邑多欢娱，衡湘暂沿越。明湖春草遍，秋桂白花发。岂惟长思君，日夕在魏阙。
0	0	0	0	0	1	0	0	0	0	0	0	荷花,亭亭风露拥川坻，天放娇娆岂自知。一舸超然他日事，故应将尔当西施。
0	0	0	0	0	0	0	0	0	0	0	1	金陵夕咏一首,亮月殊乡满，疏萤旅阁辉。并悬心独耿，同寄影难飞。千里芙蓉枕，三山薜荔衣。故园虚引望，终夕梦魂归。
0	0	1	0	0	0	0	0	0	0	0	0	雪,人日宜晴和，降雪亦云美。诘晨霏瑞叶，人意都含喜。晓烟凝郭外，村路遵迤逦。鳞塍滋麦根，虬柯缀花蕊。静安酹写怀，惊心岁月驶。既往复洒然，世情率如此。孰能久弗忘，与之研精理。
0	0	0	0	0	0	0	0	0	0	0	1	宿归仁寺三首 其一,下瞰十仞馀，遥瞻几千里。游客日暮时，乡心万端起。
0	1	0	0	0	0	0	0	0	0	0	0	游章义寺,九日章义寺，倦游因解镳。拂榻寄午梦，起寻北山椒。岑蔚鸟绝迹，悲鸣唯一蜩。欢言与僧期，于此共箪瓢。斩松八九根，窗壁具一朝。伏槛何所见，苍苍围寂寥。岩谷寒更静，水泉清不摇。安得有车马，尚无渔与樵。神茂真观复，心明众尘消。阴岭有嘉客，傥来不须招。
0	0	0	0	0	0	0	0	0	0	0	1	司中夜坐闻砧,明月照重城，庭虚夜气清。谁家砧杵响，忽动故乡情。
0	0	0	0	0	0	0	0	0	0	0	1	章丘驿寄弟妇及八妹,处处新黄上柳条，故园东望路迢迢。老来诗句愁中得，梦里山村觉后遥。暮雨云生长白树，春风人过绣江桥。禁烟明日逢寒食，念尔深闺倍寂寥。
0	0	0	0	0	1	0	0	0	0	0	0	长门怨,千金空买赋，依旧守长门。寄语文君道，相如亦少恩。
0	0	0	0	0	0	1	0	0	0	0	0	寄景逊,别后西城上，来须到日曛。目迎秦塞雁，心过陇山云。寡合无如我，高怀少似君。相思只相望，徒尔托云云。
0	1	0	0	0	0	0	0	0	0	0	0	薄暮步村径,竹里荆扉掩，村前万物幽。飞虫抟涧舞，鸣鹊抱巢修。川上渔歌断，坡前牧课休。淡烟随杖履，吾意自悠悠。
0	0	0	0	0	0	0	0	0	0	0	1	题瞻云图,望望高云不可攀，乡心都在画图间。门前白处皆苕水，屋上青来是弁山。食禄正思三釜养，买舟未省几时还。狄公勋业遗千载，莫待冯唐鬓发斑。
0	0	0	0	0	0	0	0	1	0	0	0	采莲曲同婉兮姊作 其一,红蕖十里晓风凉，露滴侬家翠袖香。桥畔盈盈双髻女，隔溪相唤渡横塘。
0	0	0	0	0	0	0	0	0	0	0	1	送林贞发之汉阳兼寄陈仲敬明府,江干折柳正春初，闽楚相看万里馀。满路愁云过七泽，一天明月吊三闾。帆飞汉水莺声早，书到衡阳雁影疏。为语神明河上宰，故人生计已樵渔。
0	0	0	0	0	0	0	0	0	0	0	1	华夷互市图,大漠高空寂建牙，两军相见醉琵琶。天闲苜蓿多羌种，胡女胭脂尽汉家。云里射生旋入市，日中归骑不飞沙。金钱半减犁庭费，五利应知晋史夸。
0	0	0	0	0	0	0	0	0	0	0	1	越女叹,越王城头箭如雨，妾是溪边浣纱女。虏妾军中两见春，好花开谢春无主。将军重色不重人，贱妾如花岂爱身。妾岂不知身可惜，落叶随风归不得。妾岂不知节可全，白璧一碎何时完。妾今但有双泪血，流向曹娥江上月。
0	0	0	0	0	1	0	0	0	0	0	0	哭汪信民二首 其一,竟欲游梁苑，聊甘食楚萍。谈经谢纨裤，植发愬槐庭。着镜鬓毛改，横空烟雾冥。谁评贞曜谥，更谒退之铭。
0	0	0	0	0	0	0	0	0	0	0	1	木兰花 春日述怀,小桃枝上东风转。□□草绿江南岸。绿杨学舞小蛮腰，红药惜开菩萨面。故乡何处天涯远。黄粱梦断行云断。登楼准拟故人书，殷勤试问西归雁。
0	0	0	0	0	0	0	0	0	0	0	1	江上暮归,薄暮潮平江上还，篷窗忽见故乡山。青青一带怜如旧，不似行人鬓早斑。
0	0	0	0	0	0	0	0	0	0	0	1	夜坐怀归用邢三湖过章水韵,夜独摊书坐，乡心迸欲归。邻箫乱无思，窗月巧呈辉。咫尺闽山隔，苍茫雁宇稀。平生白华卷，情事笑多违。
0	0	0	0	0	0	1	0	0	0	0	0	寄沈从先,我在闽南君在吴，尺书三载寄君无。愁来但洒相思泪，一夜风吹到五湖。
1	0	0	0	0	0	0	0	0	0	0	0	哭伯父孝起徵君六首 其一,朝野伤心万事违，茫茫天地竟谁依。生当全盛真天子，死亦先朝老布衣。忌日止知刘氏腊，秋尝应奠首山薇。秦溪桥畔鸺鹠语，枥马惊嘶陨少微。
0	0	0	0	0	0	0	0	0	0	0	1	其二,百万旌旗蔽野阴，联翩戈甲耀南金。一朝白草无秋牧，千里黑松空旧林。追敌不知飞骑远，下营俄见涌泉深。将军功业过前代，刻石天山第几岑。
0	0	0	0	0	0	0	0	0	0	0	1	木樨庵晓发,晓日穿云起，晴烟带雨收。霜清黄叶落，水浅白鱼游。客里经三伏，愁中度一秋。故园有残菊，肯为我归留。
0	0	0	0	0	0	0	0	0	0	0	1	游天竺后山,山转龙泓一径深，岚烟吹润扑衣巾。松萝掩映似无路，猿鸟往来如有人。讲石尚存天宝字，御梅尝识建炎春。城中遮日空西望，自与长安隔两尘。
0	0	0	0	0	0	0	0	0	0	0	1	余为成都帅司参议成将军汉卿为成都路兵钤相从无虚日余被召出蜀汉卿坐法谪居于涪既得自便因卜筑为涪人今年广汉僧祖成来山阴乃言尝至永嘉乐清县柳市之广福寺有黄先生寓寺中炼丹及见则汉卿也余闻之感叹不已为赋此诗,将军胸中备文武，铁马黄旗玉关路。羌胡可灭心自知，富贵有命才可与。夺官置之三峡中，空山猿鸟同朝暮。道逢奇士握手谈，明日家人不知处。平生心事一丹灶，万里生涯两芒屦。东嘉古寺卧高秋，时有巢仙来叩户。山中岂识故将军，但怪英姿凛不群。电眼猬须长八尺，论丹说剑气凌云。
0	0	0	0	1	0	0	0	0	0	0	0	哭黄元干墓,下马凉风吹墓村，昔离谁谓隔重原。转因宿草泪犹下，谁种寒松阴渐繁。长夜何年归远骨，深山片月主游魂。可怜香阁啼红妾，销尽桃花满镜痕。
0	0	0	0	0	0	0	0	0	0	0	1	言怀寄三兄,沿牒非吾土，逢春忆故园。于今佐犀帐，经岁别鸰原。讼简仍开卷，时平且属鞬。江乡去千里，凝睇一销魂。
0	0	0	0	0	0	0	1	0	0	0	0	村舍杂兴五首 其一,冉冉年华速，昏昏睡思浓。废书心自愧，谢病客能容。雨急钟微度，溪湍碓自舂。可怜灯下影，随处伴衰慵。
0	0	0	0	0	0	0	0	0	0	0	1	其二,纷纷蜂蝶趁人喧，无那临岐怅故园。世事如棋凭后劲，我心匪鉴误前番。河桥草色迎征骑，野店花香送酒樽。此去终当成一笑，寄书重向弟兄论。
0	0	0	0	0	0	0	0	0	0	0	1	次韵邹泽民感事,河湟虮虱玩天恩，饷馈驱驰不足论。陛下至神收庙算，诸公何术偃戎轩。凯歌计日登宗祀，归将惊秋望故园。贱士江湖真碌碌，狂吟无以谢乾坤。
0	0	0	0	0	0	0	0	0	0	0	1	观音阁同诸公登望,东林地僻少经游，暇日追攀最上头。九月关山争改色，一时风景自生愁。藤萝影合诸天暗，松桂声长众壑幽。情为故乡成徙倚，登临休拟仲宣楼。
0	0	0	1	0	0	0	0	0	0	0	0	望笔架山（在海中有大小二山并峙）,三丫倚汉峙双双，望若惊人意欲降。合遣沧溟成墨沈，巨灵擎笔大如杠。
1	0	0	0	0	0	0	0	0	0	0	0	宫怨 其一,柳昏花瞑正春宵，满镜长蛾画不消。不捲珠帘待明月，银床花落到明朝。
0	1	0	0	0	0	0	0	0	0	0	0	咏蝉,蝉声何太苦，切切傍浓阴。石咽流泉响，风回素叶吟。蜕馀知物化，露坠识真心。寄语螳螂捕，毋为凄断琴。
0	0	0	0	0	0	0	0	0	0	0	1	题合肥驿,重来岁月恍如飞，但怪芜城壁四围。千里漫推新政善，几人能遂故园归。云蒸残暑催登谷，风作新凉戒授衣。小驿滞留朋旧绝，何妨白昼掩朱扉。
0	0	0	0	0	0	0	0	1	0	0	0	乙卯冬何龙友北上卒卒未及一言为别嗣得其度岭书赋此寄之,浪迹归来恋古欢，故人天路促征鞍。驼山客去梅初浅，庾岭书回雪未残。价重千金高自许，名收片玉倚谁看。清时事业凭君在，饶得东山老谢安。
0	0	0	0	1	0	0	0	0	0	0	0	寄答明卿使君,谁言天远故人疏，尺一虽微意有馀。信过衡阳那是雁，书从蛮府不呼鱼。衰颜近日红从借，劲发安霜绿自如。共道楚工今识察，莫将清泪染琼琚。
0	0	0	0	0	1	0	0	0	0	0	0	村居,岸帻林塘野籁生，鹁鸠声里唤春耕。春申浦上潮初长，季子祠边雨正晴。十亩未成岩壑隐，一溪闲结鹭鸥盟。年来壮志消磨尽，耐可扶犁听晓莺。
0	0	0	0	0	0	0	0	0	0	0	1	江东庙,山绕川回形势雄，神灵祠宇枕江东。灌婴已受平蛮策，石固应成佐汉功。大业沛丰今已寂，遗恩章贡久犹隆。故乡灯火黎民乐，祀飨春秋永不穷。
1	0	0	0	0	0	0	0	0	0	0	0	舍弟自均州城楼别后道寄二诗有感辄和 其一,高楼一望思漫漫，两地江山酒未残。欲数对床俱梦境，向来携手是愁端。诗成玉体君其爱，书到银钩且自宽。若遇故人论世路，华阴虽险不为难。
0	1	0	0	0	0	0	0	0	0	0	0	乐天见示伤微之敦诗晦叔三君子皆有深分因成是诗以寄,吟君叹逝双绝句，使我伤怀奏短歌。世上空惊故人少，集中惟觉祭文多。芳林新叶催陈叶，流水前波让后波。万古到今同此恨，闻琴泪尽欲如何。
0	0	0	0	0	0	0	0	0	0	0	1	长安送柳大东归,白社羁游伴，青门远别离。浮名相引住，归路不同归。
0	0	0	0	0	0	0	0	0	0	0	1	其二,回首南谯里，当时我故乡。英雄多佐命，带砺念先皇。别路过牛首，离情恨雁行。还山语诸父，列驷望辉光。
0	0	0	0	0	0	0	0	0	0	0	1	过马天章水村居,嘉兴马录判，归筑水村居。土锉长腰米，莼羹巨口鱼。青衫沾露薄，华发向秋疏。尚尔丹心壮，无时去玉除。
1	0	0	0	0	0	0	0	0	0	0	0	登鼎湖山,晓日犹未上，笋舆行渐光。山从百丈岭，路绕九回肠。出谷鸟争道，入溪云触裳。才闻钟磬动，吾已觉花香。
0	0	0	0	0	0	0	0	0	0	0	1	癸卯秋杪还山作,摇落西风一敝裘，黄花犹及故园秋。归心正惬蒪鲈思，野性何妨鹿豕游。世路几人怜白璧，生涯聊自委沧洲。门前片石清流上，竟日高眠狎海鸥。
0	0	1	0	0	0	0	0	0	0	0	0	其六,丰貂文鼠满长安，朔漠时清气不寒。塞草秋生鸣镝静，蕃花春压拂庐乾。名王觱篥霜中语，公主琵琶月下弹。今日匈奴为汉守，丁零北望恐凋残。
0	0	0	0	0	0	0	0	0	0	0	1	秋中九日登南楼,海上登临望，荒城水乱流。天边孤嶂雨，烟外几家秋。近郭寒砧响，长沙落雁愁。乡心正无那，回首仲宣楼。
0	0	0	0	0	0	0	0	1	0	0	0	登仲宣楼怀古,寻芳践嘉约，乘暇一登楼。野树连云合，清江绕郭流。遗文邺下重，旧井岘山留。洵美开襟地，无妨续胜游。
0	0	0	0	0	0	0	0	0	0	0	1	枕流馆夜题,千年积雨涨河流，一?秋声到枕头。两耳洗来无一事，不应犹有故园愁。
0	0	0	0	0	1	0	0	0	0	0	0	黄鹤楼怀古,百尺阑干瞰水隈，吕岩遗迹半荒苔。檐飞晓日天应近，门锁春风昼不开。夏口波光将绿绕，汉阳树色送青来。紫箫吹彻还惆怅，不见仙人骑鹤回。
0	0	0	0	0	0	0	0	0	0	0	1	其八,北望京华南望乡，今朝颠倒著衣裳。梦魂来往各千里，骨肉飘流非一方。架上任从书卷乱，筵前不放酒杯狂。客中元日真无赖，矮?裁诗细作行。
0	0	0	0	0	0	0	0	1	0	0	0	和太原张相公山亭怀古,叠石状崖巘，翠含城上楼。前移庐霍峰，远带沅湘流。潇洒主人静，夤缘芳径幽。清辉在昏旦，岂异东山游。
0	0	1	0	0	0	0	0	0	0	0	0	南浦岁暮对酒送王十五归京,腊后冰生覆湓水，夜来云闇失庐山。风飘细雪落如米，索索萧萧芦苇间。此地二年留我住，今朝一酌送君还。相看渐老无过醉，聚散穷通总是闲。
0	0	0	0	0	0	0	0	0	0	0	1	治园,故园别日久，归来三径荒。丛竹坏新壁，枯荷掩幽塘。满地叶狼籍，草木为不芳。儿童力并除，百卉俨成行。遥岑出葱菁，清波皱沧浪。一朝旧观还，林壑愈争光。
0	0	0	1	0	0	0	0	0	0	0	0	登贺兰山修赤木口,晓登赤木口，万壑怒生风。良马犹惊险，衰身欲堕空。筹边不计苦，净虏岂言功。沙里三杯酒，出山见月东。
0	1	0	0	0	0	0	0	0	0	0	0	长门怨,凉飙送朱火，庭树下微霜。娟娟素明月，照妾罗衣裳。迟回循广除，蟪蛄鸣北堂。感物思郁纡，况兹夜未央。故恩坐摇落，新欢讵可量。音徽渺难接，婉娈不能忘。昔为双飞鸾，今作单鸳鸯。容华安足恃，顾影徒自伤。保君金石躯，千秋乐景光。
0	1	0	0	0	0	0	0	0	0	0	0	览古感时偶成十古律 其九,朝事不入耳，入恐滞眉端。君子自为敌，小人能即安。牛李横角抵，洛蜀竞崩湍。未必深山内，闻歌行路难。
0	0	1	0	0	0	0	0	0	0	0	0	乙卯1855年三月访鲁纳村张定一，留山中数日,石径缘梯上，山花带雨开。我来青嶂外，君卧白云隈。树密环书榻，岚虚扑酒杯。那能同卜筑，不惮蹑崔嵬。
0	0	0	0	0	0	0	0	0	0	1	0	画鹰歌赠鲍帅,鸷鸟决眦如愁胡，猛将气每吞匈奴。自将黑鹰挂堂壁，百鸟窥之不敢呼。安得此鹰生即起，击鬼擒狐日千里。将军弯弓骑紫骝，一箭射天落旄头。
0	1	0	0	0	0	0	0	0	0	0	0	云,灵山藏云根，郁郁生岩窦。直上九天表，须臾弥宇宙。乘时作霖雨，遂使嘉禾秀。膏泽遍苍生，普世登仁寿。不自居其功，飘然复归岫。
0	0	0	0	0	0	0	0	0	0	0	1	游南华寺,能师空门圣，弱岁慕真诠。乃舍负薪担，远扣法王禅。登堂佛性现，说偈契自然。米熟得筛了，上乘领心传。衣钵承正脉，渡江归南天。默默修功果，僻隐十六年。削发菩提下，正觉度人缘。卜筑曹溪胜，慧日照八埏。今兹馀千祀，法泽愈昭宣。我来恭顶礼，景仰遗像前。真性恍有悟，灵根信无偏。风清孤月白，天籁在山川。
0	0	0	0	0	0	1	0	0	0	0	0	初夏即事怀友人,客舍春归不待余，薰风相款竟何如。绵蛮到处莺求友，来去无时燕卜居。日色渐长堪晒药，衙门多暇惯抄书。故人千里应相忆，试向河头觅鲤鱼。
0	0	0	0	0	0	0	0	0	1	0	0	将至南京雨中寄王巩,河牵一线流不断，雨散千丝卷却来。烟际横桥村十里，船中倦客酒三杯。老年转觉脾嫌湿，世路早令心似灰。赖有故人怜寂寞，系舟待我久徘徊。
0	0	0	0	0	0	0	0	0	0	0	1	其四,塞上秋高马渐肥，将军推食复推衣。高楼西北腾奇气，大海东南露国徽。此去似怜乌鹊意，我来不见木棉飞。十年一事生差幸，眼看征人奏凯归。
0	0	0	0	0	0	0	0	0	0	0	1	丁丑元日分韵得生字,土牛饯腊三元正，玉烛调和四海清。老眼细看新岁历，白头偏动故乡情。人家竞写宜春帖，宰相宁无列火城。图轴高县钟进士，怪精也复可怜生。
0	0	0	0	0	0	0	0	0	1	0	0	夏日都门送司马员外逸客孙员外佺北征（时相王为元帅，魏大夫元忠为副。）,日逐滋南寇，天威抚北垂。析圭行仗节，持印且分麾。羽檄双凫去，兵车驷马驰。虎旗悬气色，龙剑抱雄雌。候月期戡剪，经时念别离。坐闻关陇外，无复引弓儿。
1	0	0	0	0	0	0	0	0	0	0	0	村居,芦白枫丹照绿蘋，粘天波浪自粼粼。愁知日月催双鬓，贫觉妻孥绊一身。诗卷行吟书甲子，熏炉匡坐守庚申。南山当户明如髻，上对年年似故人。
0	0	0	0	0	0	1	0	0	0	0	0	闲居,城市亦堪隐，春风独掩扉。狂怜生计拙，贫使故交稀。日月摧蓬鬓，烟霞老薜衣。不须论塞马，得失总忘机。
0	0	0	0	0	0	1	0	0	0	0	0	湖月吟怀友而作,昔年湖上月，曾照故人心。月自有圆缺，心岂分古今。今年湖上月，独照故心人。人自分近远，月岂有疏亲。故人心不改，明月如相待。故心人不来，明月空徘徊。我愿同心人，夜夜共明月。我愿看月人，心期永白发。
0	0	0	0	0	0	0	0	0	0	0	1	和徐议政三月三日途中之作是日寒食,三月风光属禁烟，踏青时节艳阳天。倦行驿路魂堪断，远望乡园梦亦牵。洛水有觞曾泛羽，楚山无树不啼鹃。诗来忽动伤春思，一度微吟一黯然。
0	0	0	0	0	0	0	1	0	0	0	0	陇头吟,生不愿为陇头客，亦不愿闻陇水声。陇头作客肠应断，陇水声多带别情。别情未已红颜老，北流是向龙城道。一箭烽传瀚海云，三时马绝交河草。陇坂回看陇树春，陇关四外战尘昏。行人莫作陇头客，从此边心不可论。
0	0	0	0	0	0	0	0	0	0	0	1	紫河,紫河东合黑河流，河上风沙飒飒秋。千里黄云吹不散，望乡愁上代王楼。
0	0	0	0	0	0	0	0	0	0	0	1	和文侍中锦鸡,微生非自异，翠樾愿深藏。谷口逢罗网，人间重采章。全身珠缀络，一项锦成囊。易警乌啼早，难驯雉性刚。仅能逃鼎味，何幸识台光。黄阁恩优厚，青山思渺茫。鹦言来陇坻，孔翠别炎方。既获安栖地，宁须忆故乡。
1	0	0	0	0	0	0	0	0	0	0	0	拟宫怨 其一,水殿夫容隐暗霜，夜临新月自焚香。窗间画扇含秋思，帐里华灯隔御光。四壁椒涂花霭散，六宫莲漏水声长。君恩未必缘歌舞，无那昭阳掌上狂。
0	1	0	0	0	0	0	0	0	0	0	0	哭朱教授竹所,日问竹平安，凄然泣白鸾。讲堂春寂寂，归路夜漫漫。前度成虚设，斯文已不刊。些声云谷外，落月带微寒。
0	0	0	0	0	0	0	0	0	0	0	1	南屿田家 其一,绿水荫柴门，苍山绕茅屋。老树鸣春鸠，颓垣眠小犊。鹅鸭自成群，儿童戏相逐。游从里社归，税藉农桑出。荣辱非所知，饱煖愿已足。羲皇世代遐，此地传遗俗。
0	0	0	0	0	0	0	0	0	0	0	1	其五十二,寒毬格虽下，春事亦可寻。故园少见之，花叶均来禽。芳蓓暖苞玉，半腮红浅深。与客屡清赏，只恐风雨侵。
0	0	0	0	0	0	0	1	0	0	0	0	登海涌峰,昔闻虎卧此高丘，今日登临最上头。近接灵岩惟片石，遥观雪浪有孤舟。消沈伯业同烟草，寂寞禅心视水沤。剑窟泉飞石梁北，声随香梵几时休。
0	0	0	0	0	0	0	0	0	0	0	1	赠张龙坪尹归安兼省觐,秋入燕城白雁飞，晓承新命下彤闱。弃繻关吏犹能识，题柱仙郎今始归。锦里霞觞开寿域，故园芳草答春晖。霅川花木遥相待，早向东风动客衣。
0	0	0	0	0	1	0	0	0	0	0	0	读贾谊传,卑湿长沙地，空抛出世才。已齐生死理，服鸟莫为灾。
0	0	0	0	0	0	0	0	0	0	0	1	金陵有美堂,李白爱山如洛阳，三杯为歌愁日长。废基台殿不可识，玉燕旧栖王谢堂。公来碧瓦起栋宇，罗列图画牙作床。池头古月城下江，照见万里冰雪光。江流不尽月不死，寒浪素影东西翔。愿公乐此殊未央，慎勿区区思故乡。
0	0	0	0	0	0	0	0	0	0	0	1	哭林逊肤先生,先人同时交，什九泉下尘。遗老独有君，倏然返其真。君今归黄垆，不患无所亲。世上少相识，泉下多故人。生交有聚散，死交千万春。死者足相乐，生者徒悲辛。
0	0	0	0	0	0	0	0	0	0	0	1	月夜独酌,月色撩人不忍眠，杖头独挂百青钱。一杯竹叶那能醉，浇起乡心更黯然。
0	0	0	0	0	0	1	0	0	0	0	0	丙寅人日得载园太守书并见怀诗,惭愧李元礼，相思寄远声。论交容后辈，知己有先生。落月言愁切，新诗到眼明。草堂正人日，难遣此时情。
0	0	0	0	0	0	0	0	0	0	0	1	采莲曲三首 其一,素月开歌扇，红渠艳舞衣。隔江闻笑语，隐隐棹歌归。
0	0	0	0	0	0	0	0	0	0	0	1	登小金山有感,十年常作客，今日一登楼。惠麓人家晚，蓉湖灯火秋。青山琴剑梦，红粉管弦愁。四海无知己，音书何处投。
0	0	0	0	0	0	0	0	0	1	0	0	燕,绣户珠帘有路岐，别时嫌早到嫌迟。主家只解怜毛羽，涴尽雕梁不自知。
0	0	0	0	0	0	0	0	0	0	0	1	其四,糒吞天山雪，衣裂青海风。前行几千里，不见单于宫。走马脱辔头，所恃五石弓。乡井岂不怀，简书戒命洪。黄尘触垒起，勇奋奔貔熊。铅刀异莫邪，所觊一割功。
0	0	0	0	0	0	0	0	0	0	0	1	同左辖郭公过广济寺,左辖中朝贵，空门物外游。白云邀入寺，红树引登楼。积雨逢新霁，乡心值早秋。相酬无丽句，谁解识汤休。
0	0	0	0	0	1	0	0	0	0	0	0	和浙西李大夫晚下北固山喜松径成阴怅然怀古偶题临江亭,自公镇南徐，三换营门柳。
0	0	0	0	0	0	0	0	1	0	0	0	游焦山二首 其一,姓借名山一字光，胜游今始到山堂。怀中日月开清朗，掌上关河望渺茫。礼佛几翻莲叶藏，品茶时泛石泉香。荒祠莫起怀贤恨，牛背歌声正夕阳。
0	0	0	0	0	0	0	0	0	1	0	0	闺怨一百二十首 其五十五,春来道是雨浪浪，却又开门见日光。欲启朱奁看明镜，头风半日不成妆。
0	0	0	0	0	0	1	0	0	0	0	0	得郑超宗严式如寄怀诗次韵二首 其一,溪翁来栗里，鸥鸟识斜川。丈室饶容膝，低垣甫及肩。无文仍学豹，有口不言钱。严郑知吾意，相思坐隔年。
0	0	0	0	0	0	0	0	0	0	0	1	晓发天津舟中有感,篷窗帘影弄朝晖，晨起迟迟懒著衣。老去不知筋力改，閒来时觉鬓毛稀。望中烟树乡心远，到处风波宦况微。拟向五湖寻旧业，萧然松竹待人归。
0	0	0	0	0	0	0	0	0	0	0	1	初夏即事,才见东风扫落英，又看时序到朱明。一宵过雨柳都暗，几树迁乔莺乱鸣。簿领少亲宜病体，琴樽聊与适幽情。故园遥忆吴淞上，欲棹扁舟采杜蘅。
0	0	0	0	0	0	1	0	0	0	0	0	宿骆氏亭寄怀崔雍衮,竹坞无尘水槛清，相思迢递隔重城。秋阴不散霜飞晚，留得枯荷听雨声。
0	0	0	0	0	0	0	0	0	0	0	1	雨中寄张文凯,川原春夏交，淫雨无休时。閒门掩芳草，邻曲往还稀。远树带云霭，山鸠犹暮啼。怀君当此际，欲往畏途泥。
0	0	0	0	0	0	0	0	1	0	0	0	游涵山,览胜招携上碧岑，更凭虚阁散幽襟。步凌七级开香界，话彻三生见佛心。晴日倚栏天目近，春风拂袖翠微深。游朋借拟东山兴，对酒何愁乏好音。
0	0	0	0	0	0	0	0	0	0	0	1	雾,苦雾荒城白，秋山十里阴。戎戎江市暗，翳翳竹堂深。霁色低林景，晨光积鸟音。天涯有羁客，愁绝捣衣砧。
0	0	0	0	0	0	0	0	0	0	0	1	出近村归偶作,朝骑小蹇涉烟村，拥路争看八十身。似我犹为一好汉，问君曾见几闲人。杨梅线紫开园晚，莼菜丝长入市新。莫笑坚顽推不倒，天教日日享常珍。
0	0	0	0	0	0	0	0	0	0	0	1	寄贺文湛持入东阁,焚鱼学士最清华，五世承恩太史家。归沐不言温室树，入朝时草内廷麻。吴中旧宅卑依市，都下新堤浅筑沙。傥为故人炊脱粟，青门来种邵平瓜。
0	0	0	0	0	0	0	0	0	0	0	1	雪,常时小至多无雪，今岁才先七日飞。不待祷祠知帝力，要为丰稔发天机。包罗草树孤城近，弹压溪山小市稀。本自倦吟仍止酒，渔樵何事破寒归。
0	0	0	0	0	0	0	0	0	0	0	1	江村杂述,老屋江皋近，兵船上下愁。只求连夜过，怕被斗风留。烽火沿村放，鸡豚比户搜。芦中多难妇，莫劝土人收。
0	0	0	0	0	0	0	0	1	0	0	0	奇村道中,此日西塘路，乘闲作胜游。深深柳成巷，脉脉稻分沟。白石长含雨，黄花不受秋。移居新有意，试就野人谋。
0	0	1	0	0	0	0	0	0	0	0	0	寓临清寄余文勉主事,交游何处见情真，歧路相逢即故人。斗酒屡邀花底醉，束薪多济客中贫。陌头疏柳才凋叶，江上红梅又放春。祇恐天书易催发，论心不及往来频。
0	0	0	0	0	0	0	0	0	0	0	1	次韵和石末公九日见寄,去年见雁思乡里，今岁还乡雁不来。此地凄凉逢九日，何时清切睹三台。莞茅夜冷蛩螀急，禾黍秋空鸟雀哀。辟难无劳效桓景，巢居随处压崔嵬。
0	0	0	0	0	0	0	1	0	0	0	0	游华严寺（寺在京城之西山）,椚萝陟巘路登登，人在山房唤不应。犬吠林间知有客，鸟啼洞口若无僧。危阑一览总堪了，绝顶重来殊未曾。古洞深温谁氏子，俨然趺坐对南能。
0	1	0	0	0	0	0	0	0	0	0	0	梦侯自津门来书诙奇玩世得句却寄,故人知我苦绸缪，落笔能开海上楼。何恋稷门初至客，最难江国后归舟。酒边哀乐陈陈见，风入园林事事秋。著子一枝原局促，迟予三径足淹留。
0	0	0	0	0	0	0	0	0	0	1	0	开先寺前望瀑布,白虹昼下昆崙顶，半入青林久不回。下洞水轮穿地底，冰崖吼怒却重来。
0	0	0	0	0	0	0	0	0	0	0	1	荆门舟中见菊偶成,江路重阳月，荒城菊未花。一枝今始见，小摘向人誇。研水添生意，乡心对物华。遥怜开烂漫，浊酒过邻家。
0	0	0	0	1	0	0	0	0	0	0	0	哭表兄金以宾追及伯氏怀用,秋日哭兄犹涕洟，穷冬哭弟又涟洏。年时大小皆于迈，我辈存亡岂可期。昨者笑谈今属梦，门人编录幸存诗。吟踪最忆东桥路，青布长巾短杖藜。
0	0	0	1	0	0	0	0	0	0	0	0	观村民舞灯① 其二,巴童竹马唱巴歌，到处逢迎倩一过。毕竟习俗缘好事，丰登原在粪田多。
0	0	0	0	0	0	0	0	0	0	0	1	赠李脩吾转南祠部,见说君王已赐环，金陵亦在五云间。两都争识神仙吏，三礼仍居侍从班。伏枕乡心悬碣石，挂帆秋色照钟山。谢公墩上重回首，绝代风流尚可攀。
1	0	0	0	0	0	0	0	0	0	0	0	春怨,记得牵衣别，今年此日同。草含多恨绿，花褪可怜红。燕燕新翎协，莺莺煖语融。柔肠千斛怨，露出澹眉中。
0	0	0	0	0	0	0	0	0	0	0	1	其三,文场战后旧知名，此日新醅介寿情。三党星觇奎井朗，千秋风挹蕨薇青。称诗未必输高适，了愿终须学向平。五十悬车前约在，故园杖履伫偕行。
0	1	0	0	0	0	0	0	0	0	0	0	仇山村诗翰一卷乙丑秋于竹垞寓斋见之偕故友魏禹平题名其后未几此卷归吾乡高文恪公又二十九年癸巳公之孙砺山携至京师属余题句存殁之感怆然于中聊附数言以志岁月,四百馀年翰墨新，流传重是宋遗民。论诗正尔空当代，展卷浑如遇故人。世阅古今双转烛，事关存殁一伤神。先公手泽依然在，肯使桓厨赝乱真。
0	0	0	0	0	0	0	0	0	0	0	1	元曰叠前韵,乡心昨夜醉能抛，晓色云山媚近郊。几载承明违伏谒，九天仙乐忆悬匏。印生绿字閒铃阁，架引红蔷缀鸟巢。怪道轻裘还欲脱，西江风物接南交。
0	0	0	0	0	0	0	0	0	1	0	0	答陈澄江佥事村居韵八首 其一,番嫌结社闹，独往筑秋场。已谢二千石，何须八百桑。站站夕时鸟，欣欣雨后秧。感时聊一适，不是阮生狂。
0	1	0	0	0	0	0	0	0	0	0	0	忆邵村 其一,生别已肠裂，生聚更呜咽。兄弟四五人，尽倚寒边月。双亲亦从行，眼暗发垂雪。甘旨弗能供，菽水艰一啜。老兄素滑稽，诙谐能中节。舞衣百结余，戏作老莱跌。破彼万古愁，赚此片晷悦。穷边大孝心，事与前贤别。苦地无闲身，预恐炊薪缺。荷斧笑辞亲，上山泪流血。
0	0	0	0	0	0	0	0	0	1	0	0	七夕闺怨,珊珊仙佩夜何其，伫立空庭白露滋。乌鹊未酬机上锦，蜘蛛偏得箧中丝。天孙归路犹含恨，神女他山别有期。久卸残妆掩鸾镜，懒将新月比蛾眉。
0	0	0	0	0	0	0	0	0	0	0	1	晦亭,东海穷诗客，西风古驿亭。发从残岁白，山入故乡青。世事徒三窟，儿童且一经。丁宁速赊酒，煮栗试沙瓶。
0	0	0	0	0	0	0	0	0	0	0	1	客愁,不待秋风起，思乡念已生。发愁今夜白，月好故园明。孤客人千里，荒城鼓二更。停灯沽浊酒，屈指数游程。
0	0	0	0	1	0	0	0	0	0	0	0	寄陈一夔（予北上陈自刑曹外补相值于南旺湖）,云昏月黑雨涔涔，不见来船识语音。深夜张灯仍唤酒，未明捩柁又分襟。浮生聚散鸿留迹，过眼功名铁作心。南旺湖边分手处，怀君回首一高吟。
0	0	0	0	0	1	0	0	0	0	0	0	光启丁未别山,草堂琴画已判烧，犹托邻僧护燕巢。此去不缘名利去，若逢逋客莫相嘲。
0	0	0	0	0	1	0	0	0	0	0	0	次韵春日西湖怀古二首 其一,当时翠辇此经过，天马玲珑撼玉珂。宴罢湖山芳草合，归来风雨落花多。子规夜半啼宫树，翁仲春深带女萝。自古兴亡多有此，不须惆怅问如何。
0	0	0	0	0	0	0	0	0	0	0	1	送张朔少游燕,世路难如此，问君何处游。燕京方逐客，塞上正防秋。沙碛长风急，关门落日愁。将军油幕里，谁肯接应刘。
0	0	0	0	0	0	0	0	1	0	0	0	为章元喜题田园乐趣图二章 其一,荆棘消沈相马台，几人撒手赋归来？陶潜苦节诗为命，王粲中年志可哀。道路长风挥短剑，园林白日照苍苔。何时与鹤相邻友，十亩筼筜手自栽。
0	0	0	0	0	0	1	0	0	0	0	0	寄怀谢小云,小谢最清发，相思对夜釭。梦惊鸿雁断，书阻鲤鱼双。故友几人在，新愁万斛扛。寒蛩啼唧唧，风雨满西窗。
0	0	0	0	0	0	1	0	0	0	0	0	寄怀家工部仞千（此组诗收于赖子清《台湾诗醇》。） 其一,相逢今日倍相思，名士风流想见之。两试冠军推辣手，一魁独佔许扬眉。云程发轫同誇早，杏苑探花莫放迟。麟种家声今未坠，埙篪好赋玉台诗。
0	0	0	0	0	0	0	0	0	0	0	1	走笔讯杜又振,上国相逢日，春风蕙草香。不知故园竹，今复几竿长。雪尽娥皇庙，莺飞郑谷庄。閒时拟相过，细话酒垆傍。
0	0	0	0	1	0	0	0	0	0	0	0	哭薛子舒二首 其一,医自金坛至，犹言疾可为。濒危人未信，闻死世皆疑。友共收残藁，妻能读殓仪。借来书册子，掩泪付孤儿。
0	0	0	0	0	0	0	0	0	0	0	1	吴希学斋头鹦鹉学语慧甚戏赠此章,似汝聪明质，谁将闭玉笼。乡心驰陇右，野语狎齐东。倚竹身全翠，餐桃颊倍红。秦宫三十六，一一诉春风。
0	0	0	0	0	0	0	0	0	0	0	1	其十,烽火兼旬信息沉，故园回首棘森森。几回欲觅来人问，相对无言泪满襟。
0	0	0	0	0	0	1	0	0	0	0	0	左卫别王文周,马首千山鸟不飞，离筵彻夜语依依。风严古戍鸡吹角，云压边墙雪打围。怅别我怜维子好，贫交君定愿余归。河梁曙色寒携手，关塞从兹信使稀。
0	0	0	0	0	0	0	0	0	0	0	1	舟抵京口作,舟过金焦日未斜，回看瓜步即天涯。故乡虽隔三千里，得到江南似到家。
0	0	0	0	0	0	0	0	0	0	0	1	其四,戈船健儿不习马，兵气无能震屋瓦。羽书调入白狼川，去伤此日归何年。南人膏血溅北虏，饷金百万消如土。兵马空多深未策，封章徒乞内帑金。绯袍昔走金山寺，拳石焉能著多骑。蛮女新兵簇塞云，成功或在娘子军。
0	0	0	0	0	0	0	0	1	0	0	0	九日寄杨方叔,安稳杨夫子，秋来阙寄音。遥怜好兄弟，相伴老山林。菊是故园色，人无旧赏心。云萍两漂泊，西望一长吟。
0	0	0	0	0	0	0	0	0	0	0	1	吕子阳辞兰谷家园却就石泉精舍,子阳意高希古人，文如行空无定云。清明未容诗酒污，放旷自许渔樵亲。故园好木日夜长，友逝兄沦不同赏。改绿移红自若何，蹑磴扪萝心独往。我昔迷津经上吕，斗出飞亭压行路。石影参差研匣寒，花阴回薄书奁暮。离家十里山转深，琅玕满地芝成林。竹鸡睡去月当午，閒听孙登长啸音。
0	0	0	0	0	0	0	0	0	0	0	1	江村晚望,江上孤村日欲斜，秋光淡淡渺天涯。几多田舍隐林薄，三两渔舟出荻花。归路负樵劳息树，乱流浴马怒喷沙。凭谁剪出机中素，图入人间富贵家。
0	0	0	0	0	0	0	1	0	0	0	0	送方城韦明府,遥思葭菼际，寥落楚人行。高鸟长淮水，平芜故郢城。使车听雉乳，县鼓应鸡鸣。若见州从事，无嫌手板迎。
0	0	0	0	0	0	0	0	0	0	0	1	其二,夕阳红树绕平丘，极目乾坤万里秋。自是閒官堪适兴，不须吾土亦消忧。幽崖碍日悬青蔓，高阁凭虚瞰碧流。咫尺洞门无路入，野云孤鹤为谁留。
0	0	0	0	0	0	0	0	0	0	0	1	歌风台二首 其一,可是歌风念故乡，匹夫万乘岂寻常。不知身后闺门祸，只道无人守四方。
0	0	0	0	0	0	1	0	0	0	0	0	寄李吏部一元,停骖邺下忆当时，一夕论文识面迟。别后春花谁共赋，望中秋雁漫相思。青山自合陶潜醉，白首才逢鲍叔知。騄駬故怜筋力远，凤凰宁恃羽毛奇。独嗟岁月疏书札，偶向风尘倒接罹。古剑通灵堪自佩，明珠投暗岂无疑。天南旧侣同怀抱，海内词人各路岐。莫道云霞多变幻，建安风雅定吾师。
0	0	0	0	0	0	0	0	0	0	0	1	郑生画像歌,岩风飒飒树叶赤，秋林紫气丹丘积。问君胡为坐石根，微吟极望天云昏。南归舟楫杳将滞，故园花莺当复存。浚仪张生好作笔，貌尔形似兼其魂。细模妍描岂乏手，传真水月烟中柳。意气朗如千里骨，精神合居万人首。忆昨观君飞射时，弯弧走马实男儿。更求张笔须传此，欲识豪雄岂啻诗。
1	0	0	0	0	0	0	0	0	0	0	0	行次白石堆投宿村庄有园花盛开感赋,银屏金屋锁寥寥，人物伤心换六朝。芳草正添行客恨，名花仍放旧时饶。啼残杜宇声声血，零落东风处处飘。谁念多情张子野，伤春懒上洛阳桥。
0	0	0	0	0	0	0	0	0	0	0	1	程甥文德咏雪见寄次韵四首 其一,故园今岁雪，飘洒几昏明。近得诗相报，遥怜兴独清。缀梅横冻影，堕竹起虚声。五岭应难见，千山空复情。
0	1	0	0	0	0	0	0	0	0	0	0	绝塞,绝塞不辞苦，远行人未还。西风驱万马，落木满三关。猎火黄龙碛，军书青海湾。城南有思妇，肠断大刀镮。
0	0	0	0	0	0	0	0	0	0	0	1	鄂城怀古,黄鹤矶头鹦鹉洲，星分轸翼据江流。周瑜楼橹风云冷，庾亮旌旗草树秋。折戟战馀潮蚀铁，量沙饷绝夜呼筹。赋诗横槊今何在，残月啼乌故垒愁。
0	0	0	0	0	0	0	1	0	0	0	0	为樗庵题水村图二首 其二,菰村菱荡藕花滩，鹅栅鸡栖斗鸭阑。料得苑堂无热客，许侬双桨划湖干。
0	0	1	0	0	0	0	0	0	0	0	0	游龙山断际院潜庵常居之有小僧乞赞戏书其上,赵州只有一个齿，潜庵一个恐不趐。虽然下下都咬著，咸酸自分盐醋味。龙兴古寺曾闭门，断际云孙第十世。劝人莫信马大师，一口吸尽西江水。
0	0	0	0	0	0	0	0	0	0	0	1	艳歌行,翩翩春归雁，秋至复来翔。如何远游子，兄弟各异方。山川何迢迢，参辰夜相望。寒风日以厉，零露结为霜。空林静无人，但见明月光。徘徊不能寐，徙倚临中堂。眷彼南飞翼，故乡安可忘。
0	0	0	0	0	0	0	0	0	0	0	1	河阴渡,朝发武陟城，夕宿河阴渡。平原郁苍苍，蔓屮巳多露。展我素氍毹，偃息并厓树。洪涛与风会，砉若迅雷怒。揆余江海士，止逝随所遇。一苇苟可航，济险亦奚惧。所念形影单，恒饥在长路。中田岂无稼，不受一饭顾。引领望故乡，巳复星汉曙。宣尼川上叹，使我获深晤。
0	0	0	0	0	0	0	0	0	0	0	1	其三,故园脩竹近何如，屋后筼筜百数馀。雨洗翠帘当曲径，风飘香雪落残书。莫将稚笋堪清供，况可顽童砟钓鱼。纵适敢希唐士达，赋归或似汉时疏。
0	0	0	0	0	0	0	0	0	0	0	1	寄沈阳剩人和尚 其一,布帽羊裘好自持，六朝如梦不堪悲。关山尚有秦时月，烟水聊歌楚客词。莫厌天花随玉麈，何妨霜鬓老燕支。故园芳草今消歇，却羡春风雪窖吹。
0	1	0	0	0	0	0	0	0	0	0	0	村乐图,一年田地熟，赋外乐天真。便不打鼓笛，也是太平人。
0	0	0	0	0	0	0	0	0	0	0	1	玉楼春 元夜旅中,陌头红杏尚娇小。三五月明灯事好。梅落还开烟九迟，柳黄未绿鞦韆早。莫敲画鼓损珠络，欲破黄柑思鸟爪。今夜并州似故乡，红莲烛下春愁少。
0	0	0	0	0	0	0	0	0	0	0	1	归鹤篇,皎皎云间鹤，不受氛尘侵。幽人一以赠，驯为阶下禽。春风舞翩翩，秋月唳清音。经年托俦侣，欲别意难任。念非夙所随，还归嘉树阴。客既眷故乡，鸟亦适故林。去矣物无累，怀哉谊已深。愿比云霄翼，常同万里心。
0	0	0	0	0	0	0	1	0	0	0	0	钓龙台怀古,戍鼓城分散暮鸦，无诸故垒到堪嗟。青山犹记秦封域，芳草空馀越世家。逐鹿旌旗云汉杳，钓龙台榭夕阳斜。英雄牢落今千载，风雨萧萧起暮笳。
0	0	0	0	0	1	0	0	0	0	0	0	村居书怀,敢道栖迟为寿萱，自甘身老郭西村。修篁趁水环茅屋，怪石如山俯菜园。著句不剿先辈说，温书如对故人言。地偏尽日无车马，高卧何须昼闭门。
0	0	0	0	0	0	0	0	0	0	0	1	寄庐山陈汝言,林卧疏尘事，闭门春草深。东风偶然来，披拂壁间琴。感彼动中意，□予静者心。坐看西日驰，落景惜颓侵。我本楚狂人，望气江海阴。南来托孤剑，然诺唾千金。岂不眷勋庸，而甘与浮沈。当世属大度，志气尚难任。鼓刀矜馀力，叩角有知音。何必蹈东海，功成还旧林。
0	0	0	0	0	0	0	0	0	0	0	1	登罗山,随意行游入翠微，风尘杂遝自知非。何常豫定登临约，竟得怡情山水归。万斛珠声喧野竹，一鞭岚气湿征衣。此行莫讶饥躯瘦，才检诗囊料已肥。
0	0	0	0	0	0	0	1	0	0	0	0	同洪稚存太史王柳村秀才暨令嗣小村借庵主人登月波台看潮同赋,为逐丹崖客，层台试一登。山随诗思转，风挟海潮腾。树抱花閒路，门开竹里镫。笑余多懒散，米熟愧南能。
0	0	0	0	0	0	0	0	0	0	0	1	哭杜立斋先生,凤鸟才看刷羽仪，胡为遽报哲人萎。可怜如晦遄归日，不及唐朝既效时。善类固知难著脚，小人未可便扬眉。老天欲寿斯文脉，后死当为继绝思。
0	0	0	0	0	0	1	0	0	0	0	0	岁暮怀孟阳,松括藏门数亩宫，耦耕堂上两衰翁。更无生计千头橘，尚有残生半树桐。堆积新愁黄叶雨，耗磨旧事白杨风。天南地北相思处，约略寒灯一烬红。
0	0	1	0	0	0	0	0	0	0	0	0	短歌,北走出雁门，西行渡临洮。问君何所往，饮马长城濠。旧隶羽林籍，新佐霍骠姚。长揖请论事，军门夜横刀。一麾入虏穴，义激天为高。飞鸟不敢下，边秋气萧条。安边主将略，汗血诸军劳。男儿重知己，慨然生死交。生死且不顾，论功徒尔曹。
0	0	0	0	0	0	0	0	0	0	0	1	梦寐,梦寐看儿女，沉吟泣数行。他时尝独立，永日见相将。去动怜渠小，归应共我长。云山千万里，谁道不思乡。
0	0	0	0	0	0	0	0	0	0	0	1	其二,棠梨阴晓放君行，如此江山一笑轻。迢递风光寻宦迹，飘零身世得躬耕。故园折柳迷金埒，离席飞花斗玉觥。千里莼羹应待我，海云湘树若为情。
0	0	0	0	0	0	0	0	0	0	0	1	既以前韵赠勉翁复怀廷玉因次（汪本下有前字）韵,千金骏骨买虚名，骥老通衢价未评。逐去定知穷不死，向来元以句为生。东风又见莺朋友，北信难凭雁弟兄。欲寄此怀惟有月，天涯分与故人明。
0	0	0	0	0	0	0	0	0	0	0	1	月,二分明月好，深夜自光辉。玉兔臼常满，金猊香渐微。车放寒荐酒，橘柚晚侵衣。遥念青溪口，凭阑盼我归。
0	0	1	0	0	0	0	0	0	0	0	0	寄方叔,故人一别路漫漫，又觉春生到水村。鱼跃雁飞空注目，柳开梅落自消魂。唱酬应有诗千首，谈笑长怀酒一尊。正是刚肠九回处，子规声断月黄昏。
0	0	0	0	0	1	0	0	0	0	0	0	荷花,曲阑青十二，独对此清涟。绿鬓对红颊，金环约翠钿。心多还自苦，丝弱为谁牵。惆怅黄昏后，鸳鸯咽露眠。
0	0	0	0	0	0	0	0	0	0	0	1	关山月,陇头流水何年别，戍客辞家心欲绝。横笛寒吹塞上声，春闺近对关前月。如花小妇翠眉低，览镜愁生玉面啼。十年征戍音尘断，不得云中半纸题。织成锦字空自叹，椷愁那到玉门西。
0	0	0	0	0	0	0	0	0	0	0	1	其四,束带事趋谒，素志恒乖违。迷途实未远，遂兹故园归。榆柳纷掩映，兰菊相因依。俗辙稀往来，竟日掩柴扉。复得反自然，谅匪造化私。
0	0	0	0	0	0	0	0	0	0	0	1	度东径岭,又过雁门北，不胜南客悲。三边上岩见，双泪望乡垂。暮角云中戍，残阳天际旗。更看飞白羽，胡马在封陲。
0	0	0	0	0	0	0	1	0	0	0	0	长门怨,月明风细度昭阳，魂梦空劳独夜长。少小入宫歌且舞，娥眉犹未识君王。
0	0	0	0	0	0	0	0	0	0	0	1	次韵黄华和同年九日诗十首 其一,秋香真可人，不为无人改。自惭寒昔盟，东篱子空待。我独摇酒卮，不得寒英采。临风望故园，参商二十载。
0	0	0	0	1	0	0	0	0	0	0	0	白莲,洒泪湘妃不喜妆，和烟迷月涨秋塘。翠盘影里呈妍白，恨煞诗人玉有香。
0	0	0	0	0	1	0	0	0	0	0	0	中秋不见月得斯远所寄诗有怀兼呈远父成父,中秋不见月，空传江左诗。阴晴定俱尔，离合政关兹。亦复婆娑否，还成赋咏为。溪南旧游地，谁与共襟期。
0	0	0	0	0	0	0	0	0	0	0	1	为莼衷题燕都丛考,华胥一一碎微尘，鶗鴂惊秋事又新。廿九年间坊曲梦，百千劫底啸歌人。旧闻秀水犹多阙，野史枝山此比珍。回首故园疲战伐，乞廛同作朔方民。
1	0	0	0	0	0	0	0	0	0	0	0	哭李公从二首 其一,水自潺湲月自明，画船红烛记君行。连床已负平生约，败壁空题旧日名。老泪可堪吴季重，何人解惜李宣城。伤心忍死封书处，大半欹斜字不成。
0	0	0	0	0	0	0	0	0	0	0	1	季冬立春五绝 其一 故园,敢作故园主，幸当花木春。东风曾识旧，为我岁华新。
0	0	0	0	1	0	0	0	0	0	0	0	广陵怀古 其五,北风吹雾昼昏昏，独守孤城节义存。一剑身持惟有死，四郊兵合竟无援。烟生睥睨焚降诏，血溅旌旗洒泪痕。落日重游吊陈迹，买丝空欲绣平原。
0	1	0	0	0	0	0	0	0	0	0	0	吴兴道中有怀汝其通曹颙若,杳杳长途异，悠悠逝水流。江村孤宿夜，风雪远行舟。寒重偏欺客，凌浮迥结愁。故人应在念，日暮尚登楼。
0	0	0	0	0	0	0	0	0	0	0	1	秋柳,风里枝条弱，秋来雨露匀。可怜曾折处，应有未归人。莺语久岑寂，蝉声自苦辛。谁家羌笛里，犹怨玉关春。
0	0	0	0	0	0	0	0	0	0	0	1	法华山弘上人,可爱寒潭似镜清，清光寒气袭轩楹。草根流水泠泠出，石上潜鱼个个横。翠蔼惊风和露滴，白沙得雨照人明。故乡近报犹豺虎，愁对沧浪咏濯缨。
0	0	1	0	0	0	0	0	0	0	0	0	哭莫萃庵,我哭夫君哭不哀，夫君舍我入泉台。传家有子真贤也，负郭田园亦盛哉。瓮底饮馀当日秫，墙头吟剩隔年梅。鸣蝉不解游人意，还自声声送咽来。
0	0	0	0	0	0	0	0	0	0	0	1	尹村道中,满眼霜吹宿草根，谩知新岁不逢春。却疑青嶂非人世，更觉黄云是塞尘。万里张侯能奉使，百年曾子肯辞亲。自怜许国终无用，何事纷纷客此身。
0	0	0	0	0	0	0	0	0	0	0	1	邯郸夜宿,榆关霜薄授衣初，莽莽平沙度软舆。赴阙几逢鸿渐侣，望乡犹阻雁来书。曲生风味邢醪近，羽客差池枕梦虚。漫咏陶诗当黄菊，倦游终自爱吾庐。
0	1	0	0	0	0	0	0	0	0	0	0	和吴梅村咏物诗八首 其一 莲蓬人,西岳真人太乙翁，灵绡十丈傲秋风。敬容荷镜持堪照，正则蓉裳制未工。翠袖寒生黄里怨，绿衣人老碧房空。等閒怜子成抛舍，露冷香销八月中。
0	0	0	0	0	0	0	0	0	0	0	1	泊端溪,仙台冠岑岫，石室带湖村。风景多归兴，江山劳梦魂。星槎来海曲，汉使返河源。郡接苍梧野，桥过驷马轩。望乡今日到，访旧几人存。映水朱旄节，依城白板门。溪晴浣女出，潮长钓童喧。问客何方至，嗟予忝拜恩。旧耕兼水火，残栅牧鸡豚。且息图南羽，天池昨化鲲。
0	0	0	0	0	0	0	0	0	0	0	1	其三,邮亭长短总天涯，轧轧乌犍下泽车。到得故园好时节，梅花放尽放桃花。
0	0	0	0	0	0	0	0	0	1	0	0	哭伯兄,在昔皇天倾，覆卵无完理。兄不即殉身，感奋良有以。摩挲双匕首，一夕再三起。千钧重一发，恐复忧天只。荏苒岁月间，隐痛入骨髓。未揕雠人胸，抱疾忽焉死。尸床目不瞑，不继非人子。尚有娥亲在，李寿汝莫喜。
1	0	0	0	0	0	0	0	0	0	0	0	使客还自建昌,埘鸡初戒曙，关吏已开晨。饬徒临迥陌，振楫发长津。四郊盛阴气，千里塞惊尘。艰难将使命，骚屑作行人。时值秋冬交，道经吴楚分。昔出方祃师，今还已归军。威迟良马劳，悽恻仆御勤。王事不可淹，谁知君苦辛。
0	0	0	0	0	1	0	0	0	0	0	0	浭阳早发,鸡声啼不住，催客上征车。瘦马踏残月，荒城起戍笳。稀疏星数点，隐约路三叉。地白天将晓，寒风散早鸦。
1	0	0	0	0	0	0	0	0	0	0	0	拟唐人宫怨,十五入深宫，盈盈百花中。芳年恒自惜，旖旎当春风。深宫日如电，荏苒繁华变。二九已当头，君王难识面。粉黛易相亲，谁为国色人。昭阳欢宴月，兼照翠眉颦。长门人已老，难比羊车草。薄命不须嗟，客颜我偏好。
0	0	0	0	0	0	0	0	0	0	0	1	莲叶,莲叶田田出水齐，清香已有晓风吹。物华光景人谁觉，便是花开结子时。
0	0	0	0	0	0	0	0	0	0	0	1	韩魏公生日二首 其一,早陪枢筦晚持衡，曾与君王致太平。一代尽宗萧相画，四夷犹服晋公名。乾坤爽气初秋动，社稷元勋翌日生。今岁故乡诸父老，寿樽应喜得亲倾。
0	0	0	0	0	0	0	0	0	0	0	1	忆代姬 其一,梅子山连大别长，代姬坟上草新香。三开挟尔归南海，五岭从予至汉阳。命薄自应先晓露，魂孤莫漫涉清湘。怀中孩笑愁相伴，何处黄泉是故乡。
0	0	0	0	0	0	0	0	0	0	0	1	梦故乡,客舍惊闻雁，秋宵恐漏长。故乡原是自，归梦亦凄凉。
0	0	0	0	0	0	0	1	0	0	0	0	望夫石,北固山前一狠石，千夫万夫移不得。闻道曾经野火烧，老骨苍鳞变颜色。何如山下寡弱人，早失天兮著孤特。狂飙撼地衣不提，怒浪掀天履不溺。眼中惟见旧时人，堂前那有新衣客。匪石之词获我心，长江浩浩秋月白。
0	0	0	0	0	0	1	0	0	0	0	0	忆梅,到得芳天闹众葩，相思一夜鬓成华。阆风归去无消息，梦寐犹应见此花。
0	0	0	0	0	0	0	0	0	0	0	1	其三,凤凰台上望乡关，地老天荒故将閒。自写鄂王词在壁，从头整顿旧河山。
0	0	0	0	0	0	0	0	0	0	0	1	风,园林当首夏，暖风日日吹。拂云似席卷，飘絮如雪飞。繁蕊将辞条，催残胡疾为。对之惄焉愁，不为惜芳菲。年来春雨艰，多赋云汉诗。去冬三白佳，膏泽被郊畿。满拟二麦丰，慰我三农饥。亢旱虽未形，待泽正此时。先忧理则然，后乐非所期。
0	0	0	0	0	0	0	0	0	0	0	1	十六夜同闲止节和就堤旁小艇玩月 其一,薄薄秋痕细细凉，就停兰桨当绳床。閒人三两烽烟外，共抱孤蟾话故乡。
0	0	0	0	0	0	0	0	0	0	0	1	清明日送韦侍御（一作郎）贬虔州,寂寞清明日，萧条司马家。留饧和冷粥，出火煮新茶。欲别能无酒，相留亦有花。南迁更何处，此地已天涯。
0	0	0	0	0	0	1	0	0	0	0	0	浣溪沙 春闺,海比相思尚有涯，轻寒蓦地恼情怀。羞看孤影镜慵揩。戏向海棠花下过，惹他珠露湿罗鞋。摘双梅子戴金钗。
0	1	0	0	0	0	0	0	0	0	0	0	白田獭魅别村女诗①,潮来逐潮上，潮落在空滩。有来终有去，情易复情难。肠断肠中子，明月秋江寒。
0	0	0	0	0	0	0	0	0	0	0	1	同曾选部于野韩虞部子成夜集范职方于公宅,匈奴远遁塞烟销，尊俎曾筹万里遥。士论总收燕騕袅，将材今数汉嫖姚。山公有启傅三署，水部能诗冠六朝。独笑荆高狂击筑，醉来犹自问金貂。
0	0	0	0	1	0	0	0	0	0	0	0	哭汪司马伯玉十首（太函司马斋名白榆社名） 其一,北阙悬车蚤，东林曳杖馀。神留中土卧，帝命太函居。五岳藏玄草，三天坠白榆。庭阶双玉在，雪涕茂陵书。
0	0	0	0	0	0	0	0	0	0	0	1	咏雁,早晚辞沙漠，南来处处飞。关山多雨雪，风水损毛衣。碧海魂应断，红楼信自稀。不知矰缴外，留得几行归。
0	0	0	0	0	0	0	0	0	0	0	1	其四,吴关不傍要离冢，南郑难为太尉坟。回首故乡归未得，可怜曾戍水西军。
0	0	0	0	1	0	0	0	0	0	0	0	哭桴儿六首 其一,生儿辛苦拟传家，摇落秋风感岁华。过客虚烦奇跨灶，行窗留取乱涂鸦。旅魂欲返疑无路，泪眼频挥似有花。强起凭高望南国，断云流水远天涯。
0	0	0	0	0	0	0	0	0	0	0	1	赠杨明府,飘泊何堪寄一廛，乡心淮海片帆悬。卜居揽尽中洲莽，嗜酒烹馀大邑鲜。矫制益知长孺直，著鞭终拟祖生先。看君一鹗横秋在，云散昏鸦落野田。
0	0	1	0	0	0	0	0	0	0	0	0	送赵仲宝永兴乾耀提举捉贼,知君少以勇，曾向萧关战。横刀突虏围，夺马伤胡箭。当时独免归，猛毅边人羡。今来提汉卒，寇盗清秦县。未足贺功名，功名它日见。
0	0	0	0	0	0	0	1	0	0	0	0	宿村舍 其一,别后曾无一日欢，风光都在落花閒。眼青羞对门前柳，头白相惊雪里山。华表鹤来犹是客，乌衣燕去不知还。森森庭院荒荆棘，虎豹窥人夜撼关。
0	0	0	0	0	0	0	0	0	0	0	1	闲居杂题五首（以题十五字离合） 野态真,君如有意耽田里，予亦无机向艺能。心迹所便唯是直，人间闻道最先憎。
0	0	0	1	0	0	0	0	0	0	0	0	游荆山寺,道左逢幽寺，巍然气象新。泉声长绕舍，山色欲侵人。疏牖时穿竹，虚堂不染尘。老僧仍好事，不厌客来频。
0	1	0	0	0	0	0	0	0	0	0	0	闲居杂诗二十首 其六,驱车出广陌，道遇斗鸡儿。上巳催游兴，春光正尔时。墙外鞦韆影，桃李路傍枝。可是王昌侣，香风处处随。
0	0	0	0	0	0	0	0	1	0	0	0	游东山寺,寻胜春郊踏绿畦，几重山色望中迷。亸鞭谷口频惊马，看镜岩前欲舞鸡。树密漫闻钟远近，云横谁辨路高低。逢僧引到青峰处，日出东方月落西。
0	0	0	0	0	0	0	0	0	0	0	1	其三,晚泊小长湄，风光别一时。山高日落早，天小月来迟。乘兴催诗句，联船酌酒卮。滔滔声彻夜，动我故乡思。
0	0	0	0	0	0	0	0	0	0	0	1	赠归雁,南来冲雨度三湘，北去飘飘恋故乡。懒学啼乌栖苑树，喜随鸣凤向朝阳。黄云朔漠同千里，秋水蒹葭各一方。我欲寄书怀定远，至关门外早回翔。
0	0	0	0	1	0	0	0	0	0	0	0	登数峰阁,数峰古阁面江湖，难浣先臣血泪枯。白走胥涛吞百越，青排楚塞入三吴。新亭旧恨迷芳渚，夜月春枝冷鹧鸪。此去孝陵松柏路，凭高西望已模糊。
0	0	0	0	0	0	0	0	0	0	0	1	哭昌化美父章上舍,父德称乾岂易酬，半生飞梦落侯头。一身未遂归宁志，闻讣可禁双泪流。
0	0	0	0	0	0	0	0	0	0	0	1	对雨,幽庭凝碧亦涟漪，檐霤声繁聒梦归。半岫金乌才委照，一川石燕又交飞。濯枝霢霂榴花吐，吹渚飘飖暑气微。因忆故园闲钓处，苍苔斑驳满渔矶。
0	0	0	0	0	0	0	0	1	0	0	0	游一云寺（寺在晨台山下其地有菊泉）,散步出平林，穷攀度高岭。遥闻梵呗音，遂入招提境。晨台耸翠屏，菊泉注金井。丈室禅灯明，祗园佛日永。青浮云一丘，碧破天万顷。古桧结重阴，疏篁散清影。寺深山更幽，雨至风忽猛。绕径莓苔生，凭轩衣袂冷。坐久不知还，盘桓弄馀景。胜游俱幻迹，悠然动深省。
0	0	0	0	0	0	0	0	0	0	0	1	同曾缮部宿省中得园字,邀欢成伴直，退食一清尊。画省更明月，铜驼非故园。竹阴凉露滴，楼影夜乌翻。看尔郎官草，青绫怀主恩。
0	0	0	0	0	0	1	0	0	0	0	0	到锦溪仅得欧经季丈人一晤别后赋寄,十年曾忆紫芝眉，雪夜山阴棹故移。麈尾乍聆杯底语，虎头犹想画中诗。花洲露冷江如练，龙社秋深柳尚丝。翻笑逢君如梦寐，祇赢今日寄相思。
0	0	0	0	0	0	0	0	0	0	0	1	葛藤科先陇,蓬科不见当时葛，马鬣犹传旧日名。星火程期京国梦，春风花柳故乡情。
0	0	0	0	0	0	0	0	0	0	0	1	游烂柯山 其一,独凌清景出，下视众山中。云日遥相对，川原无不通。自致高标末，何心待驭风。
0	0	0	0	0	0	0	1	0	0	0	0	登冠山次瞻叔兄壁间旧韵 其一,芦花朴朴雪连天，枫叶椮椮日满山。似识游人非俗客，远峰呈露玉孱颜。
0	0	0	0	0	0	1	0	0	0	0	0	舟次颍上寄贡甫,我诗持寄君，宛在汝水浔。君诗欲寄我，苍茫烟浪深。寒水争赴壑，驶流激清音。扁舟溯游往，寂寞嗟独寻。颍烟稍塞望，淮月初清心。恨无知赏同，樽酒谁献斟。相思意不极，宛抑诉鸣琴。晓灯半明灭，抱膝成苦吟。
0	0	0	0	0	1	0	0	0	0	0	0	蓟门雨霁,阳光隐现塞天昏，一半山容带雨痕。新水乱侵黄草岸，残烟淡衬绿杨村。胡收野马休南牧，汉有雄师在北门。筹国莫矜无战伐，闻看游骑猎秋屯。
0	0	0	0	0	0	0	0	1	0	0	0	游东山寺,数里招提路，崎岖不易寻。山随黄叶乱，寺共白云深。世界烟霞外，诸天钟磬沈。何因登宝地，信宿恋株林。
0	0	1	0	0	0	0	0	0	0	0	0	游甘露寺,老木阴森作夏寒，冈峦深拥一雕盘。日边帆去东流尽，天末云移北望难。三国旌旗连夕照，六朝台殿压风澜。英雄去后江山在，输与残僧抱膝看。
0	0	0	0	0	0	0	0	0	0	0	1	任城夜雨,城上阴云覆酒楼，城边行客苦车休。乡心已逐残春雨，一夜平添汶泗流。
0	0	0	0	0	0	0	1	0	0	0	0	游玉泉寺,秋日玉泉寺，水喧山腹深。石泉喷白雪，岩树插青簪。幻合烟花梦，凄飞风叶吟。喧嚣共幽寂，无复解钟琴。
0	0	0	1	0	0	0	0	0	0	0	0	丘丈云灞桥东村墅陈用彬吾故人且爱客好事可一访以资午食及款门通姓竟托疾弗接,坚忍黄肠虚，灞桥访仁轨。斜阳欲堕地，门闭睡不起。囊空去家远，鱼待西江水。常闻字难煮，岂意今在己。无边华岳秀，总聚襟怀里。如此又同人，宜乎涧林耻。
1	0	0	0	0	0	0	0	0	0	0	0	寄怀广武诸旧游,一别丛台隔两秋，漂零身世海东头。伤心往事俱流水，屈指当年几旧游。投赠我惭青玉案，索居谁问黑貂裘。此时广武城边月，正好同君大白浮。
0	0	0	0	0	0	0	1	0	0	0	0	送客归京,水陆四千里，何时归到秦？舟辞三峡雨，马入九衢尘。有酒留行客，无书寄贵人。唯凭远传语，好在曲江春。
0	0	0	0	0	0	0	1	0	0	0	0	代妇寄周子,游子适上国，贱妾依空房。茕茕语孤影，亭亭待夕阳。铅华强欲御，泪靥不留妆。结网陈双箭，牵丝理七襄。何当化磁石，引恨入君肠。
0	0	0	0	0	0	1	0	0	0	0	0	端阳寄怀果园四首 其二,向道端阳无好诗，云何偏报果园知。长江东下独处廓，大海南来有所思。物换星移虚后约，酒酣耳热付前期。故人相忆应如我，两地蒲觞共一时。
0	0	0	0	0	0	0	0	1	0	0	0	赵千里田家四季图 其一,桃花浪已深，杨柳风犹弱。邻曲欣往来，逢迎劝耕作。健犊不自暇，老农良有托。共醉社日尊，陶然得真乐。
0	0	0	0	0	0	0	0	0	0	0	1	元日书怀,西溪空有梅千树，却向辽东久索居。万里关山苏武梦，一床冰雪管宁庐。乡心未释庭闱望，逝水空嗟岁月虚。樽俎相看人尽醉，龙荒风景独愁予。
0	0	0	0	1	0	0	0	0	0	0	0	读明妃曲,马上琵琶泪眼枯，黄云沙碛隔单于。从来妖艳倾人国，在汉何如远在胡。
0	0	0	0	0	0	0	0	0	0	0	1	其四,客从故乡至，为我理瑶琴。流水本无意，高云若有心。朔风吹早雁，落叶下疏林。之子不归去，衡山空自深。
0	0	0	0	0	0	0	0	0	0	0	1	重九忆家园菊花寄李渔村同年,茱萸强插瘴江边，为忆东篱倍黯然。绿蚁已输陶处士，黄花空负傅延年。故人今在龙淙洞，清兴谁吟秋水篇。枫叶芦根蛮徼外，潇湘何日泛归船。
