label_0	label_1	label_2	label_3	label_4	label_5	label_6	label_7	label_8	label_9	label_10	label_11	text_a
0	0	0	0	0	0	0	0	0	0	0	1	田园杂咏八首 其一,绮丽存亡门，安可再重之。黄雀挂青矰，祸衅人所悲。不见云中凤，挥翰振羽仪。朝食琅玕实，夕宿扶桑枝。飘飘远罗云，飞鸣自天涯。
0	0	0	0	0	0	0	0	0	0	0	1	寄王几道同年,新安道中物色佳，山昏云澹晚雨斜。眼看好景懒下马，心随流水先还家。步头浴凫暖出没，石侧老松寒交加。怀君览古意万状，独转涧口吟幽花。
1	0	0	0	0	0	0	0	0	0	0	1	镫下,积阴镫下焰，独坐冷添衣。江阔书难度，峰高梦不归。耳听寒食近，发为故园稀。莫是愁城恼，多缘酒力微。
0	1	0	0	0	0	0	0	0	0	0	1	谒陵憩清河旧馆有感,路出沙堤向草堂，北归曾此驻行装。风前热火烟生面，夜半开门雨到床。今日闾阎宜富庶，旧时僮仆尚苍黄。人生剩有悲欢地，何必他山与故乡。
0	0	0	0	0	0	0	1	0	0	0	1	其五,才名空落落，踪迹竟栖栖。骏骨千金妒，羊肠九坂迷。人从天外别，乌似故乡啼。莫笑交游绝，前身是姓嵇。
0	0	0	0	0	0	0	0	0	0	0	1	次韵温伯夜坐今日忽得舍弟到杭消息喜见于词,长风吹月来，影碎竹间牖。良宵坐窘束，愧我尘外友。平生烟霞兴，硉兀上南斗。颇亦契三三，未省计九九。迷涂入簿领，乡心几回首。嗟予季行役，舟拂涨溪柳。凌晨双鹊鸣，玩占得无咎。何当从汝去，履綦寻蕙亩。
0	0	0	0	0	1	0	0	0	0	0	1	登临清城新楼,楼橹临边起，旌旗蔽日翻。众山多鲁望，一水控河源。直取岩城镇，应防敌骑奔。战閒耕士乐，时远霸风存。迥眺山川异，烦忧鼓角喧。嗣宗偏引恨，平子易销魂。老去无长策，春归忆故园。帝乡何处是，愁望且开尊。
0	0	0	0	0	0	0	0	0	0	0	1	晚次黎阳村舍,几载驱驰鬓欲斑，单车岁晚又南还。路回渐入长丰泊，云敛横看善化山。野店晚风留客早，柴门新月放歌閒。连朝祇觉归心急，梦绕黄河水一湾。
0	0	0	0	0	0	0	0	0	0	0	1	立春日忍病舁至书斋,缚个篮舆茗碗随，南斋又到觅春时。柳条未弄悠扬态，桃蕊初含蓓蕾姿。雪阵江天茅店酒，梅花人日草堂诗。病中只有思乡梦，官职声名两不知。
0	0	0	0	0	0	0	0	0	0	0	1	摘桑葚作供二绝 其一,蔫红黝紫簇成堆，但摘儿童莫更猜。说与故园风物好，玉盘冰醴浸杨梅。
1	0	0	0	0	0	0	0	0	0	0	1	葛岭,白云几叠翠岚重，往往疏钟出梵宫。石骨谁人镌佛像，岭头何处觅仙翁。楼台水月丹青地，帘幕莺花锦绣丛。游子莫支苍竹去，风雷容易起虚空。
1	0	0	0	0	0	0	0	0	0	0	1	江行,江风来自北，弭棹江水南。白浪聒不息，游气昏空潭。旷野何苍苍，引步随幽探。鹿鸣求其牡，丰草非所甘。江燕啄不食，念雏声喃喃。物性固如此，游子何以堪。慨彼江中水，冲波无定湍。古人忍饥渴，旨矣非空谈。
0	0	0	0	0	0	0	0	0	0	0	1	中秋夕沛河汎舟 其一,玉镜中天挂，金波大地流。河明千树色，秋满万家楼。迥夺鱼龙卧，平添乌鹊愁。故园卢女瑟，应复问刀头。
0	0	0	0	0	0	0	0	0	0	0	1	闻村家打稻声,鹊豆篱边扪腹行，惰游筋力负归耕。自惭饱吃丰年饭，閒听邻家打稻声。
0	0	0	0	0	0	0	0	0	0	0	1	枫亭,草树随方别，枫亭故有枫。故乡乌臼树，霜色更深红。
0	0	0	0	0	0	0	0	0	0	0	1	敧枕,旋放芦帘整布裀，先生敧枕息残身。室无侍婢犹嫌病，厨有餐钱更苦贫。寒甚剩赊燕市酒，风来羞污庾公尘。故乡节物殊堪忆，箭茁槐芽又一新。
1	0	0	0	0	0	0	0	0	0	0	1	和吴通守夜月思乡之作,海邦亦共月，何事忆荆扉。偶见如环景，能堪碎璧辉。羁心因自感，高咏觉声希。莫自思乡切，还看承诏归。
0	0	0	0	0	0	0	0	0	0	0	1	十月望后前辈周桐野同年王楼村雨中过槐簃看菊留小饮明日桐翁以诗见投次原韵二首 其一,老瓦盆中花十本，上槐街里屋三间。眼前此景殊不俗，辇下几人能爱閒。我已掀泥除藓径，客方冒雨扣柴关。寒林瘦竹萧萧意，着片疏篱即故山。
0	0	0	0	0	0	0	0	0	0	0	1	寄怀瀚公,逆旅裁书问道安，故园明月几回看。身閒对客题诗易，岁俭逢人乞米难。风动空山孤锡响，霜深禅榻衲衣寒。知师不作天涯梦，长夜忘眠坐戒坛。
0	0	0	0	0	0	0	1	0	0	0	1	无题,为客三年海上洲，故乡何处瘴云稠。数千里外蛮人域，十八滩头过客舟。时有山禽呼姓字，或从海鸟作朋俦。故人珂佩周旋处，紫殿风清十二楼。
0	0	0	0	0	0	0	0	0	0	0	1	李柳州袁秘阁谢光禄陈库部集灵宫分韵得江字,帝里珠林共夜釭，一尊容与话沧江。三分春色词争丽，几载乡心醉未降。象纬似闻奎井合，龙光欲傍斗牛双。明朝却送河东骑，晋问应传笔似杠。
0	0	0	0	0	0	0	0	0	0	0	1	中秋羊城怀故山,闷客恹恹村梦数，听残画角每凭楼。山中何处白云满，濠泮依然绿水流。寂寞久淹芳草地，衰迟懒过御梨秋。故园橘柚空相待，好月谁看最上头。
0	0	0	0	0	0	0	0	0	0	0	1	秋怀,秋云日以薄，秋夜日以长。秋露日以白，秋草日以黄。此时秋士悲，耿耿不能忘。岂无同心人，飘零非故乡。苍苍蒹葭远，乃在天一方。欲往心烦纡，渐我车帷裳。
0	0	0	0	0	0	0	0	0	0	0	1	游天台山还里,山灵笑我寸心违，未结茅蓬在翠微。双阙思寻丹药去，一肩挑得白云归。天台道出抛游屐，海国人还坐钓矶。回忆嫏嬛多福地，尘缘终觉世情非。
0	0	0	0	0	0	0	0	0	0	0	1	舟中即事,风捲黄河两岸沙，中流艇子一时斜。故园柳絮应飞尽，河北行人见雪花。
0	0	0	0	0	0	0	0	0	0	0	1	雨,塞雨洒萧秋，繁声入夜稠。轻寒来觉骤，婪热避如流。荞菜皆资润，豆禾未毕收。怦怦萦远念，畿内得沾不。
0	1	0	0	0	0	0	0	0	0	0	1	秋怀,叶落吴门一夜霜，悠悠离思海天长。殊方不为无知己，自是人心恋故乡。
0	0	0	0	0	0	1	0	0	0	0	1	寄子戴京邑,当时曾踏软红尘，茅店荒鸡送客轮。锦瑟年华东逝水，银釭风雨苦吟身。天涯杨柳初匀碧，江畔蘼芜已换春。不说相思深几许，平安聊慰远游人。
0	0	0	0	0	0	0	0	0	0	0	1	副总兵马芳芳陷虏中十二年而归在虏中亦称为骁将,穹庐元以射雕称，一骑常先万马腾。意气肯甘胡地老，勋名终属汉坛登。斫残右臂方挥刃，殪尽追锋未释冰。归自虏中还破虏，古来名将亦谁曾。
0	0	0	0	1	0	0	0	0	1	0	1	和佩韦夫子题淮阴侯祠壁,淮阴山水清且閒，古祠老树生寒烟。汉家宫阙不知处，韩侯庙貌犹人间。渚蘋无复行客荐，西风卷水秋潺湲。当时逐鹿中原起，国士由来重知己。登坛既遇隆准公，入宫胡怨儿女子。追亡相国无始终，如何不救钟室死。故乡虽好不能归，自古功臣多如此。
0	0	0	0	0	0	0	0	0	0	0	1	咏杏花,北地胭脂破远天，朦胧难护是层烟。朝云过雨醉留梦，春色酣丹兴欲仙。路有锦衣人傍美，节当寒食火偏然。村南郭北须凭记，无限高楼燕语边。
1	0	0	0	0	0	0	0	0	0	0	0	游青山当涂王使君命供张甚适,雨映青山访谪仙，公厨分酿割肥鲜。酣歌一曲西风里，顿失羁愁向酒边。
0	0	0	0	0	0	0	0	0	0	0	1	送张山人归始安兼寄汪伯耳,二月春江深，送君归故林。绿波与碧草，一倍伤离心。故人在天末，欲往隔湘阴。相见烦相问，多愁年鬓侵。
0	0	0	0	0	0	0	0	0	0	0	1	田家乐,东家西家蚕上簇，南村北村麦白熟。小儿腰镰日早归，大儿去就田间宿。斗酒相邀不为薄，邻翁相对且斟酌。圣主当阳亿万年，年年岁岁田家乐。
0	0	0	0	0	0	0	0	0	0	0	1	寄忆殿卿,江南行色照青春，白发相看梦里新。忆尔故乡归未得，梁园风雪正愁人。
1	0	0	0	0	0	0	0	0	0	0	1	武韵酬剑客秋雨过宿,连宵夜雨急，留客掩云扉。湿重垂黄菊，寒深入绛帏。潇潇游子赋，恋恋故人衣。幸有晶盘在，平原十日归。
0	1	0	0	0	0	0	0	0	0	0	1	钱塘旅舍,云山千万叠，身事恨悠悠。客鬓秋风急，乡心夜雨愁。蛩鸣邻寺壁，雁过隔湖楼。目送千帆远，长江空自流。
1	0	0	0	0	0	0	0	0	1	0	1	春日独坐寄郑明府,燕麦青青游子悲，河堤弱柳郁金枝。长条一拂春风去，尽日飘扬无定时。我在河南别离久，那堪坐此对窗牖。情人道来竟不来，何人共醉新丰酒。
0	0	0	0	0	0	0	0	0	0	0	1	其四,教子丁宁读父书，策名黄甲佩金鱼。故园花竹春如海，赢得诸孙候板舆。
0	0	0	0	0	0	0	0	0	0	0	1	杏花,垂杨一径紫苔封，人语萧萧院落中。独有杏花如唤客，倚墙斜日数枝红。
1	0	0	0	0	0	0	0	0	0	0	1	伤心诗 其一,屈指吴江死别时，孤情此日已全痴。子山漫著伤心赋，孙楚休传除服诗！海外无香回玉树，帐中何术召蛾眉！故园小阁经年锁，花落花开见阿谁！
0	0	0	0	0	0	0	0	0	0	0	1	十六夜月不寐,瑶镜破疏枝，西风敞夕帷。流光岂不惜，圆景渐成亏。脉脉凭谁语，娟娟静自窥。故乡俱一点，含意暂教迟。
0	0	0	0	0	0	0	0	0	0	0	1	题陶庵小像,杨柳春风廿四桥，酒旗歌扇笑相邀。坐中红袖窥双鬓，眼底青山阅六朝。盛事尚追桃叶渡，乡心犹系广陵潮。头颅如许升沈尽，令仆閒情付玉箫。
0	0	0	0	0	0	0	0	0	0	0	1	九日独游怀故人,故人分散在天涯，九日登临独叹嗟。人世光阴催日日，乡闾时节自家家。风烟满眼临秋尽，鼓角荒城送日斜。取醉凭谁正乌帽，遣愁犹强插黄花。
0	0	0	0	0	0	0	0	0	0	0	1	宫词二首 其一,晚凉风度玉池香，看尽归鸦入建章。妾貌不如莲样好，莫将明镜比寒塘。
0	0	0	0	0	0	0	0	0	1	0	1	登西城门,登城望神州，风尘暗淮楚。江山带睥睨，烽火接楼橹。并吞何时休，百骨易寸土。向来禾黍地，雨露长榛莽。不见征战场，那知边人苦。马惊西风笳，鸟散落日鼓。呜呜城下水，流恨自今古。
0	0	0	0	0	0	0	0	0	0	0	1	冬至,至日哦诗野水滨，乍晴天气最宜人。檐前白日不觉晚，山下寒梅俱放春。远客盘餐还偶共，故园风俗自须亲。病来又见阳回节，鸣玉何由拜紫宸。
0	0	0	0	1	0	0	0	0	0	0	0	其七 海村麾使,自笑鄙夫多野兴，谩劳车马驻江干。双双瓦雀行书案，片片轻鸥下急湍。杏酪渐香邻舍粥，花枝欲动春风寒。且看欲尽花经眼，明月明年何处看。
0	0	0	0	0	0	0	0	0	0	0	1	游虎丘云岩寺,层轩构崇丘，绿树带吴苑。鸠鸣春竹静，鹤下烟汀远。初登已神畅，稍久竟忘返。松高急雨过，草弱微风偃。幽潭閟灵迹，气湿龙蜿蜿。俯深戒临危，历险知步蹇。归途极遐瞩，苍茫失西巘。
0	0	0	0	0	0	0	0	0	0	0	1	申凫盟见访,自枉高人驾，悠然淡旅情。狂真疏礼法，老益厌诗名。万树霜前色，连砧苑外声。乡心剧岁晚，迟我碧山耕。
0	0	0	0	0	0	0	0	0	0	0	1	舟行①,晴川曲曲抱沙堤，岸柳依依远近齐。山色欲开疏雨外，夕阳多在乱峰西。舟前波浪河流驶，望里烟岚鲁树低。作客乘春何处往，故乡曾否息征鼙。
0	0	0	0	0	0	0	0	0	0	0	1	其二,金粉楼台百战场，诗魂唤起恨茫茫。春风春雨愁中夜，江北江南望故乡。便解倒悬终自苦，只催归去为谁忙。即今带甲神州满，莫更闻声到洛阳。
1	0	0	0	0	0	0	0	0	0	0	1	仲秋八日赴洪都应试夜宿盐堆头,花石耀寒星，盐头隐暮汀。风沙开漠漠，烟浪入冥冥。战鼓秋初急，羁愁夜不醒。故园西岭外，渐隔两长亭。
0	0	0	0	0	0	0	0	0	0	0	1	其四,鹿豕同游木石亲，家山归卧伪邪真。情知五帙县舆客，肯作千金鬻帚人。往事回头皆噩梦，故园投足总阳春。麒麟掣断黄金锁，为问群仙孰可驯。
0	0	1	0	0	0	0	0	0	0	0	0	游虞山拂水岩 其一,厉屐凭车思转豪，侧身吟望鬓重搔。风岩昼激诸天雨，阴壑寒生万树涛。行逐渔樵驯野计，卧看江海入秋毫。维摩近有招提在，苏晋如今醉欲逃。
0	0	0	0	0	0	0	0	0	0	0	1	邱坡三刘任远区天功诸子以社事推赋谢并寄,才疏不敢问鸡坛，留得孤心待岁寒。高咏欲从何地寄，枯桐能向几人弹。溪深两岸禽声啭，日落千山树影残。却喜钓台新有约，故园归去把渔竿。
0	1	0	0	0	0	0	0	0	0	0	1	其二,蓬转应难定，羁栖复若何。困来悲失马，妒在敢扬蛾。旅思丹枫剧，乡心白雁多。长风吹晓漏，不寐彻行窝。
1	0	0	0	0	0	0	0	0	0	0	1	醉公子 其一 闺情，集唐诗,独坐裁新锦。天寒剪刀冷。方觉泪难裁。丹心一寸灰。晓卧半床月。月落子规歇。归在落花前。春风正可怜。
0	0	0	1	0	0	0	0	0	0	0	1	除夕怀诸兄弟,九陌笙歌岁又阑，惊人时序汉长安。凋萧两鬓池头佩，寂寞三秋梦里兰。上苑花从今夜发，故乡书拟隔年看。天涯兄弟应相念，绿酒青灯可自欢。
0	0	0	0	0	0	0	0	0	0	0	1	立秋日曲江忆元九,下马柳阴下，独上堤上行。故人千万里，新蝉三两声。城中曲江水，江上江陵城。两地新秋思，应同此日情。
0	0	0	0	0	0	0	0	0	0	0	1	其九,穷巷屏人迹，开门见青山。青山似故乡，客子何当还。蟪蛄日夜鸣，绿树亦巳殷。白日驶西征，浮云不可攀。安得生羽翼，奋飞出玄间。
1	0	0	0	0	0	0	0	0	1	0	1	杨花,旧雨人无半迹来，惺惺独坐眼慵开。却嫌飞絮犹多事，点破门前一径苔。
0	0	0	0	0	0	0	0	0	0	0	1	其十,长斋孤馆静，捧腹睡便便。酒断眸凝碧，尘深鬓返玄。冻蜂粘暖草，乳燕啄冰泉。过翼时频数，乡心日夜悬。
0	0	0	0	0	0	0	0	0	0	0	1	偶忆,偶忆南山屋，寒梅有数枝。却当分手日，偏是发花时。驿馆香侵梦，山亭影入诗。故乡愁满夜，多半为君思。偶忆松深处，苍苔一径斑。夜窗吟落叶，孤烛剪秋山。晚钓鱼初上，春锄笋自删。涧花应不待，开满夕阳间。偶忆溪边水，深阴系短槎。携觞听夜雨，披史咏晴霞。草径逢寒蝶，山桥抱野花。绿蒲新涨里，应已乱鸣蛙。
0	0	0	0	0	0	0	0	0	0	0	1	中秋四首和频伽居士灵芬馆韵 其一,淅沥宵未歇，古砌吟秋虫。浮云翳朗月，望眼徒朦胧。故园阻长道，揽景区异同。萧瑟怯衣单，披拂怜雌风。幸有插架书，寝馈于其中。黄初暨大历，尚友忻相逢。
0	0	0	0	0	0	0	0	0	0	0	1	游复园观海,晓风吹薄袂，斜日到高堂。门柳千章翠，篱花一径香。怒潮归海舶，黑蜃隐扶桑。天水茫无际，南云是故乡。
0	0	0	0	0	0	0	0	0	0	0	1	剑浦思归 其一,韶华客里一番老，自叹此生行路多。独上危楼望乡国，阑干倚遍奈愁何。
0	0	0	0	0	0	0	0	0	0	0	1	其二,閒花閒草满芳洲，春水无人自在流。白日迟迟倦游子，一声啼鸟一声愁。
0	0	0	0	0	0	0	1	0	0	0	1	长安书怀呈知己,江湖归不易，京邑计长贫。独夜有知己，论心无故人。一灯愁里梦，九陌病中春。为问清平日，无门致出身。
0	0	0	0	0	0	0	0	0	0	0	1	赠谒士,一掬乡心寒似月，半生行迹过于云。春风满担诗千首，是处青山留得君。
0	0	0	0	0	0	0	0	0	0	0	1	其二,伊人露白更葭苍，宾雁俄看起一行。共叹崦嵫新岁月，幸联桑梓旧家乡。诗人历下推庭实，野语齐东署弁阳。说我故园耆宿事，风流文达记沧浪。
0	0	0	0	0	0	0	0	0	0	0	1	送王尚一严嶷二侍御赴司马都督军,汉掖通沙塞，边兵护草腓。将行司马令，助以铁冠威。白露鹰初下，黄尘骑欲飞。明年春酒熟，留酌二星归。
0	0	0	0	0	0	0	0	0	0	0	1	题诸葛谼田家壁①,晚度孔明谼，林间访老农。行冲落叶径，坐听隔江钟。后舍灯犹织，前溪水自舂。无多游宦兴，卜隐幸相容。
0	0	0	0	0	0	0	0	0	0	0	1	闻子规,十年已起故乡情，客里凄凉不耐听。啼到蜀天空有恨，水流依旧月还明。
1	0	0	0	0	1	0	0	0	0	0	1	次苏斋再来草元韵①十三首（清江浦除夕书怀）,清江浦上宦游人，待渡河干恰值春。今夕思乡千里远，来朝改岁一番新。依依柳絮曾垂岸，点点梅花不染尘。此去晴光行处好，漫嗟坎坷尚缠身。
0	0	0	0	0	0	0	0	0	0	0	1	题王筠庵水村山居二首 其一,垂杨旧种成篱落，小径初开近石矼。夜雨渔舟添个个，晴沙鸥鸟下双双。梦魂不到鸣珂里，卜筑何须濯锦江。沽酒鲙鱼从野老，高僧招隐压新腔。
0	0	1	1	0	0	0	0	0	0	0	1	送客之杭,西风吹冷透貂裘，行色匆匆不暂留。帆带夕阳投越浦，心随明月到杭州。风清听漏惊乡梦，灯下闻歌乱别愁。悬想到杭州兴地，尊前应与话离忧。
1	0	0	0	0	0	0	0	0	0	0	1	其二,趋侍庭闱万里行，愁风愁水一程程。未深阅历常怜弟，怕以饥寒更累兄。风色满江游子泪，夕阳半舫故人情。天涯有目催归棹，红药花中酒共倾。
0	0	0	0	0	0	0	0	0	0	0	1	春日闲居 其五,奉使谈经日，单车西入关。抡才牛口下，得士凤毛间。白雪千人失，黄河万里还。即今高卧处，犹不减商山。
0	0	0	0	0	0	0	0	0	0	0	1	兰溪夜泊,悬枕青山驿傍溪，繁华不让浙东西。高林楼阁画图出，绕郭峰峦屏障低。桕烛迎春金字帖，香醪过夏瓮头泥。泊舟不寐思乡里，坐听滩声与鸟啼。
0	0	0	0	0	0	1	0	0	0	0	1	其三 秋,故园秋雨后，足迹遍溪山。月入芦花冷，风磨柳叶残。群乌乱木末，独雁咽云端。此景堪谁遣，村醪味带酸。
0	0	0	0	0	0	0	0	0	0	0	1	秋夜,静夜砧初动，凉风雨乍收。一钩新月上，应照故园楼。
0	0	0	0	0	0	0	0	0	0	0	1	怀友,日落寒烟暝，林疏暮鸟稀。空怜芳草歇，不见故人归。既拙千时策，多因与愿违。春耕田尚在，歧路莫依依。
0	0	0	0	0	0	0	0	0	0	1	1	和大宗伯陈公闻倭寇遁归我师追击尽复朝鲜之地志喜韵,遥传上将临边日，秉钺登坛杀气销。万虏投戈归绝域，三军奏凯彻中朝。梯航未必来重译，杼轴何堪尽戍辽。太史直悬千古笔，扶桑铜柱转岧峣。
0	0	0	0	0	0	0	0	0	0	0	1	守风刘河口距家二百馀里遂舍海舟而行到处荒凉口占绝句四首 其二,田园万顷尽荒芜，瓦砾盈场到处俱。触目更劳回首望，故乡也似此间无？
0	0	0	0	0	0	0	0	0	0	0	1	其三,吾爱许夫子，传家守一经。虚心师绿竹，健翮振苍冥。车笠盟如水，干戈鬓欲星。故乡尚烽火，何忍向南溟。
0	0	0	0	0	0	0	0	0	0	0	1	南泉岭,朝登南泉岭，午过南泉坂。始辞山木阴，已觉川原晚。篮舆颇轻安，风袂自萧散。行道虽逶迟，遇物足延玩。脩篁净娟娟，寒水清练练。因之怀故园，秋花露初泫。
1	1	0	0	0	0	1	0	0	0	0	1	将归篇闻希尹有东归之念作此招之（一作 李梦阳 诗）,对面有乖绝，千里长相思。登高望来车，入门赋将归。惊风何飘飘，兽兔莽间啼。群鸟各有趋，他乡难独依。独依令人感，悠悠浮云驰。悠悠尚可道，霜露陨百草。
1	1	1	0	0	0	0	0	0	0	1	1	杂诗 其一,句漏有丹砂，葛洪因得仙。及我更经之，但见牛羊眠。圭江绝流水，郁林互青天。朝发白沙洞，暮宿鬼门关。鬼门多异兽，捕获夸雄蛮。猩猩顾我啼，狰狞不可干。生死在山谷，何必能人言。歧路迷所向，惨切游子颜，人马俱变色，喟然心脾酸。
0	1	0	0	0	0	0	0	0	0	0	0	田家书事,路入铜鞮草木幽，不堪陇水断肠流。稍逢烟火人家住，似有桑麻场圃秋。生理艰难何所乐，石田辛苦若为收。天公长与丰年好，安得仁人每问牛。
0	0	0	0	0	0	0	0	0	0	0	1	其二,江城春雨酿馀寒，一尺青泥尚未乾。无限故园桃李树，好花留待使君看。
0	1	0	1	0	1	0	0	0	0	0	0	登广固旧城怀古,下马寻孤垒，登高俯旧城。龙冈盘地险，雉堞与云平。东望沧溟会，西瞻泰岳迎。四山屏乱立，一涧带相萦。十二侔秦郡，膏腴儗汉京。封疆仍晋服，巡狩尚尧名。蔚蔚林皋接，油油禾黍成。断崖苍藓合，绝壁紫烟横。野鹿惊人过，村鸡出树鸣。川陵互变易，冠盖几枯荣。阛阓夷丘陇，人家伴牧耕。霸图何寂寞，凄恻不胜情。
0	0	0	0	0	0	0	0	0	0	0	1	征人,青楼一别戍金微，力尽秋来破虏围。锦字莫辞连夜织，塞鸿常是到春归。正怜汉月当空照，不奈胡沙满眼飞。唯有梦魂南去日，故乡山水路依稀。
1	1	0	0	0	1	0	0	0	0	0	1	秋晚由香麓至虞山即景,惘惘辞家去，西风送短桡。碧山新过雨，红树晚归樵。短发经秋落，华年逐水消。他乡如可托，敢畏路迢遥。
0	0	0	0	0	0	0	0	0	0	0	1	夜泊偶书,过得重湖日已斜，相依渔艇宿蒹葭。故园水面一千里，明月渡头三四家。客路漂流身似梗，世途纷冗事如麻。却欣归去逢寒食，醉倒春风烂漫花。
0	0	0	0	1	1	1	0	0	0	0	1	重阳后寄林君佐,秋度重阳尽，寒随夜雨来。菊荒陶令宅，云暗越王台。战伐行人苦，诛求寡妇哀。济时无上策，尸位愧庸才。北去瞻天远，南游指日回。客愁长自写，乡思不堪裁。海上云千叠，生前酒一杯。相思存潦倒，远别漫徘徊。伫看凌霄翮，春风到上台。
0	0	0	0	0	0	0	0	0	0	0	1	次严宗哲太守留别韵兼寄应宁,宦辙南来万里身，二川西望入三秦。从知太守多名士，更喜监司是故人。沧海夜惊鲸力破，碧霄晴指凤毛新。他年记取留诗别，庭雪初回柳未春。
0	0	0	0	0	0	0	0	0	0	0	1	江村,昔游九江郡，今寄九江村。禹迹复何处，佗城非故园。乡关生死泪，亲旧岁时论。那得深山入，西风吹暮猿。
1	1	0	0	0	0	0	0	0	0	0	1	其十,我昔游燕赵，览古登城隅。回风振槁叶，雨雪泥中涂。惨戚游子颜，岁晏坐驰驱。谋生一何拙，衣襦岂无馀。便当舍此去，息影穷山居。
1	1	0	0	0	0	0	0	0	0	0	1	过维扬,游子关情处，江空白露秋。客程初问水，旅思怯登楼。非是瞻云切，岂应见月愁。乡关归梦里，一夜下扬州。
0	0	0	0	1	0	0	0	0	0	0	1	暮春虢州东亭送李司马归扶风别庐,柳亸莺娇花复殷，红亭绿酒送君还。到来函谷愁中月，归去磻溪梦里山。帘前春色应须惜，世上浮名好是闲。西望乡关肠欲断，对君衫袖泪痕斑。
0	0	0	0	0	0	0	0	0	0	0	1	其二,钱塘明府贤中外，应向花前说故乡。莫只临波爱君子，忘忧容易入秋霜。
0	0	0	0	0	0	0	0	0	0	0	1	和何子温郎中家园一首①,江河清兴渺无边，又睹新诗忆故园。仙爪虽欣搔痒背，布音还愧过雷门。祇闻松石誇朋旧，应免纷华遗子孙。何日幅巾陪燕坐，共将风月快吟魂。
0	0	0	0	0	0	0	0	0	0	0	1	其六,戍楼西北请泉山，十载干戈暑又寒。红锦飘来枫树醉，黄金废尽菊花残。故园橙橘小春闹，圣席圆汤冬至闲。剑戟百磨岩石裂，骅骝群饮泽泉乾。雪花散杂梅花媚，白水前为墨水餐。河腹冰坚防虏骑，边陲雨涷弊征鞍。水窗向北因风寒，密垒开东得月看。迭起寒鸡犹未唱，铜壶先滴五更阑。
0	0	0	0	0	0	0	0	0	0	0	1	其三,梅柳有情态，江城过岁除。山村见霜橘，江市出寒鱼。谪久衣冠懒，身闲故旧疏。傍篱挑翠甲，忆我故园蔬。
1	0	0	0	0	0	0	0	0	0	0	0	游甘露寺,扁舟京口意踌躇，北固峰头泪满裾。闻道昔时兵可用，未知今日事何如。伤心南渡英雄尽，屈指中原岁月疏。待见太平心始足，不妨归去老樵渔。
0	0	0	0	0	0	0	0	0	0	0	1	舟中偶作,一奉天书别故园，白云迟我几时还。欲知宦兴今何似，试把连朝面貌看。
0	0	0	0	0	0	0	0	0	0	0	1	金陵怀古,虎踞龙蟠古帝州，长江依旧束东流。六朝歌舞秦淮月，百战兴亡燕子秋。宫阙齐梁迷故土，亭台王谢总荒丘。年年画舫游人醉，谁听中宵杜宇愁。
0	0	0	0	0	0	0	0	0	0	0	1	程孟阳挽词二首次夕公韵（孟阳久居练川、虞山之间，辛巳岁归新安老焉） 其一,故乡一去四回春，此别那禁老泪频。方氏鉴湖曾卜隐，阮家南巷自忘贫。白头粉绘随长夜，青史才名有故人。最忆酒阑歌板歇，清音无复袅梁尘。
0	0	0	0	0	0	0	0	0	0	0	1	台城,勒马台城一望遥，听人传说是梁朝。柳丝旧拥灵和殿，烟气犹通白下桥。万里江山终割裂，此时风雨正漂摇。无端笠佛思龙象，岂有谈空破敌骄。
0	0	0	0	0	0	0	0	0	0	0	1	梅花步放翁韵,惹动诗肠与酒肠，浅斟低唱赏孤芳。气薰山酌兰同臭，齿嚼寒葩句亦香。也觉三分输雪白，别来一种似檀黄。约他耐冷松和竹，莫以天涯作故乡。
0	1	0	0	0	0	0	0	0	1	0	0	寄桐庐尹何汝玉,别离容易合并难，岂料桐江半夕欢。王事朝昏空鞅掌，宦涂荆棘转辛酸。潮回七里滩流急，霜落□山石发寒。寄语故人莫怀抱，庙堂今日重郎官。
0	0	0	0	0	0	0	0	0	0	0	1	山行经村径,一径有人迹，到来唯数家。依稀听机杼，寂历看桑麻。雨湿渡头草，风吹坟上花。却驱羸马去，数点归林鸦。
1	0	0	0	0	0	0	0	0	0	0	1	其五,剩紫残红惨不禁，狂蜂醉蝶杳难寻。闲阶半蚀苔痕浅，曲径全埋草色深。游子骤惊风雨梦，美人长抱岁时心。枝头取次成青子，且共携尊坐绿阴。
0	0	0	0	0	0	0	0	0	0	0	1	其九 戍楼燕集呈熊子庄常子中岳维高并怀公衡万户,戍楼百尺跨崔嵬，公子华筵向晚开。城上秋风低鼓角，江间烟浪入樽罍。登临谩作怀乡赋，感慨深怜济世才。自是将军勤结构，海天旌节几时回。
0	0	0	0	0	0	0	0	1	0	0	1	上吴侍郎阳（已下柔兆阉茂）,烽火临瓜步，銮舆去石头。蕃文来督府，降表送苏州。杀戮神人哭，腥污郡邑愁。依山成斗寨，保水得环洲。国士推司马，戎韬冠列侯。师从黄钺陈，计用白衣舟。曹沫提刀日，田单伏锸秋。春旗吴苑出，夜火越江浮。作气须先鼓，争雄必上游。军声天外落，地势掌中收。征虏投壶暇，东山赌墅优。莫轻言一战，上客有良谋。
0	0	0	0	0	0	0	0	0	0	0	1	闰六月望日立秋,剩得閒身水石旁，眠云弄月醉波光。西风又到双梧树，北牖新添六月凉。阶下候虫知节序，镜中华发问行藏。秋来多少思莼客，得似登楼在故乡。
0	0	0	0	0	0	0	0	0	0	0	1	闻人说海北事有感,故乡归路隔高雷，见说年来事可哀。村落日中眠虎豹，田园雨后长蒿莱。海隅久已无春色，地底真成有劫灰。荆棘满山行不得，不知当日是谁栽。
0	1	0	0	0	0	0	0	0	0	0	0	秋日武冈南楼怀古,南楼高敞碧霄悬，极目平沙没远天。济水潺湲空日日，野禾离秀自年年。仙家丹灶荒山里，胜国遗踪夕照前。千古低徊伤往事，杜鹃啼破早秋烟。
0	0	0	0	0	0	0	0	0	1	0	1	竹墅,为嫌城市土如金，遍种修篁绕碧岑。蒋径四时秋色里，渭川千亩翠云阴。露零湘女凝珠泪，月出仙人散佩音。一踏京尘嗟岁月，故园烟雨望中深。
0	0	0	0	0	0	0	0	0	0	0	1	远游篇,万里未足步，过谒历遐荒。一举驾黄鹄，再举凌云翔。澄氛隐北斗，河汉集为梁。山川自纡曲，天地自圜方。六鳌抃蓬莱，十日弹扶桑。潮水怒相击，昆崙出中央。流览临九州，众人何茫茫。絪缊造元气，控揣成阴阳。黔羸秉大钧，丛脞不可当。道逢王子乔，揖我还故乡。
0	0	0	0	0	0	0	0	0	0	0	1	燕,燕燕过春久，遥遥几日归。斜临波影转，閒啅柳花飞。小住游丝弱，横陈蛱蝶依。春光随缱绻，清赏入霏微。
0	0	0	0	0	0	1	0	0	0	0	0	次韵高季迪见寄,廿载谁询独处情，翛然江郭养馀清。老颜照水同梅瘦，短发临风斗雪明。寒雁联行轻落渚，晚鸦结队远归城。匆匆岁暮相思切，又辱沙塘折简行。
0	1	0	0	0	0	0	0	0	0	0	0	清溪行（一作宣州清溪）,清溪清我心，水色异诸水。借问新安江，见底何如此。人行明镜中，鸟度屏风里。向晚猩猩啼，空悲远游子。
0	0	0	0	0	0	0	0	0	0	0	1	梅花忆四绝 其一,梦里梅花过，幽香满故园。几番寒彻骨，万点雪飘魂。
0	0	0	0	0	0	0	0	0	0	0	1	和岑岩起见寄,一别江皋能几时，相从鸥鹭久无依。楼前流水常东去，塞上征鸿又北归。交分每传双鲤信，乡心同望白云飞。孤吟长啸无俦侣，惟向清宵共月辉。
1	0	0	0	0	0	0	0	0	0	0	1	其十 山馆,穷涂游子年华晚，折赠无人信手题。留恋清香忍回首，五更立马断桥西。
0	0	0	0	0	0	0	0	0	0	0	1	陵州,五月征裘路五千，长安疑在北辰边。故园归梦西风冷，明日陵州正觅船。
0	0	0	0	0	0	0	0	0	0	0	1	春日点翰堂即事促吴元朗为题午亭山村图,丘壑何曾似远林，曲栏深榭几沉吟。野桃破晓红仍浅，霜竹经寒绿故深。二月风光真漫浪，三春楼阁倦登临。午亭题句如相赠，好在溪山画里寻。
0	1	0	0	0	0	0	0	0	0	0	1	其二,寒蝉号高树，蟋蟀吟罗帏。此时凉风起，萧萧入深闺。君子远行役，悠悠我心思。容华不足念，但感久别离。舟行愿无波，车行愿无泥。驱车望乡邑，岁晏当来归。
1	1	0	0	0	0	0	0	0	0	0	1	闰九月繁台酬寄常邓州前御史兄,昨属传书宽远忆，侧闻为郡解忧襟。他乡病起逢秋色，故国花香见客心。三径园庄常阒寂，百年台榭独登临。天晴水散荆襄急，云合山包汝邓深。州县黄堂非尔辈，朝廷骢马要人钦。也知皂盖熊罴轼，不换乌台獬豸簪。尽道白公如白玉，终然黄霸锡黄金。徵聊拜相他年事，野老扶犁望傅霖。
1	0	0	0	0	0	0	0	0	0	0	1	其二,吴越如今霜桕肥，炎方且得缓寒衣。但违吾土登楼倦，欲笑参军落帽非。客重屠沽投臭味，秋谁瘦健向庭闱。东来一片伤心雁，恐有乡书莫即飞。
0	0	0	0	0	0	0	0	0	0	0	1	十一月十九日与仲猷大年绰中美中饮于南台,空山欲雪云冥冥，玉梅半开吾眼青。此身垂欲走尘土，聊复举酒看峥嵘。折腰向人不知耻，故园可锄在千里。金昆石友一开眉，珍重道人相料理。楚江东岸先人庐，竹君安否久无书。归欤何时应白首，我食吾言如此酒。
0	0	0	0	0	0	0	0	0	0	0	1	同黄淳甫盛仲交余伯祥过天界寺苇航竹馆,东林曾有翠华游，别院风驱万竹秋。经品旧从天竺至，禅栖应待许询詶。山开气色皇居近，潮转寒声大地流。依止空门犹未得，干戈遥动故乡愁。
0	0	0	0	0	0	0	0	0	0	0	1	登甘露寺多景楼,满目山川又独来，白头怀抱易兴哀。郡城宜此开江嶂，佛殿何缘化劫灰。万里中原劳怅望，千年鸣鹤自飞回。东浮西泛无穷舰，总被潮声日夜催。
0	0	0	0	0	0	0	0	0	0	0	1	咏史,苏子昔未遇，发箧夜读书。徒工揣摩术，讵有仁义图。游说一见行，咄尔乘高车。仗节返乡井，翕嚇惊庸愚。父母拥帚迎，亲戚伛偻趋。富贵徒自矜，竟尔身首殊。七尺既莫保，寸舌终何如。
0	0	0	0	0	0	0	0	0	0	0	1	会宁道中别姜惟清主事,八千道路边疆去，回首甘凉忆旧游。沙塞孤城胡骑接，玉关落日酒泉流。哈枌果实供盘馔，苏鲁麻篘解客愁。此日故人重会别，秣陵归思不胜秋。
0	0	1	0	0	0	0	0	0	0	0	1	雪,天涯一望茫茫白，积玉堆琼亘长陌。兴来何处子猷船，高卧谁家袁安宅。山中千树噪饥鸦，自扫冰鳞自煮茶。不怪满身寒起粟，只愁压折老梅花。
0	0	0	0	0	1	0	0	0	0	0	1	祭蕲水义园感赋 其一,迢迢白塔寺，秋气横苍烟。中有故乡人，潜灵几何年。生饮蕲阳水，死葬燕山阡。去家日以远，邱垄日以迁。上为酸枣林，下为枯麦田。万鬼同一庐，幽魂逼饥寒。今也汝谁后，昔也汝谁先。贞石既漫灭，遗迹何茫然。当时营圹人，今亦姓字湮。忝为同里亲，见此心内酸。聊将一豚酒，敬念桑梓缘。
0	0	0	0	0	0	0	0	0	0	0	1	丁夘盐城九日,江峰迢递独登台，满眼黄花暂举杯。两度重阳归未得，秋风千里望乡来。
1	0	0	0	0	0	0	0	0	0	0	1	荅桂子朴,南行将母底须悲，浙水滩高恐到迟。秋月春花皆我梦，海风江雨此何时。孟郊心苦吟游子，韩老情多赋别知。尽把新怀对难弟，玉峰回首思冥迷。
1	0	0	0	0	0	0	0	0	0	0	1	答友人九日道中见寄,谁共登临醉夕晖，宦情萧索赏心微。黄花已负尊前约，红叶偏愁客里飞。但喜新诗能寄远，不妨游子未言归。吟馀独酌杯中酒，漫忆人间复授衣。
0	0	0	0	0	0	0	0	0	0	0	1	其三 西风,落日巴山素女秋，梧宫萧瑟唱凉州。白团掌内恩应弃，绛蜡窗前泪未收。陇坂征夫芦管怨，玉关思妇杵声愁。可堪益部龙骧鼓，猎猎牙旗指石头。
0	0	0	0	0	0	0	0	0	0	0	1	登惠山酌第二泉次唐人壁间韵三首 其一,甘泉发灵□，苔藓俱青苍。时有白云流，悠然下石堂。山风扫积叶，将堕还复翔。良久素月升，暝色生寒光。羁禽起深樾，松桧落子香。平生丘壑姿，欲去洵难忘。
0	0	0	0	0	0	0	0	0	0	0	1	杜坞怀古,城西五里杏花村，郭外青山竹木蕃。烟火数家皆网户，秾阴一径到僧门。酒垆时挽游人骑，风月还随刺史辕。祇树清凉几声磬，扬州好梦不重温。
0	0	0	0	0	0	0	0	0	0	0	1	重阳,万里飘零两鬓蓬，故乡秋色老梧桐。雁栖新月江湖满，燕别斜阳巷陌空。落叶何心定流水，黄花无主更西风。乾坤遗恨知多少，前日龙山如梦中。
0	0	0	0	0	0	0	0	0	0	0	1	烽台晚眺,极目俯高邱，清笳隐戍楼。万山环地落，一海抱天流。白骨何年战，黄云终古愁。徘徊无限意，霜月满征裘。
0	0	0	0	0	0	0	0	0	0	0	1	桃花坞怀古,坞号桃花著历阳，张公曾作读书堂。琅琅文采光前代，奕奕儒风显盛唐。履境怀人诚韵事，居今稽古属贤良。河流不减当年绿，酌水犹馀翰墨香。
0	0	0	0	0	0	0	0	0	0	0	1	寄周都宪文化,病馀思见故人难，东浙山川入画看。风雨百年多幻景，江湖万里几惊湍。尊前每进新鸠杖，箧里还看旧豸冠。尚忆虔州同驻节，郁孤台上望长安。
0	0	0	0	0	0	0	0	0	0	0	1	其十六,自起开笼拣荔魁，半将白晒半烘焙。故乡朋旧应嘲我，不遣红尘一骑回。
1	0	0	0	0	0	0	0	0	0	0	1	严州,天涯游子去匆匆，一夜轻舟趁晓风。江入桐庐山四束，橘花深处雨濛濛。
0	0	0	0	0	0	0	0	0	0	0	1	其二,自携书剑走天涯，岁岁重阳不在家。一笑独斟茆店酒，十年空负故园花。秋深水国归帆远，树老山城落雁斜。西指乡关重回首，一团云暗一层遮。
0	0	0	0	0	0	0	0	0	0	0	1	雨,映空初作茧丝微，掠地俄成箭镞飞。纸帐光迟饶晓梦，铜炉香润覆春衣。池鱼鱍鱍随沟出，梁燕翩翩接翅归。惟有落花吹不去，数枝红湿自相依。
0	0	0	0	0	0	0	0	0	0	0	1	阆园诗 其十,早买淮阴棹，仍登江上楼。晓来看北固，何处似南州。王谢池台尽，齐梁寝树秋。天涯忧国泪，岂为故乡流。
0	1	0	0	0	0	0	0	0	0	0	0	至龟山先寄吕少冯,出舟跛跛为情亲，催遣篮舆烦故人。九死仅全真去楚，百年未了更游秦。晨炊要索祖仁饭，老鬓旧著渊明巾。传语淮山元好在，初捐一笑与羁臣。
0	0	0	0	0	0	0	0	0	0	0	1	登响山,晨游吴相圃，登陟称幽情。荒径何盘纡，连冈抗嵚崟。览观兴未已，遂上云烟岑。旷野望原隰，碧潭瞰渊深。举觞惬清赏，分筹对高吟。征鸿翔寥廓，倦鸟集故林。俛仰久延伫，感慨激幽襟。
1	0	0	0	0	0	0	0	0	0	0	1	戊戌清明杭邸坐雪,思乡处处只愁生，正好春游又不晴。雪是梨花云是柳，马婆巷口过清明。
0	0	0	0	0	0	0	0	0	0	0	1	往东村,不为省秋稼，何尝欲出门。斜阳留一岫，疏雨隔前村。枣尚垂荒陇，桃应落故园。及时争刈获，野老领儿孙。
0	0	0	0	0	1	0	0	0	0	0	1	题刘铭伯制科策后二首① 其一,米雨欧风捲地来，有人策马上金台。空弹贾谊忧时泪，共惜刘蕡下第才。书剑南归沧海阔，河山北望战云颓。太平策在终须用，且抱乡心付岭梅。
1	0	0	0	0	0	0	0	0	0	0	1	方生志赓自三吴归索一言以寿其尊人为赋二首 其一,游子心千里，瞻云海一方。春晖遥爱日，彩服待持觞。酒酿沧波阔，歌翻白雪长。倚门仍有望，健翮早飞扬。
0	0	0	0	0	0	0	1	0	0	0	1	其八 第八拍,忆昔私家恣娇小，远取珍禽学驯扰。如今沦弃念故乡，悔不当初放林表。朔风萧萧寒日暮，星河寥落胡天晓。旦夕思归不得归，愁心想似笼中鸟。
0	0	0	0	0	0	0	0	0	0	0	1	过酒泉忆杜陵别业,昨夜宿祈连，今朝过酒泉。黄沙西际海，白草北连天。愁里难消日，归期尚隔年。阳关万里梦，知处杜陵田。
1	0	0	0	0	0	0	0	0	0	0	1	立秋日子顾绎堂贻上湘北幼华过集,游子感时节，含意难独立。秋色萧条来，西日忽已入。风落庭草低，雨过檐禽集。高月夕尚圜，明星露犹湿。兵出吟笳稀，戍远捣衣急。良时今欲暮，无为苦忧悒。请看头上丝，日夜不可戢。危涂行潦深，白驹愿维絷。
0	0	0	0	0	0	0	0	0	0	0	1	春闺怨,斜立倚东风，双眉对春怯。何处卜归期，花边数飞蝶。
1	0	0	0	0	0	0	0	0	0	0	1	其二,难弟堂堂玉立峰，当年同奏大明宫。早惭游子迷求益，晚侍宾筵喜发蒙。妙境妄能窥雁荡，春风留得满蚕丛。从今午夜占星斗，弱水之西望大逢。
0	0	0	0	0	0	0	0	0	0	0	1	宫词 其六十一,珠帘十二捲金钩，万里无云桂魄浮。嘈杂笙箫半天响，瑶津亭上赏中秋。
1	1	0	0	0	0	0	0	0	0	0	1	坦园新成,燕子来新屋，横塘酿落花。泥香飞柳絮，风暖卷窗纱。春到他乡梦，秋归何处家。画梁深寄托，颔紫莫矜誇。
0	1	0	0	0	0	0	0	0	0	0	0	宿石涧店闻妇人哭,山店门前一妇人，哀哀夜哭向秋云。自说夫因征战死，朝来逢著旧将军。
0	0	0	0	0	0	0	0	0	0	0	1	晚投江泽浦即事呈柳兵曹泥,落日过重霞，轻烟上远沙。移舟冲荇蔓，转浦入芦花。断岸迂来客，连波漾去槎。故乡何处在，更道向天涯。
1	0	0	0	0	0	0	0	0	0	0	1	晓过伊水寄龙门僧,龙门树色暗苍苍，伊水东流客恨长。病马独嘶残夜月，行人欲渡满船霜。几家烟火依村步，何处渔歌似故乡？山下禅庵老师在，愿将形役问空王。
0	0	0	0	0	0	0	0	0	0	0	1	晚春即事,园林芳事歇，风雨暗荒城。转眼青春过，临头白发生。啼鹃亡国恨，归鹤故乡情。三径多荒草，东还计未成。
0	0	0	0	0	0	0	0	0	0	0	1	湘江怀古,秋风江上易生悲，寂寞寒流去欲迟。汉室几人怜贾傅，楚狂今日吊湘累。长沙地近家谁识，渔父歌残舟自移。纵为天涯多往事，至今斑竹尚低垂。
0	0	0	0	0	0	0	0	0	0	0	1	春暮思平泉杂咏二十首（自此并淮南作） 潭上紫藤,故乡春欲尽，一岁芳难再。岩树已青葱，吾庐日堪爱。幽溪人未去，芳草行应碍。遥忆紫藤垂，繁英照潭黛。
1	0	0	0	0	0	0	0	0	0	0	1	庚戌下第就沈阳陈监掣洪绪聘出山海关用杜少陵秋兴八首韵 其一,惊凤翱翔满禁林，珊瑚玉树自森森。辽阳雀去千山远，关塞云深九夏阴。何事容台吟好韵，独来茅店念同心。庭闱江国思游子，犹记当年赋捣砧。
1	0	0	0	0	0	0	0	0	0	0	1	月中早行马上有感,匹马萧萧欲发迟，天涯游子去何之。行人弓箭戎装早，载道兵戈羽檄驰。泪洒杜陵偏我属，身如王粲好谁依。那堪淡月疏星夜，不似南宫待漏时。
0	0	0	0	0	0	0	0	0	0	0	1	酬京师友人见寄,浮云悲故国，积水起鸣雷。不见长安日，愁登古吹台。故人三月别，天上一书来。欲问经行处，山中杜若开。
0	0	0	0	0	0	0	0	0	0	0	1	其二,宦辙梅关北，乡心笠泽东。未须逢狗监，且自学鸡翁。薄暮鸦栖树，清宵雁唳空。年来游已倦，踪迹类飘蓬。
0	0	0	0	0	0	0	0	0	0	0	1	寄长兄廷杰,赤石山前送我船，分携不觉又经年。梦回谁道故乡远，情到那堪别思悬。辽海关山明夜月，清溪桑梓带寒烟。自惭叨受长城寄，姜被何时得再连。
0	0	0	0	0	0	0	0	0	0	0	1	其二,携手自京都，归心乃畴昔。岂不恋明恩，久持金门戟。今日故园身，残岁空堂夕。含情亦何言，尘耒挂东壁。
0	0	0	0	0	0	0	0	0	0	0	1	近村,家居每思出，出亦无与游。江山岂不佳，乃复生我愁。不如适近村，家家业农畴。深巷鸣鸡犬，长陂下羊牛。枣熟稻当穫，桑落酒可篘。宁无宾祭须，柿栗良易求。医翁日过门，得药疾自瘳。婚嫁不出村，百世加绸缪。我来每绝叹，恨不终岁留。人生正应尔，底事须王侯。
1	0	0	0	0	0	0	0	0	0	0	1	普安建阴题壁,江汉深无极，梁岷不可攀。山川云雾里，游子几时还。
0	0	0	0	0	0	0	0	0	0	0	1	寄答友人一首,旧京流滞未归人，龙性真哀默默驯。犹有星辰通寤寐，偶凭弦管濯悲辛。安心元放何劳捉，闻道柔奴已不颦。寄语故人宽见念，危时端拟一生贫。
0	0	0	0	0	0	0	1	0	0	0	1	其二,炊烟泄处指单车，落落风流想孟嘉。荒涧暗生江岸草，野田閒放故园花。民因兵乱稀开肆，吏以官清早放衙。见说折腰终日苦，微霜已点鬓边华。
0	0	0	0	0	0	0	0	0	0	0	1	寄王照磨季耕,底事乡心忆镜湖，一朝归去伴樵渔。传家尚喜贫存砚，教子尤勤老著书。静里有时观水坐，闲来何处买山居。门?桃李应如旧，添得春风柳五株。
0	0	0	0	0	0	1	0	0	0	0	0	寄三弟妇杨恭人都中,米贵长安居大难，相思愁见月团团。贫无锥地眉常展，旦戒仙郎漏正阑。井臼操持钦德曜，文章声价属都官。谁知粉署含香侣，依旧盐齑十载寒。
0	0	0	0	0	0	0	0	0	0	0	1	其四,床头一卷大玄经，湖上千山闭户青。傥忆故园能载酒，贫家不让子云亭。
0	0	0	0	0	0	0	1	0	0	0	1	哭棨亭弟（用钰）,相随日日雁行亲，卜筑家山托比邻。谁料汝为长夜客，始惊我亦暮年人。还教妻老持门户，却恸儿雏累米薪。屈指弟兄亡过半，此身虽在已伤神。
1	0	0	0	0	0	0	0	0	0	0	1	庚辰西域清明①,清明时节过边城，远客临风几许情。野鸟间关难解语，山花烂漫不知名。葡萄酒熟愁肠乱，玛瑙杯寒醉眼明。遥想故园今好在，梨花深院鹧鸪声。
1	1	0	0	0	1	0	0	0	0	0	0	子安席上漫赋,失路那堪事远行，离筵愁杀起新声。琵琶总是江州泪，羌笛都为陇水情。
1	0	0	0	0	0	0	0	0	0	0	1	哭夫子,回忆分离出世外，吾携稚子返家园。全君名节甘贫苦，无限伤心不敢言。
0	0	1	0	0	0	0	0	0	0	0	1	今我,今我忽不乐，东风吹罗裳。之子隔朝夕，焉能返故乡。屏营念良夜，忧思断中肠。凉露迫林薄，明月回虚廊。寒螀壁中鸣，归雁天际翔。岁晚感萧瑟，回身入空房。欲采芙蓉枝，道路阻且长。
0	0	0	0	0	0	0	0	0	0	0	1	秋夜偶成,秋气入残夜，萧疏梦不成。半窗残月影，千里故乡情。露冷萤无火，天寒雁有声。筹边当此地，还欲请长缨。
1	1	0	0	0	0	0	0	0	0	0	1	乘车行,南人乘船类车两，直骤天堑孤情壮。北人车两类乘船，长路崎岖出万状。有时横风大浪作，舟出浪尖坐天上。卒焉一蹶不可持，倒落深潭三百丈。吁嗟游子勿沮丧，愿息长风平大浪。康庄安吉日华高，如照江南朱雀舫。
1	0	0	0	0	0	0	0	0	0	0	1	其三,湖间波声环佩音，湖上游子纷如林。坐窗日梦旧游处，屯云重雾专积阴。凄风剥香梅坞滑，轻烟暝翠松行深。画船载酒年少事，老不耐闲犹此心。
0	0	0	0	0	0	0	0	0	0	0	1	庚申四月避寇太湖作,浮家幸得庆生存，烽火驱人去故园。踏遍湖峰七十二，不知何处是桃源。
0	0	0	0	0	0	0	0	0	0	0	1	子规,春去寻常事，胡为独抱冤。血流明月树，声碎夕阳村。思妇频惊梦，游人欲断魂。天涯愁听汝，况复有啼猿。
0	0	0	0	0	0	0	0	0	0	0	1	登大行绝顶,突兀压神州，苍茫据上游。群山皆北向，沁水自南流。地远三川见，天晴万木秋。故乡在何处，回首白云浮。
0	0	0	0	0	0	0	0	1	0	0	1	喜伯兄至都,羁心积午睡，梦言有咨嗟。忽惊童仆语，乃谓长兄车。披衣及庭户，迎面拂风沙。巳闻平安悉，徐讯川陆遐。陈杯发远颜，安榻向馀花。馀花来舞鸟，交交答棣华。物情欢同气，和悦似相加。忘疲重昏饭，容膝共为家。虽非故园聚，暂此慰天涯。
0	0	0	0	0	0	0	0	0	0	0	1	柳,临水送将归，春风折赠时。而今三丈树，元是手中枝。
0	1	0	0	0	0	0	0	0	0	0	1	九日悼梁同庵,吴山越水共茫茫，会尽因缘亦自伤。半榻寒灯风雨旧，一帘秋色梦魂长。故乡望断空千里，折柬开残但八行。旷劫不忘师弟子，只今无奈菊花香。
1	1	0	0	0	0	0	1	0	0	0	1	过沈仁伯寓,同是他乡客，看君倍可怜。柴门寒背日，土灶静无烟。车马交游少，丹青岁月迁。骑驴暂相访，谈笑得悠然。
0	0	0	0	0	0	0	0	0	0	0	1	威宁伯王越,烽火丹心老战场，全凭一钺制番羌。官奴入厂交初密，妓女从军气转扬。塞外琵琶觞夜雪，套中筚篥幕秋霜。旋风飘卷朝鲜国，慷慨侯封万里长。
0	0	0	0	0	1	1	0	0	0	0	1	其四,碧纹冰簟正宜秋，卧看银河净欲流。鳷鹊观前清露滴，卢龙塞下暮云稠。临风长想苏门啸，多病徒怀杞国忧。诸弟故园应北望，相思知上海边楼。
0	0	0	0	0	0	0	0	0	0	0	1	登金焦二山寄故园兄弟,东屋西屋人已远，名山也作弟兄看。金焦好处多于画，少个雁声江上寒。
0	0	0	0	0	0	0	0	0	0	0	1	和题李公麟阳关图二首 其一,渭城凄咽不堪听，曾送征人万里行。今日玉关长不闭，谁将旧曲变新声。
1	0	0	0	0	1	0	0	0	0	0	0	东窗独坐有怀先友秦庄仲纶,旧游久矣怅晨星，溪上梅花岁又更。寂寞柴门多病际，平生双眼为谁青。
0	0	0	0	0	0	0	0	0	0	0	1	其二 与友人约为方外游,高枕云根梦不飞。烟霞缭绕鹤身肥。薄情名誉免追随。小草肖人悭远志，文无赠我解当归。故园松菊正芳菲。
0	1	0	0	0	0	0	0	0	0	0	1	荅春,草烟低重水花明，从道风光似帝京。其奈山猿江上叫，故乡无此断肠声。
0	0	0	0	0	0	0	0	0	0	0	1	其三,能书贝叶乞微因，摩顶予惭受记人。珍重灵芽看百劫，莫轻辜负故园春。
0	0	0	0	0	0	0	0	0	0	0	1	塞曲二首 其一,黄云四合角声哀，擐甲先登烽火台。十道控弦齐落马，幕中宾客上功来。
0	0	0	0	0	0	0	0	0	0	0	1	其二 胥歌村,阳春白雪倩谁调，楚客当年夜度昭。故国河山悲击剑，英雄途路怅吹箫。风寒芦渚馀生寄，月落苏台一梦遥。三尺属镂千古恨，至今怒涌浙江潮。
0	0	0	0	0	0	0	0	0	0	0	1	寒食病起二绝 其一,桃花落后燕双飞，三度清明换客衣。犹有江南故乡梦，起寻杨柳插朱扉。
1	1	0	0	0	0	0	0	0	0	0	1	酬龙眠方尔止,饥凤求竹实，寒蝉隐枯枝。秉德固有殊，萧条同此时。方子天下士，扁舟来何迟。扣门登我堂，促膝咏新诗。把手浮大白，结交两无疑。海风吹落木，凉月满南池。典裘常苦寒，斧冰难作糜。还问苕霅舟，予心转凄其。岁暮群动息，游子无归期。愿言过敝庐，且待阳春熙。
0	0	0	0	0	0	0	0	0	0	0	1	望敬亭,烟峦层叠水潺湲，久客新归似梦还。身到故乡迷远近，逢人犹问敬亭山。
1	1	0	0	0	0	0	0	0	0	0	1	李草堂先生席上,鲜鱼色色接芳樽，小病深衣对此温。便欲狂呼侪少长，可无佳咏负朝昏。一从令子为兄弟，长使他乡役梦魂。安得买书千万卷，相将藜藿饱山槾。
0	0	0	0	0	0	0	0	0	0	0	1	其四,老去襟怀强坦如，故园迢递战争馀。休思已往曾经事，但访从来未见书。止水寸心常淡静，乱蓬双鬓任萧疏。会当悬却车舆后，少室山前别卜居。
0	0	0	0	0	0	0	0	0	0	0	1	天马歌赠朱廷玉,贰师城中天马驹，眼光掣电汗流朱。将军出塞万里馀，得此龙种来执徐。朝踏幽燕暮荆吴，历块一蹶傍人呼。向来价重千金壶，一朝不直半束刍，千马万马肥如猪。
0	0	0	0	1	1	0	0	1	0	0	1	范仲成约非晚过颍昌留数日因邓兵还追用前韵寄之,勿叹卞和犹抱玉，勿嘲扬雄未丹毂。由来识拔须待时，阨穷不是男儿辱。相逢相别竟匆匆，赖有好诗藏敝簏。居然成诵想英标，杀马无因愧持禄。还家青镜览形容，鞍上岂徒消髀肉。故人要我泛西湖，万顷瀰漫浸天渌。坐中寂寞欠车公，只应冒雪歌黄竹。从今尘榻扫南窗，日俟高车起耕牧。悬知乐事与众分，把盏追论灯下菊。
0	0	0	0	0	0	0	0	0	0	0	1	过采石驿,客路青山外，乡心落照边。润烟浮野树，凉雨过淮天。水调谁家笛，江帆何处船。蛾眉台上月，今夜照孤眠。
1	0	0	0	0	0	0	0	0	0	0	1	鹤泾田舍见旧作 其一,扁舟长忆访田翁，落木空江溯远风。一笑今朝是何日，十年游子忽耕农。西清东阁烟霄外，曲水方洲画卷中。间拂旧题看不厌，欲凭精卫寄愚公。
0	0	0	0	0	0	0	0	0	0	0	1	村居晚眺,开帘欣雨霁，烟火隔林微。一径牛羊入，孤村桑柘稀。长天连远水，积雾塞岩扉。仿佛闻人语，溪南种树归。
0	0	0	0	0	0	0	0	0	0	0	1	哭吴元朗,春水吴天路，迢迢半为君。客行失东道，老泪满南云。漂泊真由命，穷通岂论文。凄凉千古恨，流恸大江濆。
0	0	0	0	0	0	0	0	0	0	0	1	其二十八,贱贫众所恶，而乃士之常。束书返故园，结屋瞰清江。稍种门前柳，亦种墙下桑。深居观元运，外物徒扰攘。达人无不可，用行舍则藏。固哉亚父辈，赤心龙战场。剑术岂不精，奈何天命王。
0	0	0	0	0	0	0	0	0	0	0	1	舟泊兰江,久客归心急远旌，黄昏喜见故乡城。帆樯绕郭人音杂，镫火临江夜市明。斜月女墙寒击柝，秋风官渡远鸣钲。归家刚值黄花节，促换轻舟趁水程。
0	0	0	0	0	0	0	1	0	0	0	1	次韵叶守端阳日湖上宴集,谬玷英髦齿故乡，西溪云日晓苍凉。樽倾北海佳辰至，乐入熏风昼漏长。未放巾车陶令去，且容拓戟少陵狂。他时傥与安昌客，还许门生到后堂。
0	0	0	0	0	1	0	0	0	0	0	1	将至兰陵道中以远岫重叠出寒花散漫开为韵 其一,我如萍不根，有往而无返。天涯与地角，孰能量近远。故乡无巢归，流落岁时晚。辜负平生心，何由见嵇阮。
1	0	0	0	0	0	0	1	0	0	0	1	龙泉（一作丘）东下却寄孙员外,縠江东下几多程，每泊孤舟即有情。山色已随游子远，水纹犹认主人清。恩如海岳何时报，恨似烟花触处生。百尺风帆两行泪，不堪回首望峥嵘。
1	0	0	0	0	0	0	0	0	0	0	1	客亭对月,游子离魂陇上花，风飘浪卷绕天涯。一年十二度圆月，十一回圆不在家。
1	1	0	0	0	1	0	0	0	0	0	1	寄友人,流落他乡铩羽翰，半年宁复记悲欢。夜传楼鼓思城角，朝见江船念客鞍。不恨形骸老闾里，遂令唇舌满长安。寄声好在文章友，目送春云自倚栏。
0	0	0	0	0	0	0	0	0	0	0	1	寄乡中亲友,别后频惊岁月过，故园松竹近如何。客途迢递风烟老，亲陇荒凉梦寐多。天远岂堪频眺望，兴来时有一高歌。黄云紫水幽栖地，辜负渔竿万顷波。
0	0	0	0	0	0	0	0	0	0	0	1	南雁词,胡雁向南飞，八月湘江道。水清菰米香，两岸被红蓼。栖息已自安，饮啄良易饱。不忧罗网危，方矜羽毛好。故乡穷漠陲，归梦空杳杳。萧条古塞春，雪深沙浩浩。
0	0	0	0	0	0	0	0	0	0	0	1	登台望石门关作,春草群飞雉子斑，登台一望石门关。缘江烽火来三楚，横海楼船断百蛮。绝徼军输愁远度，长征都护未生还。我来不见周南郡，金斗城高何处攀。
1	0	0	0	0	0	0	0	0	0	0	1	杜鹃花,万花开尽弄芳菲，踯躅青山遍翠微。谢豹啼时千萼吐，锦城梦到乱红飞。朱颜一顾春将老，游子初看泪满衣。独有幽人情思薄，枝头空叫不如归。
0	0	0	0	0	0	0	0	0	0	0	1	小至喜康状元弟河路过赍其兄书见示,侵晓书云云四生，向昏濛雨散孤城。敲门怪尔关西使，匹马缘谁淮上行。扳柳美梅今日事，望乡怀友百年情。传言且共阳回喜，天意分明欲太平。
0	0	0	0	0	0	0	0	0	0	0	1	山居诗五首（山居在镇平县澹定村。） 其一,白云海上来，飘摇无归期。微风起天末，吹寄兹山陲。悦山本云性，草木生妍姿。山中有轶士，独往人寡知。末世何皇皇，寸心勉自持。故国何迢迢，右手难将移。临风托远意，自与云相怡。无心出已非，万物有息时。眷念出者劳，何用行雨为？
0	0	1	0	0	0	0	0	0	0	0	1	用韵寄仲模,又暖屠苏入酒杯，可怜年去复年来。但能雕琢愁肝肾，岂惯纵横强颊腮。先子丘园荒不理，故人怀抱远难开。行藏事业皆前定，祗恐吾侪鬓发催。
0	0	0	0	0	0	0	0	0	0	0	1	其二,自从通籍傍皇家，归梦终宵绕海涯。遥忆故园登赏处，几秋辜负此黄花。
0	0	0	0	0	0	0	0	0	0	0	1	江南曲,络纬催寒断梦头，不眠双泪枕边流。屏风莫展江南画，寸地能生千里愁。
1	1	0	0	0	0	0	1	0	0	0	1	庚子至前二日韩德全李师民相继而至聊书一时之事,先后客无约，寒窗注夕阳。纵谈香柏子，孤兴饮松黄。不道仇池远，唯迎至日长。于焉岂易得，回首即他乡。
0	0	0	0	0	0	0	0	0	0	0	1	其二,客舍春寒数挽衣，云重雨湿不闻鼙。老妻未免负薪叹，稚子何为索饭啼。南地好山青不断，故园芳草绿应齐。胸中磈磊但尘土，惭愧锦囊兼玉溪。
0	0	0	0	0	0	0	0	0	0	0	1	苏武,万里关山举目看，牧羝雪窖任荒寒。归来不见生妻在，应悔胡中娶妇欢。
0	1	0	0	0	1	0	0	0	1	0	0	谒三闾祠二首 其一,几家茅屋楚江皋，遗庙丹青俯碧涛。惆怅独醒人已远，空馀哀怨寄离骚。
0	0	1	0	0	0	0	0	0	0	0	0	登云罩寺定光塔,视下曾无地，言高只有天。常时云外影，今日塔前禅。步步烟霞路，行行般若船。问谁经到此，尚有俗尘蠲。
0	0	0	0	0	0	0	0	0	0	0	1	入城,竹舆声伊鸦，路转登古原。孟冬郊泽旷，细水鸣芦根。雾收浮屠立，天阔鸿雁奔。平生厌喧闹，快意三家村。思生长林内，故园归不存。欲为唐衢哭，声出且复吞。
0	0	0	0	0	0	0	0	0	0	0	1	保宁何重器尝通守松江以福建盐课提举致仕其子鉴鏊入太学频辱惠音且存问吾乡故旧甚悉感其雅情赋此奉寄,锦屏山北阆州城，心识君家到未能。万里有情传尺素，一时回首共青冥。云阶接武人如玉，江寺寻春酒似渑。若问吴乡旧游伴，梦回东望晓天星。
0	0	0	0	0	0	0	0	0	0	0	1	己酉秋归述怀 其一,频频上策不见收，风雪萧然一敝裘。岐路却怜杨子泪，抱珍空笑楚人愁。百年天地剑还壮，半世行藏镜亦羞。赖得故园丛菊在，高秋吾且任夷犹。
0	0	0	0	0	0	0	0	0	0	0	1	怀圣寺①,夷夏天应共，羊城地独灵。端阳登塔顶，应起望乡情。
0	0	0	0	0	0	0	0	0	0	0	1	溪水,溪水东流去，何时合大江。岂无双鲤鱼，附书还故乡。不忧溪水迟，所恨垄坂长。临流一叹息，四顾山苍苍。
0	1	0	0	0	0	0	0	0	0	0	0	哭梁思伯,风雨偏惊万木摧，河山不尽此人才。罗浮黯黯孤猿哭，沧海萧萧大鸟来。六传封轺频奉使，三朝视草独登台。竹林憔悴交期绝，独听悲泉寄八哀。
1	0	1	0	0	0	1	0	0	0	0	1	其十六 凛凛岁云暮,霜雪载道路，鸿雁鸣声悲。游子万里去，越在天之涯。北风何凄凄，远道寒无衣。尺书久不来，日夕怀音徽。冉冉芳岁徂，行客无还期。不惜岁月迈，所忧华发滋。独宿空房中，思君久徘徊。明月照绮窗，疏灯鉴重帏。寤言长相思，涕下不可挥。离忧千万端，卑怀君讵知。
0	0	0	0	0	0	0	0	0	0	0	1	其二,岁暮思故园，翛翛早梅发。物是人已非，天涯但明月。
0	0	0	0	0	0	0	0	0	0	0	1	闻角,风静周庐夕，营门角起愁。不须三弄彻，对月泪先流。杨柳飘还合，梅花落未休。乡心已无限，何必在边州。
0	0	0	0	0	0	0	0	0	0	0	1	天潢留辅为叶先生题,满腔浑是染丹青，王国专班小傅霖。鸿桷人多驰宦志，鹈梁谁更动乡心。河间正协匡时制，董子元无抱膝吟。前席虚怀咨对便，一帘风月伴书淫。
0	0	0	0	0	1	0	0	0	0	0	1	挽晋安何文学被役卒辽东,故乡宁不死，嗟尔没边州。野水辽天远，寒山海树秋。芳城书店悄，残日繐帷幽。惆怅吞声别，谁堪久泪流。
0	0	0	0	0	0	0	0	0	0	0	1	过歌风台,项蹶嬴颠四海平，更思壮士作长城。岂知产禄初萌蘖，应恨韩彭已就烹。富贵渐生亡国态，英雄偏重故乡情。风云不作歌声歇，日暮惟闻鸟雀声。
1	0	0	0	0	0	1	0	0	1	0	1	寄怀宛怀伯母,别后长相思，五见月圆夕。莲衣堕冷红，梧叶飘凄碧。黯然离愁生，苍茫秋水隔。昨枉锦字书，言言胜药石。自惭经爨材，重荷知音惜。欲寄万种情，情长嫌纸窄。花影倚阑横，凉月穿帘白。不寐独徘徊，天涯渺咫尺。
0	1	0	0	0	0	0	0	0	0	0	1	感怀,客邸可言行路难，故园无便寄平安。梦回孤馆灯火寂，吟到五更风雨寒。南国山川频入梦，中原戎马独凭阑。田文一去豪华尽，长铗归来何所弹？
1	0	0	0	0	0	0	0	0	0	0	1	清明辇下怀金陵,春阴天气草如烟，时有飞花舞道边。院落日长人寂寂，池塘风慢鸟翩翩。故园回首三千里，新火伤心六七年。青盖皂衫无复禁，可能乘兴酒家眠。
0	0	0	0	1	0	0	0	0	0	0	1	哭亡兄,十年游宦滞京畿，几度缄题问我归。骨肉本期常会合，音容谁料永分违。风飘花萼鹃声切，雨暗关河雁影稀。闻说今朝临葬日，泪痕空满客边衣。
0	0	0	0	0	0	0	0	0	0	0	1	和崔若拙四时田家词四首（崔字至之。庚申八月滏阳赋） 其一,鼓声迎客醉还家，社树团栾日影斜。共喜今年春赛好，缠头红有象生花。
0	0	0	0	0	0	0	0	0	0	0	1	其八,金碗冰蔗浆，银盘烂蕉黄。食物岂不美，不如归故乡。
0	0	0	0	0	0	0	1	0	0	0	1	七夕二首 其一,天上佳期夜未阑，故园秋到井梧寒。红楼思妇天涯客，一样银河两地看。
0	0	0	0	0	0	0	0	0	0	0	1	富村翁,家世本山丘，事业惟田畴。经年一到县，半生不到州。赴斋乘牝马，宰社椎肥牛。爟干一雨足，谈笑复歌讴。多收十斛麦，心轻万户侯。黍谷归仓廪，高声便唱筹。历书不会看，何以辨春秋。花开是春种，花落是秋收。晦前月如盘，朔后月如钩。胸中无别虑，身外复何求。吾惟曾作吏，浸淫有智谋。若是终田舍，此老共为俦。
0	0	0	0	0	0	1	0	0	0	0	0	遥送嵇尔遐从军荆州兼寄秦留仙李屺瞻二首 其一,帕首靴刀气不群，秀才今复学从军。也知好句输中散，唯有相思寄楚云。
0	0	0	0	0	0	0	0	0	0	0	1	其三 曲江,山色晚幽幽，清溪独放舟。轻风低舞蝶，急雨应鸣鸠。鸡犬桃花岸，人家杜若洲。故园春服好，应不厌经游。
1	0	0	0	0	0	1	0	0	0	0	1	李陵别苏武,汉武爱边功，李陵提步卒。转战单于庭，身随汉军没。李陵不爱死，心存归汉阙。誓欲还国恩，不为匈奴屈。身辱家已无，长居虎狼窟。胡天无春风，虏地多积雪。穷阴愁杀人，况与苏武别。发声天地哀，执手肺肠绝。白日为我愁，阴云为我结。生为汉宫臣，死为胡地骨。万里长相思，终身望南月。
0	0	0	0	0	0	0	0	0	0	0	1	桐江,桐江水清驶，送我仙槎还。好山过无数，再见严陵滩。山中羊裘翁，笑我历险艰。试汲中流清，一洗瘴疠颜。春风晓来急，苔矶雨斑斑。舟行为滞留，天意故少悭。故园喜渐迩，春事将阑珊。且作看山行，滞留非所叹。
0	0	0	0	0	0	0	0	0	0	0	1	题徐复初参政骢马图,青骢万里来安西，五花满身玉削蹄。将军大雪骑出塞，风鬃未洗龙城泥。何人落笔通造化，天上房星降中夜。朱衣老奚惊有神，不独开元数曹霸。漠南漠北千帐空，将军赐爵论边功。此马岂与凡马同，解鞍落日从远放，黄金台高春草丰。
0	0	0	0	0	0	0	0	0	0	0	1	海陵寒食,忽逢群盗到江津，惊若奔鱼跳此身。烟焰几为新节鬼，风尘敢忆故乡人。几家有物蒸尝在，到处无时哭泣频。日日凄风兼苦雨，要知寒食客愁真。
1	0	0	0	0	0	0	0	0	0	0	1	离越,东关寒水深，游子别家心。棹急波鸣枕，篷疏月在衾。半生多道路，何日定山林。隔岸闻渔唱，离骚不敢吟。
0	1	0	0	0	0	0	1	0	0	0	1	下弋阳江舟中代书寄裴侍御,故乡隔西日，水去连长天。前路知几许，但指天南边。怆恨极浦外，隐映青山连。东风满帆来，五两如弓弦。遥羡绣衣客，囧然马首先。得餐武昌鱼，不顾浔阳田。屈指数别日，忽乎成两年。百花已满眼，春草渐碧鲜。岂是离居时，奈何于役牵。洞庭有深涉，曷日期归旋。且作异乡料，讵知携手缘。离忧未易销，莫道樽酒贤。
0	1	0	0	0	0	0	0	0	0	0	0	田园杂诗五首 其一,朝阳暧秋木，凝露未即晞。翩翩啄榴鸴，自惊集复飞。众穑既登载，我事亦渐稀。晨兴坐东牖，兀然对红薇。噭噭一白鹤，北逝将畴依。忍兹稻粱辰，而汝甘长饥。
0	0	0	0	0	0	0	0	0	0	0	1	其二,月明会泛洞庭艭，采采芙蓉又涉江。乌鹊南飞沈铁戟，鳜鱼西塞酿银缸。心难争命秋容瘦，事不如人壮志降。抛却故园归未得，一林黄叶旧镫窗。
0	0	0	0	0	0	0	0	0	0	0	1	春闺怨 其一,春雨池塘草发芽，春风庭院柳飞花。韶光尚有归时节，何事游人未到家。
1	0	0	0	0	0	0	0	0	0	0	1	舅氏过海相访感而有作,千里云帆破浪行，间关相访最多情。客踪此夕寒灯共，心事他年白水盟。分手倏经秋两度，纵谈不觉夜三更。读书未就思乡切，相约农村去耦耕。
0	0	0	0	0	0	0	0	0	0	0	1	端州别袁侍郎,合浦途未极，端溪行暂临。泪来空泣脸，愁至不知心。客醉山月静，猿啼江树深。明朝共分手，之子爱千金。
0	0	0	0	0	0	0	0	0	0	0	1	馀不溪词,馀不溪水绿生蘋，放舟演漾当青春。舟随鹤影忽行远，洞口桃花飞接人。云松蔽亏烟萝席，俨在溪东之石壁。羽人垂衣坐鼓簧，馈我晨餐芝菌香。从兹更发洞庭渚，濯发咸池临故乡。
0	0	0	0	0	0	0	0	0	0	0	1	冬夜留木文介文豹文小饮 其一,衰慵久与世相忘，佳客犹能过草堂。坐拥枯炉消永夕，起看初月耿寒光。人非肉食馀真意，味有鱼飧似故乡。怀抱为君倾倒尽，三文也合扺三康。
0	0	0	0	0	0	0	0	0	0	0	1	一日假,偶得一日假，心安良有馀。簟凉便晏起，发短罢晨梳。露角连城动，风蝉带树疏。故乡频水旱，翻怕得家书。
0	0	0	0	0	0	0	0	0	0	0	1	其三,寒风梢槭下林柯，此去冰坚好渡河。痛煞望乡行哭处，蒋家山下白云多。
1	0	0	0	0	0	0	0	0	0	0	1	早春与林朴园芬陪刘将军烜及涧南兄弟游楼桑村,苔纹绣涩黯碑铭，肃肃阴廊聚百灵。将相威仪见章武，栋梁风雨记乾宁。将军吊古情英烈，游子寻春思渺冥。回首惠陵天万里，杜鹃声断蜀山青。
1	0	0	0	0	0	0	0	0	0	0	1	修边谣,去年修边君莫喜，血作边墙墙下水。今年修边君莫忧，石作边墙墙上头。边墙上头多冻雀，侵晓霜明星渐落。人生谁不念妻孥，畏此营门双画角。
0	0	0	0	0	0	0	0	0	0	0	1	馆娃宫,宫女三千去不回，真珠翠羽是尘埃。夫差旧国久破碎，红燕自归花自开。
0	0	0	0	0	0	0	0	0	0	0	1	其二,圣朝宣化需贤守，土屋茅櫩望更深。白发未多身未老，莫教泉石引乡心。
0	0	0	0	0	0	0	0	0	0	0	1	登长干寺塔,金陵王气已销沈，几度凭阑愁满襟。往事仅存南北史，伤情空费短长吟。龙蟠故国山河在，凤去荒台草木深。旧物尚馀吴塔在，夕阳移影照江心。
0	0	0	0	0	0	0	0	0	0	0	1	边笛,微风传妙曲，清切若为酬。谁挟终南琯，来添塞北愁。关山无尽月，天地不禁秋。何日闻歌凯，征人下戍楼。
0	0	0	0	0	0	0	0	0	0	0	1	乐亲堂,美人结佩朝明光，俯伏丹陛陈封章。高堂亲老乞就养，恩赐儒官归故乡。潮州南去几千里，原田每每带桑梓。到家开讲多閒时，日日升堂奉甘旨。山梁雉声鸣角角，人生无如养亲乐。
0	0	0	0	0	0	0	0	0	0	0	1	俯江亭用亭上韵,危亭突兀瞰岩浮，燕子飞飞似泛舟。江势远吞扬子怒，云痕低锁美人愁。双龙破浪冲京口，万马腾空出石头。南国自惭为客久，可堪重倚望乡楼。
0	0	0	0	0	0	0	0	0	0	0	1	沚溪桥美林郎中德斋先生,牛角山阳沚溪路，溪水冬寒不可渡。北风几见扬沙尘，日夜奔流海东注。美人昼锦归故乡，飞梁压水高行步。郑国公孙陋乘舆，蜀中司马看题柱。
1	0	0	0	0	0	0	0	0	0	0	1	崔镇驿,万里中原役，北风天正凉。黄沙漫道路，苍耳满衣裳。野阔人声小，日斜驹影长。解鞍身似梦，游子意茫茫。
0	0	0	0	0	0	0	0	0	0	0	1	其三,江堕清笳月，霜严画戟门。滩声寒更壮，山气旦常昏。摇落悲徂岁，羁游忆故园。无劳空窃食，何以报君恩。
0	0	0	0	0	0	0	0	0	0	0	1	黟县道中,岭峻桥横渡，泉悬水逆流。映空峰影乱，触石浪花浮。岁月悲行役，衣冠忆旧游。望乡双眼泪，休上最高楼。
1	0	0	0	0	0	0	0	0	0	0	1	忆老母用松溪韵 其一,乡书两月不曾闻，谁阻天边鸿雁群。游子那堪遥极目，关门高接太行云。
0	0	0	0	0	0	0	0	0	0	0	1	其二,黄云万里雁横秋，紫塞千山拥戍楼。碛里月明人尽望，笛声吹彻古凉州。
0	0	0	0	0	0	0	0	0	0	0	1	饯司农宋卿立太尉碑了还江东,追立新碑日，怜君苦一身。远移深涧石，助立故乡人。草色荒坟绿，松阴古殿春。平生心已遂，归去得垂纶。
1	0	0	0	0	0	0	0	0	0	0	1	蔡村,一夜秋风起，轻罗已觉凉。微云孤晓月，疏影瘦垂杨。近水鱼虾贱，沿堤车马忙。京东人语熟，入耳更思乡。
0	0	0	0	0	0	0	0	0	0	0	1	题山寺（一作题悟空寺）,扁舟水淼淼，曲岸复长塘。古寺春山上，登楼忆故乡。云烟横极浦，花木拥回廊。更有思归意，晴明陟上方。
1	0	0	0	0	0	0	0	0	0	0	1	昌平道中,尘俗每相拘，日夕不遑息。暂辍簿书劳，山间事行役。驱车出北郊，晴烟委园陌。松梢露渐晞，草际霜已白。初与市尘违，忽见山如积。明月含半峰，流水时滴沥。良似故山中，眷言素所适。游子未能归，怀哉安所获。
1	0	0	0	0	0	0	0	0	0	0	1	寄怀蒋宾梅先生,明月照空廊，思君夜正长。遥知百里外，同此九回肠。淮浦何时去，天涯有客望。好诗须寄我，旧约莫相忘。
0	0	0	0	1	1	0	0	0	0	0	1	昔使广宁出东便门十三年矣仐春重过此门感成,城门晓色暗啼鸦，征马长嘶向碛沙。雨雪关山初出塞，清明时节正思家。乡心万里逢归雁，野馆三春见落花。少壮远游俱寂寞，祇应衰老惜年华。
0	0	0	0	0	0	0	0	0	0	0	1	以丁巳藏酒分饷仁先有怀愔仲,开瓮难忘造酿年，酌君今夕且酣眠。国人刻意薰丹穴，术者公言幸奉天。此局倘非孤注博，故乡合有一成田。崎岖最念人从后，可许持荷寒日边？
0	0	0	0	0	0	0	0	0	0	0	1	富阳行,摇首上马金鞭挥，山头白旗如鸟飞。西来万骑密蜂蚁，四面鼓声齐合围。金城木栅大如斗，五百貔貅誇善守。铁关不启火筒焦，力屈花猺皆自走。城南城北血成洼，十里火云飞火鸦。将军豪饮不追杀，掠尽野民三百家。
0	0	0	0	0	1	0	0	0	0	0	1	丙午孟冬黎寇窃发吴训术自病中见寄因避难航海遂和,故人卧疾近如何，赖有诗怀祗自磨。苏子加餐须努力，沈郎多病愧吟魔。半生别业经残燹，万里还家备走舸。风景年来倍萧索，枕间清梦已无多。
0	0	0	0	0	0	0	0	0	0	0	1	次归耕堂稀字韵 其一,精忠贯日古来稀，帷幄从容扈六飞。风虎云龙方际会，故乡未许我公归。
0	0	0	0	0	0	0	0	0	0	0	1	夏日怀友人,松风消大暑，长日坐高林。路断千峰合，天垂万木阴。偶然成客梦，一半是乡心。得句无人赏，年来欲废吟。
0	0	0	0	0	1	0	0	0	0	0	1	哭子相 其二,陨璧闽天紫气微，十年空恨国工稀。犹馀明月人间号，不睹连城海上归。及墓诸生封马鬣，挑灯少妇泣牛衣。平生剩有遗书在，惆怅传经心事违。
0	0	0	0	0	0	0	0	0	0	0	1	金陵览古 乌衣巷,人物风流往往非，空馀陋巷作乌衣。旧时帘幕无从觅，只有年年社燕归。
0	0	0	0	0	0	0	0	0	0	0	1	雪夜,萧条学舍石城阴，夜雪当阶一尺深。二水空洲迷白鹭，半山高寺失青林。闭门只合书灰坐，觅句还思拥被吟。却忆故园亭子畔，红梅花发照瑶琴。
0	0	0	0	0	0	0	0	0	0	0	1	寄省中诸老,台衡森列宿，伊迩紫薇垣。诸老临清地，匡时在直言。醴泉方浩瀚，凤鸟任腾骞。我独南征久，年来忆故园。
0	0	0	0	0	0	0	0	0	0	0	1	月夜至湘阴次华六梦鹿原韵,击楫轻千里，归帆自远天。暮云青竹戍，夜月洞庭船。岸火近偏暗，芦花秋更妍。故园风景好，相对已悠然。
0	0	0	0	0	0	0	0	0	0	0	1	广东孙寿九龄寄书至,万里忽逢孙九龄，传书细话故人情。梁鸿怜我头先白，韩愈相看眼更青。铁汉楼头春色好，金莲山上月华明。令人梦入梅花国，却恨谁家玉篴声。
0	0	0	0	0	0	0	0	0	0	0	1	送空海上人朝谒后归日本,禅客祖州来，中华谒帝回。腾空犹振锡，过海来浮杯。佛法逢人授，天书到国开。归程数万里，归国信悠哉。
0	0	0	0	0	0	0	0	0	0	0	1	次韵史宪副行可见寄 其一,上国归来月满轩，东湖山水万家村。极知杜甫心常恋，须信张仪舌尚存。绣斧从今还使节，鼎台当复大名门。旧时太白楼前路，蝴蝶春风绕故园。
0	0	0	0	0	0	0	0	0	0	0	1	笼鸟一首,笼鸟来岭南，毛羽甚楚楚。问胡别故乡，祗为工言语。其言自弗知，耳食非心杼。原有一艺能，得廪半合黍。所乐未斯存，腾踏不安处。致抛散馀粮，纷纷铺砌础。野雀呼其群，饱食翩高举。笼鸟磔磔鸣，已飧恨他取。
1	1	0	0	0	0	0	0	0	0	0	1	秋日书怀之ㄧ,西风萧瑟恼人天，独客他乡更悄然。松菊已荒三径外，沧桑顿变廿年前。漫云归里如元亮，且自登楼效仲宣。珍重秋鸿传数字，平安为寄美江边。
0	0	0	0	0	0	0	0	0	0	0	1	登新甫山步韵,满谷西风满目秋，登临胜概白云留。秦王旧迹烟霞锁，汉帝遗宫草木愁。绿水鸣烟逐涧曲，碧峰排戟插天幽。深山深处无过此，未审征徭可避不。
0	0	0	0	0	0	0	0	0	0	0	1	同林兴祚登台城,寺侧寻山径，从空古蝶平。湖头舟不系，树杪叶无声。落日寒秋壑，飞烟薄暮城。归鸦声不住，相与怆游情。
1	1	0	0	1	0	0	0	0	0	1	1	外舅刘先生辱诗见投次韵奉谢,招魂空自结青骊，骚客沉吟感服奇。悲愤长歌连发指，怒号万窍得风噫。丈人且漫言乌好，游子还应怆竹枝。语到山阳便流涕，不须三弄托桓伊。
0	0	0	0	0	0	0	0	1	0	0	1	临洮客舍留别祁四,无事向边外，至今仍不归。三年绝乡信，六月未春衣。客舍洮水聒，孤城胡雁飞。心知别君后，开口笑应稀。
0	0	0	0	0	0	0	0	0	0	0	1	白蘋花,点点寒香傍客舟，伤情晚棹白蘋洲。故乡多少离人泪，并作横江一曲秋。
0	0	0	0	0	0	0	0	0	0	0	1	其二,阳乌黯黯映山平，阴兔微微光渐生。戍楼往往云间没，烽火时时碛里明。
0	0	0	0	0	0	0	0	0	0	0	1	南充守岁仍用去年除夕韵（时予与弟纯在南充利川在西充）,杯传梦尾共推予，客里风光岁又除。岂但故园千里隔，眼前人已怅离居。
0	0	0	0	0	0	0	0	0	0	0	1	七夕萧拙斋席上口占,仗剑辞家又一年，越中秋色变山川。红漂浅漾芙蕖水，青薄平林草树烟。千里难穷秦望目，双星空照监湖船。主人坐上尊常满，且付乡心博醉眠。
1	0	0	0	0	0	0	0	0	0	0	1	皇戚邵子招饮西山二首 其一,皇宇戒金方，崇云眺路长。名花看客艳，芳草度车香。缥酒王孙送，青琴游子将。诸天开晃朗，留与奏春觞。
0	0	0	0	0	0	0	0	0	0	0	1	玉楼春  寄怀枣园辰溪,白蘋风起凉初峭，万里故人书始到。分襟岁月未为多，侧帽情怀何故少。人言何所无芳草，莫倚阆风悲远眺。君从楚客赋中行，我向巴猿啼处老。
1	1	0	0	0	0	0	0	0	0	0	1	狼山大观台 其一,他乡经乱独登台，万里江天眼暂开。山势远从京口落，潮头高过海门来。百年世事翻棋局，半壁桑麻换劫灰。日暮寒林霜叶下，秋空一雁发声哀。
0	0	0	0	0	0	0	0	0	0	0	1	官庄,向晚荒邮酒一尊，菜羹芋臛上盘飧。懒云卷夕山都睡，废垒经秋柳未髡。马带饥声嘶破驿，鸦翻寒影入遥村。霜浓月黑双螯美，簖火星星梦故园。
0	0	0	0	0	0	0	0	0	0	0	1	题山塘驿壁,辰溪三十里，乘晓到山塘。瘦马千峰雪，征人两鬓霜。路如斜谷险，梅似故园香。岁暮不归去，閒云笑我忙。
0	0	0	0	0	0	0	0	0	0	0	1	郁林除夕,旅中岁月恨淹留，此夕偏惊断梗浮。鼙鼓山河烽未静，梅花村落笛多愁。不堪腊尽悲霜鬓，又听更残报晓筹。万里乡心何处达，梦归犹恐过廉州。
0	0	0	0	0	0	0	0	0	0	0	1	其二,青海城边秋草稀，黄沙碛里夜云飞。将军不寐听刁斗，月上辕门探马归。
1	0	0	0	0	0	0	0	0	0	0	1	其三,啸歌谁会意，风色动严城。天夕孤鸿过，山秋万树鸣。故人湖海梦，游子岁时情。坐惜瑶芳歇，空除又月明。
0	0	0	0	0	1	0	0	0	0	0	0	伯时三马图,从来画马称神妙，至今只说江都王。将军曹霸实仲季，沙苑丞辈犹诸郎。龙眠老人亦画马，独与三子遥相望。两马骈立真骕骦，一马脱去仍腾骧。龙眠老人今则亡，呜呼三马谁平章。北湖居士两鬓苍，初无长吉古锦囊。饭豆不足将游梁，手持三马三太息，樯乌已复催船樯。
0	0	0	0	0	0	0	0	0	0	0	1	其四,故园红紫自芳菲，不在春风著意吹。待得征人重回首，枝头香雪已纷披。
0	0	0	0	0	0	0	0	0	0	0	1	蝉,本以高难饱，徒劳恨费声。五更疏欲断，一树碧无情。薄宦梗犹汎，故园芜已平。烦君最相警，我亦举家清。
0	0	0	0	0	0	0	0	0	0	0	1	汴都至南京食樱桃,银盘日日饱朱樱，不负归辕过两京。身到江南梅未熟，故园风味梦关情。
0	0	0	0	0	0	0	0	0	0	0	1	夜过宝应县,满湖风浪拍堤沙，雪压黄芦没钓槎。卧听隔船歌白苧，起来和月岸乌纱。故乡近别无多地，归梦应知己到家。何日弟兄携子侄，海天烟雨艺桑麻。
0	0	0	0	0	1	0	0	0	0	0	1	其三,东皇歌阕祖青宫，借我?旗并送穷。茧栗润含萌竹露，枪旗香过焙茶风。花残来岁须重发，日却何时定再中。惆怅浮踪底处所，梦随飞絮故园东。
0	1	1	0	0	0	0	0	0	0	0	1	其二,忆共离家日，相将又一年。风尘伤去住，节序感推迁。宦况只如此，乡心益杳然。凭汝归山去，先营负郭田。
0	0	0	0	0	0	0	0	0	0	0	1	题兰,我家住近东山麓，清露兰丛如膏沐。好风披拂来深林，香气袭人端可掬。我今游宦已多年，回首故山想芳躅。可堪原野草连天，蒿艾蓬萧满人目。
0	0	0	0	0	0	0	0	0	0	0	1	海边閒步,潮波静退步登沙，落日山头簇暮霞。春色不应长恼我，看看即醉故园花。
0	1	0	0	0	0	0	0	0	0	0	1	清明,弹指光阴百六时，故乡景物转凄其。碧桃影里停游骑，红杏村中认酒旗。细雨楼台飞燕子，春风帘幕啭莺儿。不知此日关门柳，羌笛声中馀几枝。
0	1	0	0	0	0	0	0	0	0	0	1	代书寄京洛旧游,今年十月温风起，湘水悠悠生白蘋。欲寄远书还不敢，却愁惊动故乡人。
1	0	0	0	0	0	0	0	0	0	0	1	送范启东还京,萧萧行李上征鞍，满目离情欲去难。客里故人尊酒别，天涯游子弊裘寒。官桥杨柳和愁折，驿路梅花带雪看。重到京华旧游处，春风佳丽好盘桓。
1	1	0	0	0	0	0	0	0	0	0	1	其六,松楸凝望肃阴阴，不是他乡亦越吟。风木缠绵千古恨，蓼莪凄断一生心。长云度雁驱寒色，夜雨啼乌送苦音。试问愁肠今几许，南溟难比九原深。
0	0	0	0	0	0	0	0	0	0	0	1	秋夕怀赵师秀,冷落生愁思，衰怀得句稀。如何秋夜雨，不念故人归。蛩响砌尤静，云疏月尚微。惟怜篱下菊，渐渐可相依。
0	0	0	0	0	0	0	0	0	0	0	1	其二,名遂功成不肯闲，故乡曾见几人还。百年扶杖华颠老，争看钱家锦绣山。
0	0	0	0	0	0	0	0	0	0	0	1	登泗上楼,竟夜轰涛似鼓鼙，登楼水势与云齐。百灵自掣龟山缫，万怪须然牛渚犀。对此茫茫空禹迹，笑人寂寂有隋堤。故乡东望扬州近，说到风波梦已迷。
0	0	0	0	0	0	0	0	0	0	0	1	冬夜集梁园水堂,千门初月动笳声，秉烛虚堂夜气清。大漠风云乘塞入，危檐星斗落尊明。交情四海谁悬榻，天意中原未厌兵。亦有一丘堪自老，故园东去虎纵横。
1	0	0	0	0	0	0	0	0	0	0	1	元旦秦邮早发,霜角催晨发，炊烟罢客厨。仆夫骄短骑，游子畏长途。野店江春静，侘乡土俗殊。空垆寒未汲，车马立踌蹰。
0	0	0	0	0	0	0	0	0	0	0	1	月夜思家,清夜思家立，中庭片月流。惟忧故园菊，还似昔年秋。为口长怜雁，知机独愧鸥。明年二三月，烟水五湖舟。
0	0	0	0	0	0	0	0	0	0	0	1	其二,国计轻犹昔，天威重至今。甲兵纷属口，冠盖失谋心。非尔登津要，何人挽陆沈。故园耕钓稳，吾岂厌投簪。
0	0	0	0	0	0	0	0	0	0	0	1	广陵夜,金灯飒飒夜潮寒，楼观春阴海气残。莫露乡心与离思，美人容易曲中弹。
0	0	0	0	0	0	0	0	0	0	0	1	忆菊,故园篱菊为谁黄，犹记移来贮草堂。当日销魂连冒雨，于今作冢半凋霜。多情欲比如花瘦，一枕偏教入梦香。寄语主人毋恋恋，来秋依旧伴黎光。
0	1	0	0	0	0	0	0	0	0	0	1	桃花,青源柳叶短，东昌桃花开。暝色春云淡，悠悠鸣雁哀。浮名知是幻，薄宦愧非才。万里沧溟水，蓬壶安在哉。
0	0	0	0	0	0	0	0	0	0	0	1	送司空神童,杏花坛上授书时，不废中庭趁蝶飞。暗写五经收部秩，初年七岁著衫衣。秋堂白发先生别，古巷青襟旧伴归。独向凤城持荐表，万人丛里有光辉。
0	1	0	0	0	0	0	1	0	0	0	1	登金山四首 其一,万里无空阔，孤峰耸泬寥。阁收三楚雨，门接九江潮。鹳鹤青天劲，鱼龙白日骄。乘桴吾岂敢，行止任蓬飘。
0	0	0	0	0	0	0	0	0	0	0	1	宫词 其一,殿庭内外锦衣重，彩仗雕舆相映红。敌使未尝经便殿，始瞻仪卫慑羌戎。
1	1	0	0	0	0	0	0	0	0	0	1	其三,细雨春帆破晓开，更添新酒事深杯。他乡梦寐鸿于陆，故国诗篇凤有台。白发不归花亦笑，青山急去鸟仍催。公侯复始君须记，李广原非是死灰。
1	0	0	0	0	0	0	0	0	0	0	1	赠人,萱亲垂九十，游子尚天涯。莫舣仙城棹，南风夜引旗。
0	0	0	0	0	0	0	0	0	0	0	1	有怀,秋风起邺城，重我故园情。林壑居难定，渔樵计未成。野云随浪迹，村酒脱浮名。欲赋多忧思，何如阮步兵。
1	0	0	0	0	0	0	0	0	0	0	1	颂古四首 其一 夹山境话。,古路雪深覆，好山云更遮。雁声天外急，游子夜还家。
0	1	0	0	0	0	0	0	0	0	0	0	道次舂陵怀古二首 其一,郁郁舂陵旧帝家，黍离千古此兴嗟。萧王何事为天子，本爱金吾与丽华。
1	1	0	0	0	0	0	0	0	0	0	1	茅亭避暑酬赵莲塘,飒飒西风古壝傍，茅亭息马沐新凉。青林细管空悲切，杲日野池虚映光。引客同心聊对酒，屏人独坐迥思乡。诸君莫自骄残寇，早晚还看靖一方。
0	0	0	0	0	0	0	0	0	0	0	1	雪村闻鹃,故国亡来身已非，千年犹诉不如归。参天古木魂迷路，谁与黎侯赋式微。
0	0	0	0	0	0	0	0	0	0	0	1	送李亨仲赴荆南辟,少年胆气横秋烟，腰间櫑具森龙泉。出门万里探虎穴，锦带雕鞍明积雪。洞庭木叶飞霜风，将军秉旄西击戎。旌旗戈甲照湖海，欃枪欲灭胡天空。须君磨盾作露布，插羽来奏明光宫。
0	0	0	0	0	0	0	0	0	0	0	1	寄副枢董抟霄孟起,王师前后压瀛河，万里风云入荡摩。晋帅先宜谋郤縠，赵人终欲用廉颇。枚衔突骑宵传令，鼓发辕门晓拥戈。共待将军白羽扇，归来幕府上功多。
0	0	0	0	0	1	0	0	0	0	0	1	秋闺怨,惆怅下帘钩，庭空月影流。锦衾成独旦，罗扇觉先秋。火熟薰笼暖，泉寒汲绠修。祇怜云际雁，传得玉关愁。
1	1	0	0	0	0	0	0	0	0	0	1	同郭夔一饮北固山,萧瑟秋声涧壑哀，他乡扶病且登台。不知老树何年有，但见长江镇日来。四海烽烟还逆旅，一樽风雨暂徘徊。故人邂逅非容易，烂醉无妨卧碧苔。
1	0	0	0	0	0	0	0	0	0	0	1	妙高庵半山亭,宝所已在近，游子倦跻攀。努力上复上，安乐刹那间。
0	0	0	0	1	0	0	0	0	0	0	1	黄清甫自京惠讯兼示新诗寄答,闻尔淹京国，将书达故园。式微聊永叹，长忆只空言。落木兼乡泪，飞花共旅魂。可能怀笔札，更向五侯门。
0	0	0	0	0	0	0	0	0	0	0	1	闻莺有怀故园（甲戌四月海陵赋）,海陵春后雨冥冥，耳厌蛙嗥鹳齿鸣。何意东亭好风日，流莺忽作故园声。故园千里长牵梦，老病三年不废情。想见杨花收卷尽，绿苔池院落朱樱。
0	0	0	0	0	0	0	0	0	0	0	1	望龟山二首 其一,淮上风高寒日西，龟山岭下白云归。游人苦憾日已晚，青山自与云为期。轻舟渔子犯烟去，照水白鸥窥影飞。人间不作逍遥客，老去尘埃空满衣。
0	0	0	0	0	0	0	0	0	0	0	1	寄答刘子礼,闻君近赋悼亡诗，憔悴莺花四月时。流水只今馀恨意，故园何日定归期。犹传道路兵戈塞，自爱山林岁月迟。忆过王郎寻不见，子规啼断石楠枝。
0	0	0	0	0	0	0	0	0	0	0	1	赠太史裴内山册封省觐,宫函春日下龙城，珍重君王遣使情。汉室金枝初就暖，故园芳草亦含荣。古稀袍彩翔云丽，上节灯花带月明。正是銮坡新赐宠，玉堂词曲奏长生。
0	0	0	0	0	0	0	0	0	0	0	1	晚自松门归蓼村,迢遰松门晚，迂回向水边。鸟惊槲叶路，人语柳塘烟。细火临江市，清沤出浦船。莫愁归路远，月上见前川。
0	0	0	0	0	0	0	0	0	0	0	1	哀王孙,金鞭宝玦走天涯，紫塞黄尘日又斜。北去铜驼惟有泪，西来玉马已无家。愁闻虏骑随秋草，怕遣宫莺问落花。闻道青门多白骨，更无人种故侯瓜。
1	1	0	0	0	0	0	0	0	0	0	1	次韵金汉臣五城道中,郊行胸次爽于秋，岁稔天宽百姓忧。但有樵人歌陇上，永无廷尉望山头。最宜旷野开诗思，未觉他乡动客愁。想见霜林疏更好，绿阴时节忆曾游。
0	0	0	0	0	0	0	0	0	0	0	1	雨夜梁祠部持伯宅喜黎司勋伯华至,天边处处望乡台，久客相逢亦快哉。疏雨忽从京甸过，片云新自岱宗来。烹鱼河上频书札，下马灯前共酒杯。醉后不知沾湿去，密荷深竹一徘徊。
0	0	0	0	0	0	0	0	0	0	0	1	送最澄上人还日本国,异域乡音别，观心法性同。来时求半偈，去罢悟真空。贝叶翻经疏，归程大海东。何当到本国，继踵大师风。
0	0	0	0	0	0	0	0	0	0	0	1	示僧（成都）,善财去后无消息，重到华严更几人。尔向那边重到此，为吾拈却故园春。
1	1	0	0	0	0	0	0	0	0	0	1	玉融谢生见过,客里留君喜盍簪，天涯携手便同心。青山旧业何须叹，野馆残尊且共吟。沧海断鸿将落叶，夕岚疏雨带寒砧。他乡况是交游少，萍水相逢思转深。
0	0	0	0	0	0	0	0	0	0	0	1	送王副使还并州,并州近胡地，此去事风沙。铁马垂金络，貂裘犯雪花。曾持两郡印，多比五侯家。继世新恩厚，从军旧国赊。戍烟千里直，边雁一行斜。想到清油幕，长谋出左车。
0	0	0	0	0	0	0	0	0	0	0	1	汴藩昼锦为兵部许尚书赋,亲承天宠出瑶京，驷牡騑騑过汴城。将旨极知旄节重，到家争讶綵衣荣。故园松菊应无恙，先陇松楸已长成。乡邑增辉誇昼锦，韩公宁得擅芳名。
0	0	0	0	0	0	0	0	0	0	0	1	其五 青山瀑布,银汉翻空作雪飞，近山浑欲换秋衣。月钩斜挂真珠箔，不碍仙人跨鹤归。
0	1	0	0	0	0	0	0	0	0	0	0	次天元十载华阴发兵作时有郎官点发,鬼方生猃狁，时寇卢龙营。帝念霍嫖姚，诏发咸林兵。天星下文阁，简师临我城。三陌观勇夫，五饵谋长缨。雷野大车发，震云灵鼓鸣。太华色莽苍，清渭风交横。胡马悲雨雪，诗人歌旆旌。阏氏为女奴，单于作边氓。神皇麒麟阁，大将不书名。
0	0	0	0	0	0	0	0	0	0	0	1	奉送浙东德师侍御罢府西归,建安才子太微仙，暂上金台许二年。形影欲归温室树，梦魂犹傍越溪莲。空将海月为京信，尚使樵风送酒船。从此受恩知有处，免为伧鬼恨吴天。
1	1	0	0	0	0	0	0	0	0	0	1	其二,游子思乡切，春风献岁初。娄江归兴远，钟阜旅怀纾。列署刑堪措，连枝会不虚。莺花随处好，应念社盟疏。
0	0	0	0	0	0	0	0	0	0	0	1	白云庵席上次方芭宇韵,当年诗句寄青原，此日逢君在故园。鹏翼未酬庄叟志，鸡鸣空记孟尝门。酒当深夜酲弥甚，灯近元宵蕊更繁。明月在天谁不仰，千江心印正须论。
1	1	0	0	0	0	0	0	0	0	0	1	其三,日月成何事，元冥改素商。园林添冷落，道路一苍茫。雁失吴天信，蝉轻楚客裳。殷勤两携手，惜别在他乡。
0	0	0	0	0	1	0	0	0	0	0	0	七夕寄外,宝鸭香烧袅细烟，一弯眉月露婵娟。愁心似草锄仍茁，病骨如花瘦自怜。多恨人偏逢此夕，有情仙祗别经年。雏儿解向双星拜，助我相思更万千。
0	0	0	0	0	0	0	1	0	0	0	0	丁卯初夏薄游梨里南去二里许日鸭阑泾东西两小村有天随桥架其上即鲁望斗鸭阑也感而有作,汾湖水接禊湖滨，复此烟波作隐沦。席帽仍为孤往客，莺花莫笑不归人。管宁久坐常穿榻，郭泰微行自垫巾。便拟天随桥畔住，药阑长傍鸭阑新。
1	0	0	0	0	0	0	0	0	0	0	1	其五,回车太行谷，结辔登羊肠。羊肠何崔嵬，俯视见大江。大江日东注，游子悲故乡。故乡复迢递，欲济河无梁。晨起振我缨，驾言行朔方。丈夫贵荣名，临路徒离伤。
0	0	0	0	0	0	0	0	0	0	0	1	哭司直,病深始悟世无医，伤性残生悔已迟。廿载未乾当室泪，一贫难塞倚闾悲。庾尘不污归无忝，陶幕相依死有知。槁木成灰犹汝恸，遥怜痴叔鬓如丝。
0	0	0	0	0	1	0	0	0	0	0	1	其二,江上依稀栗里峰，峰前隐约故园松。征鸿尽向南天没，不为离人寄一封。
0	0	0	0	0	0	0	0	0	0	0	1	题文寿承书苏武传后,行持汉节向胡天，泪尽边沙更黯然。系雁回风曾有帛，牧羝残雪已无毡。上林岂但三千里，异域俄惊十九年。麟阁姓名虽典属，几人归傍茂陵烟。
0	0	0	0	0	0	0	0	0	0	0	1	顾亭林从大同来暂过东昌 其一,一夕三年别，疏镫话旧游。长征还带剑，远望欲登楼。月落青山夜，云回紫塞秋。故乡何处是，此地即并州。
0	0	0	0	0	0	0	0	0	0	0	1	九日怀故人留燕京者,青山淡伫半帘雨，碧树婵娟一院阴。醉舞狂歌前日事，微吟浅酌此时心。菊花尽晚秋有味，枫叶尚彊霜著林。万里故人关塞隔，宾鸿应有寄来音。
0	0	0	0	0	0	1	0	0	0	0	1	寄怀筠心姊妹,迢递关河隔，天涯各一方。相思愁万斛，忆别泪千行。迹已空兰若，春还到海棠。病中消岁月，客里惜韶光。北雁传书远，南云引领望。关心新节物，回首旧词场。月落知情重，江流与梦长。卷帘人寂寂，极目倚回廊。
0	0	0	0	0	0	0	0	0	0	0	1	寄高公次副使二首 其一,吴台花鸟数惊新，遥忆朱轮金马春。怀绶张乔黔俗变，校书刘向?夷驯。十年剧恨无书雁，万里宁忘有故人。不谓到今难觌面，向来真易别江津。
0	0	0	0	0	0	0	0	0	0	0	1	黄鹄篇,黄鹄浴其羽，矫绝淩青苍。黄鹄志四海，飞飞归故乡。故乡得相见，四海徒相望。燕识主人心，胡为恋屋梁。精卫思填海，空水日已扬。金石有变迁，沧桑岂足量。不见蜉蝣子，楚楚明衣裳。恶木非我阴，覆车非我粮。闵彼事区区，引缴欲奚伤。
0	0	1	0	0	0	0	0	0	0	0	1	和志亨项村留题韵,不惮黄尘二十里，来穿绿暗两三村。愁中每觉羁怀倦，醉里都忘世事繁。溪女漾纱春雨霁，山翁晒药午蜂喧。早闻此地宜归隐，未信时人许细论。
0	0	0	0	0	0	0	0	0	0	0	1	太原除夕,今夕山城里，客心坐转烦。年光分半夜，燎火闭千门。续酒惜残腊，感时念故园。所欢吾母健，万事不须论。
0	0	0	0	1	0	0	0	0	0	0	1	遣力南归寄陈宗典布邦直梁体立梁任伯诸丈,力耕曾共岭云东，一别音尘渺去鸿。赋就北山愁自结，梦回南浦忆谁同。故园怅望关河外，薄宦行藏涕泪中。此夕怀人迥无寐，萧萧凉雨滴疏桐。
0	0	0	0	1	0	0	0	0	0	0	0	登鼓山,绝顶临天迥，相携兴里过。岚光移野席，谷籁散林珂。过雨沾衣湿，閒云入袖多。不知沧海外，员峤更如何。
1	0	0	0	0	0	0	0	0	0	0	1	内乡（一有县字）村路作,日下风高野路凉，缓驱疲马闇思乡。渭村秋物应如此，枣赤梨红稻穗黄。
0	0	0	0	0	0	0	0	0	0	0	1	其二,隔江风阻故乡山，怅望登高不可攀。未识沧桑荒世界，几人落帽事情间。
0	0	0	0	0	0	0	0	0	0	0	1	次韵董禹川二首 其一,江山怪我数能来，政坐刀斤赦不才。生理喜于鱼得计，交情羞似鸩为媒。烟尘回首烽三月，花柳关情酒一杯。日夜故园归梦好，忆冲细雨斸蒿莱。
1	1	0	0	0	0	0	0	0	0	0	1	广州段功曹到得杨五长史谭书功曹却归聊寄此诗,卫青开幕府，杨仆将楼船。汉节梅花外，春城海水边。铜梁书远及，珠浦使将旋。贫病他乡老，烦君万里传。
0	0	0	0	0	0	0	0	1	0	0	1	归舍,柴门故依然，老槐覆溪水。乱石砌作堤，苔藓成纹理。经年不归来，归觉心可喜。入门见閒花，枝叶相依倚。翩翩梁上燕，呢喃初引子。好景在故园，非关自夸美。怡怡菽水欢，敬慎将杖履。
1	0	0	0	0	0	0	0	0	0	0	1	阳春怨二首 其一,江头怕见杨柳春，杨花飞来愁杀人。红颜落尽花片新，黄昏无人泪沾巾。旧花被叠凝春尘，梦中忽见浑未真。隔花半面春山颦，恨郎不归多怨嗔。不知两处同苦辛，同是天涯愁恨人。几年心事向谁说，花落莺啼昼掩门。
0	0	0	0	0	0	0	0	0	0	0	1	题田家壁,十亩五亩园，三株五株树。荷锄日暮归，犬吠门前路。
0	0	1	1	0	0	0	1	0	0	0	1	夜坐和鲤南,独夜剔疏檠，岁时心暗惊。寒声催晓急，华发后秋生。边事蜩螗感，故乡鸥鹭盟。不堪回首处，哀诏下神京。
0	0	0	0	0	0	0	0	0	0	0	1	五月大雨省中八韵,五月行秋令，新寒夺盛温。萋萋云色暝，飒飒雨声奔。启户凉风进，临沟骤浪喧。连山浮海气，大陆走河源。巳阻金门谒，疑将华屋翻。夜更灯烛坐，昼辍簿书烦。豁霁思长剑，归栖忆故园。解诵愁霖作，泥中非遁言。
0	1	0	0	0	1	0	0	0	0	0	1	村居杂诗 其一,头白还家第二春，小园风景又重新。阴晴自哂安鸠拙，南北空劳记雁臣。满树桃花红匼匝，数峰石色碧嶙峋。香山居士心情淡，本是荒村一老民。
1	1	0	0	0	0	0	0	0	0	0	1	次韵刘二绍菊节日与友兴云峤登高之作,他乡此日共登台，八表微茫望眼开。江海岁时佳节换，山川云物杪秋来。风琴清宴驩朋集，鹤发高堂忆子回。枉辱亲亲敦世好，望云惭举菊花杯。
0	0	0	0	0	0	0	0	0	0	0	1	承天候驾四首 其一,东幸方过沛，南巡乃至衡。翠华临楚地，黄屋驻樊城。云以朝歌白，河因夜渡清。宁知天子贵，别有故乡情。
1	1	0	0	0	0	0	0	0	0	0	1	其七,我爱西岩好，他乡说故乡。扬州回鹤背，燕国射龙光。
0	0	0	0	0	0	0	0	0	0	0	1	送太尉掾潘奉先之和林,御河冰消春欲暮，官船系著河边树。河边日日送行人，挝鼓开帆尽南去。潘郎作掾独未还，腰弓却度居庸关。马上长歌一回首，关南树色青云间。七月金山已飞雪，牛羊散漫行人绝。夜深陡觉毡帐寒，酒醒只闻笳鼓咽。丈夫莫恨不封侯，食肉须当万里游。腰间拂拭黄金印，他日相逢尚黑头。
0	0	0	0	0	0	0	0	0	0	0	1	登招宝山,关山万里入清寥，谁向蓬莱挂酒瓢？城树鸟还估舶碇，石坛风紧将旗摇。浪边小屿低愁没，烟外斜阳短易消。我欲移家从浩漫，鲁连梅福两难招。
0	0	0	0	0	0	0	0	0	0	0	1	登四面云山亭子恭赋皇祖山高先得月之句,峻岭切云汉，孤亭俯渤瀛。冰轮才涌出，玉砌早光明。培塿难为障，姮娥若可迎。有林皆一桂，无界不三清。盈手寒何碍，流睎魄倍晶。兔原龙塞物，鹿作羽衣声。谷口犹灯火，河边辨畛营。万方归朗照，辞见圣人情。
0	1	0	0	0	0	0	0	0	0	0	0	游淮云寺,白云深锁沃州山，冠盖登临众仰攀。松径风清闻鹤唳，昙花香瞑见僧还。玄机隐隐应难觉，尘事悠悠了不关。兴尽凡缘因未晚，裴回依旧到人间。
0	0	0	0	0	0	0	0	0	0	0	1	金陵与诸生玩月时得告,几年客里中秋月，不似今宵分外明。出海得无行路苦，照人偏有故乡情。琼楼玉宇高千尺，翠杓金尊下五更。来岁倚阑欢赏处，柳村回首忆诸生。
0	0	0	0	0	0	0	1	0	0	0	1	答欧桢伯先生,邂逅从京国，凄违阅岁华。每怜身是客，长傍醉为家。地僻稀逢雁，官閒合饵砂。世途嗟泛梗，清汉望归槎。忆种门前柳，慵看县里花。乡心何处折，山郭暮鸣葭。
1	0	0	0	0	0	0	0	0	0	0	1	夜泊茶陵,山绕荒村水绕城，蒻蓬藤簟水滩声。秋风淅沥秋江上，人自思乡月自明。
1	0	0	0	0	0	0	0	0	0	0	1	游子行（一作吟）。（一作聂夷中诗）,萱草生堂阶，游子行天涯。慈亲倚门望，不见萱草花。
0	0	0	0	0	0	0	0	0	0	0	1	游汉江次韵,王室千年作翰藩，欣闻使节颂声喧。登楼未倦陪欢赏，汎水还容接笑言。举网渔人贪似獭，操舟稚子捷于猿。夷犹领得沧洲趣，还向春风望故园。
1	0	0	0	0	0	0	0	0	0	0	1	唐主簿陟屺图,陟彼屺兮何所思，日眷眷兮心不夷。望雷阳兮不可见，返余辔兮首中逵。雷阳一发春无际，浩荡鲸波数千里。匹马天涯思故园，夫人堂上悲游子。子有园林瘴水滨，家人曾浣綵衣尘。槟榔花下红谖草，别后纷披几度春。自云薄宦沾微禄，梦飞不到雷阳曲。乞身归养应及时，莫比前人叹风木。
1	0	0	0	0	0	0	0	0	0	0	0	登清凉山一首,古刹石城里，逶迤丹磴攀。殿悬秋霭树，江吐夕阳山。法食供游馔，林杯悦旅颜。无劳支遁马，碧草步人还。
0	1	0	0	0	0	0	0	0	0	0	0	长门怨十二首 其一,拜月香残独掩扉，玉阶风叶断肠时。羊车知又向何处，空自将盐洒竹枝。
0	0	0	0	0	0	0	0	0	0	0	1	寄诸弟二首 其一,几年书剑笑从军，多少征鸿入塞云。惟有故园音信杳，别来时复念离群。
0	0	0	0	0	0	0	0	0	0	0	1	和心公雪中见怀韵,初飘数点著衣轻，冷入匡床梦不成。想尔独吟支瘦骨，无人直下到深更。忽疑近户看无迹，自起吹灯听有声。只此朋情浑莫柰，乡心又逐晓钟生。
0	1	0	0	0	0	0	0	0	0	0	1	宁郡未复大兵云集居民转徙悲不自胜,积雪连天白，重阴翳未光。边城飞羽檄，转徙泪成行。裋褐不完体，饥孩弃路旁。宁无慈母意，待哺有高堂。昔也栖丹穴，俯仰乐未央。中途一失所，饮恨百年长。豺虎食当道，白骨萎沙场。身死知何处，凄怆断衷肠。过者不忍闻，如渡深无梁。何时济舟楫，欢腾齐万方。
0	0	0	0	0	0	0	0	0	0	0	1	田家乐事四首 其一 穫稻,凉风起天末，吹来粳稻香。秋云一万顷，匝地铺深黄。门内瓜壶酒，门前碌碡场。磨镰吐新月，压担沈斜阳。篝火试新春，粒粒珍珠光。昨岁苦亢旱，乡里多流亡。差幸今年丰，及时谋盖藏。侧闻县符下，伍伯催纳粮。输供必精凿，飞挽达京仓。饱暖皆天恩，何敢杂秕糠。惟愿晴雨匀，岁岁占金穰。
0	0	0	0	0	0	0	0	0	0	0	1	河池秋雨,一雨一凉秋气味，添愁添病客情怀。故园十亩檀栾好，个里归心未得谐。
1	0	0	0	0	0	0	0	0	0	0	1	其二,山梯斜日俯高舂，石涧春泉响碧淙。巡狩翠华松自拱，明禋遗迹玉常封。扫云客坐前峰月，冒雨僧归下界钟。游子襟期今不寂，飞仙环佩倘相逢。
0	0	1	0	0	0	0	0	0	0	0	1	咏史二首 其一,宣室今年起故侯，衔兼中外辖黄流。金銮午夜闻乾惕，银汉千寻泻豫州。猿鹤惊心悲皓月，鱼龙得意舞高秋。云梯关外茫茫路，一夜吟魂万里愁。
0	0	0	0	0	0	0	0	0	0	0	1	晨炊泉水塘村店无肉只卖笋蕨嘲亭父,屠门深闭底须愁，土锉无烟也莫羞。笋便落林犹胜肉，蕨才出土更烧油。万钱下箸今安在，一饭流匙饱即休。吾道藜羹元不糁，至今讳杀古陈州。
0	0	0	0	0	0	0	0	0	0	0	1	游囊山寺追和柯竹岩先生韵四首 其一,一径斜通寺，苍松带碧溪。楼台晴日丽，云海暮山低。亭拥苍霞暝，窗横翠霭齐。老僧谁得似，长伴白云栖。
0	0	0	0	0	0	0	0	0	0	0	1	九里松图为马侍御作 其一,三天嘉树俨成行，下接枌榆即故乡。远势不随双涧尽，层阴并落二峰长。叶栖金掌仙人露，干挺乌台御史霜。孔雀东飞烦再顾，欲从威凤托清光。
0	0	0	0	0	0	0	0	0	0	0	1	寿霍朝望司谕,清斋遥隔故园波，大耋今时鬓未皤。东海有澜文壮阔，南山为祝寿嵯峨。宫墙数仞门庭峻，桃李重阴子舍多。再世论交吾亦老，赠君惟有一高歌。
0	0	0	0	0	0	0	0	0	0	0	1	登鹿苑寺玉虹亭,饥鼯愁玃号穷冬，层峦秀壁撑晴空。闲拖小藤借馀力，来看霜岩飞怒虹。小奚催呼老款段，瀹鼎篝火烹团龙。馀甘入口齿颊爽，两腋便欲生清风。悠然千里堕眼界，金篦刮膜开双瞳。乃知足力不到处，别有天地生壶中。国恩欲报已华发，征车未去先晨钟。玉川乘云紫皇家，谪仙骑鲸河伯宫。聊追二子归禹穴，碧空转首山重重。
0	0	0	0	0	0	0	0	0	0	0	1	简都玄敬,故友日零落，都君情不忘。草玄常避客，头白近为郎。宦况思江上，乡心望海傍。闻君话山水，吾亦慕南方。
0	0	0	0	0	0	0	0	0	0	0	1	至李坪驿始见竹筏上居民连亘三十馀家云随流上下作?治板行贩,何必问故乡，浮家任侬住。一夜便风来，尽呼邻里去。
1	0	0	0	0	0	0	0	0	0	0	1	宿吴关,夕气霁高树，长河带平原。天低万象暝，鸟雀无复喧。遥阡交远风，征鹘翩焉翻。游子眇无绪，客怀忘故园。山川变离吟，登眺入愁言。夕息共泽鹭，晓梦惊啼猿。含情睇烟树，落日下吴门。
0	0	0	0	0	0	0	0	0	0	0	1	新晴,扶桑日上海门东，野绿山红在眼中。流水转龙分别浦，断云如鹤趁归风。雪色一时开菡萏，秋声五月到梧桐。白头病客乡心折，独愧登楼赋未工。
0	0	0	0	0	0	0	0	0	0	0	1	其二,海角那知有宫柳，故园春思尚依依。可怜风韵去人远，一日花开天际飞。
0	0	0	0	0	0	0	0	0	0	0	1	重游戒坛潭柘二寺得诗六首示嘿园宰平因寄堇腴 其一,西山吾故人，久别渴一访。潭柘稍阻深，戒坛致清旷。前游悔草草，梦想半已忘。有分及馀年，登巅骋秋望。见从得二子，济胜聊自壮。犹疑在故山，松月坐相向。此心本无住，所见孰真妄？闻梵各洒然，无为忆曩向。
0	0	0	0	0	0	0	0	0	0	0	1	其六,迂疏乏世用，矫情非所安。投簪谢时辈，聊得心中宽。回首望故乡，枳棘日以繁。譬彼水上萍，随流且盘桓。楼头好山色，晴雨皆可观。未知明朝事，且尽今日欢。
0	0	0	0	0	0	0	0	0	0	0	1	杏花村怀友用溪西鸡齐啼韵,雨暗青郊绿涨溪，停鞭问酒过城西。桥边吹断烟蓑笛，树底低传茅屋鸡。十里马蹄红雪乱，一枝墙角彩霞齐。曲江才子敲诗处，满坞嘤嘤听鸟啼。
0	0	0	0	0	0	0	0	0	0	0	1	其二,前年边马饮江水，烽火瓜州一水间。正使楼船多战士，要须京岘作重关。平戎得路可横槊，佐郡经时应赐环。把酒赋诗甘露寺，眼中那更有金山。
0	0	0	0	0	0	0	0	0	0	0	1	其三,椰酒斟来玉色清，送君聊叙故乡情。鹦哥笼里频留语，舟子江中望去旌。星座有光腾玉陛，甘棠馀爱满琼城。也知此去官居要，骢马行高远寄声。
0	0	0	0	0	0	0	0	0	0	0	1	其十一 （羁宧）陆平原机,无能远营道，方将近托身。博望既承命，桑梓当辞亲。去去遵北渚，遥遥眷南津。脩途束鞶厉，轻车越梁陈。朝为田野民，暮为讲读臣。承华多俊髦，率昔邹枚人。追随颇自惭，俯仰向三年。仆夫驾我车，散虑循洛川。因之望故乡，纷纡莽秋烟。沉思郁谁语，慨叹私自怜。抗怀二疏传，超哉非偶然。
1	0	0	0	0	0	0	0	0	0	0	1	寄侄,拥衾听良夜，风叶不馀飞。天地清霜冷，江湖旅雁归。幽人惜短梦，游子念征衣。穷老人间世，愁城屡合围。
0	0	0	0	0	0	0	0	0	0	0	1	自题卧游图 其一,廿年归梦绕江乡，路近乡关梦转长。昨夜乡心更奇特，蹇驴驮梦过钱塘。
1	0	0	0	0	0	0	0	0	0	0	1	出石壁,倚空山崭岩，平地石龃龉。脩途绕危磴，千里无寸土。山高不见日，雾重自成雨。入壁天始明，出壁日过午。青苍断崖谷，开豁见天宇。稻田棋局方，梯山种禾黍。道傍两三家，稍稍闻笑语。始知在人寰，邂逅得徒旅。倦仆饥欲啼，游子欢自许。携孥老一廛，白发无处所。何当把春犁，望月耕陇亩。闭门了残年，危磴不复取。
0	0	0	0	0	0	0	0	0	0	0	1	题张许二公庙,临岐高会拥笙讴，谁念睢阳将士愁。虏骑合围边月暮，孤城接战阵云秋。忠成剩有江淮粟，论定宁专李郭筹。千载钟生作神语，可怜一梦博封侯。
0	0	0	0	0	0	0	0	0	0	0	1	古樵郭明府甫卸雅篆又权芦山别未及月作再来人喜而赋寄① 其一,何必痴聋作阿翁，君今更达四门聪。重看西土劳郇伯，却向东邻借寇公。前度去思寻旧雨，故人来惠比清风。昨朝封柬勤邮使，竟与催官符箓同。
0	0	0	0	0	0	0	0	0	0	0	1	自急流口至长芦江入金陵（一作杜牧诗）,始发碧江口，旷然谐远心。风清舟在鉴，日落水浮金。瓜步逢潮信，台城过雁音。故乡何处是，云外即乔林。
0	0	0	0	0	0	0	0	0	0	0	1	春闺,百舌五更啼，啼声惊绣闱。王孙归未得，芳草自萋萋。
0	0	0	0	0	0	0	0	0	0	0	1	题田家,野老林居竹树低，白头志愿乐卑栖。石矼新水鱼贪荇，茅屋深村燕惜泥。明月采菱归渡口，梨花沽酒过村西。由来生事须当计，学稼何妨复灌畦。
0	0	0	0	0	0	0	0	0	0	0	1	其三 归田园三首,近来织畚徒，城市售者希。朝从东皋耕，夕望西岩归。贫妇业纺绩，灯下成岁衣。但令家温饱，不问我行违。
1	1	0	0	0	0	0	0	0	0	0	1	吕城舟次梦先慈及亡内悽然有作二首 其一,十年失恃慈颜隔，顾我还从梦里来。犹是幼时欢乐境，浑忘今日死生哀。荒村舟楫魂何处，游子衣裳线久摧。一掬穷途飘泊泪，无由抛洒向泉台。
0	0	0	0	0	1	0	0	0	0	0	1	武城对月,一钩清照故园心，独倚薰风又一吟。惆怅麦秋今夜宿，诸生共听玉山琴。
0	0	0	0	0	0	0	0	0	0	0	1	咏史六首 其一 高祖,逝骓走鹿各消磨，剑外功臣剩几多。四皓两生元不听，故乡枉费大风歌。
0	0	0	0	0	0	0	0	0	0	0	1	夜泊萧山酒醒梦觉月色满船感而有作,候届星虚午夜凉，更堪停棹水中央。短篷破处漏明月，归梦断时思故乡。客里未忘诗酒趣，老来厌逐利名场。明朝又向钱塘去，十里西风桂子香。
0	0	0	0	0	1	0	0	0	0	0	1	采莲曲,五月薰风至，轻舟出南浦。不爱莲花红，惟采莲菂苦。君去不思家，妾愁如乱麻。红颜易憔悴，惆怅不如花。
0	0	0	0	0	0	0	0	1	0	0	1	春日田园杂兴,月筒纪闰附青炜，民野陶然化日熙。祀备枌榆祈稔岁，宴酣花柳乐清时。洛中富贵斜阳恨，绵上勋劳千古思。浩兴归来吟不尽，陶诗和后和豳诗。
0	0	1	0	0	0	0	1	0	0	0	1	登嘉州凌云寺作,寺出飞鸟外，青峰戴朱楼。搏壁跻半空，喜得登上头。始知宇宙阔，下看三江流。天晴见峨眉，如向波上浮。迥旷烟景豁，阴森棕楠稠。愿割区中缘，永从尘外游。回风吹虎穴，片雨当龙湫。僧房云濛濛，夏月寒飕飕。回合俯近郭，寥落见远舟。胜概无端倪，天宫可淹留。一官讵足道，欲去令人愁。
0	0	0	0	0	0	0	0	0	0	0	1	其二,岂不念行乐，重为王事牵。夕除何店里，春到故园边。路更过三峡，人须老一年。凄凉盘岭梦，正及子规天。
1	1	0	0	0	0	0	0	0	0	0	1	太原中秋,紫塞中秋月，青天万里情。他乡一尊酒，独对太原城。水雾戎戎合，阴虫故故鸣。雁门诸戍苦，莫遣照边营。
0	0	0	0	0	0	0	0	0	0	0	1	怀李鍊师,故乡到去想全非，恨不当年拔宅飞。逢著相知棋莫看，西风华表待君归。
1	0	0	0	0	0	0	0	0	0	0	1	京都怀父生诞,秋风八月利如刀，收拾先冬旧缊袍。却忆严君初度庆，应嗟游子远方劳。两回惭负三春梦，万里空瞻五岭高。甘旨他年何处是，欲从天表觅仙桃。
0	0	0	0	0	0	0	0	0	0	0	1	其四,皇天赋我知，平居动心魂。寒灰一念在，耿耿不能髡。朝北暮天池，何物为鹏鹍。故园一篱秋，夜梦常温温。物候万不齐，何由讯寒暄。琤然一叶脱，若减寥天痕。归墟不早计，感此大化奔。安能荷鸦嘴，退息南山根。
1	0	0	0	0	0	0	0	0	0	0	1	郁孤台次诸公韵 其一,六年四度按虔州，不事区区问喘牛。三尺敢违天子法，一官长愧释之流。眼中人物非前度，槛外江山似昔游。望阙思乡更无限，不堪重上最高楼。
0	1	0	0	0	0	0	0	0	0	0	1	饮马长城窟行,饮马长城窟，马渴饮不巳。马饮良易足，我怀当何止。畴昔离故乡，淹淫几万里。明月缺复圆，边声日充耳。精魂绕天涯，日夜邈伊迩。仰天不可呼，归鸿背我起。燕然勒几时，大刀难自揆。一身寄他人，未保生与死。横颐断肠泪，堕落长城水。长城水不竭，离情不终歇。
0	1	0	0	0	0	0	0	0	0	0	0	雨朝周学录示宫词六章戏答,临风吟望忆周郎，对雨题诗傍苑墙。丽藻异时誇乐府，绮罗何事怨昭阳。愁来班女应能赋，老去明妃祇自伤。金谷寂寥人可在，彩毫拈弄意偏长。
1	0	0	0	0	0	0	0	0	0	0	1	归梦,故山秋老亲闱冷，游子夜长归梦多。独倚苍茫动幽兴，却惭容易脱渔蓑。
0	0	0	0	0	1	0	0	0	0	0	1	其三,把卷无人意惘然，故乡云树梦魂边。遥知石镜山头影，不及当时是少年。
1	0	0	0	0	0	0	0	0	0	0	1	寄意二首 其一,春风吹柳枝，游子别家时。坝上多杨柳，春风吹不吹。
1	1	0	0	0	0	0	0	0	0	0	1	除夕白门喜比玉携榼至寓舍同子将无际升父无我守岁伯敬复遣人饷酒（戊午）,经年不见意何如，且喜他乡共岁除。久客便应为地主，远游随处即吾庐。留人正惜春泥重，得酒何愁夜烛虚。此际慈帏最萧瑟，不禁欢罢一欷歔。
0	0	0	0	0	0	0	1	0	0	0	1	过方山旧居处,曾逐孤舟背远村，清溪一去不知源。于今莫辨秦人处，野鸟潭花即故园。
1	0	0	0	0	0	0	0	0	0	0	1	送郑堪归东京泛水别业（得闲字）,客舍见春草，忽闻思旧山。看君灞陵去，匹马成皋还。对酒风与雪，向家河复关。因悲宦游子，终岁无时闲。
0	0	0	0	0	0	0	0	0	0	0	1	入关,出塞今为入塞行，东来万里尽长城。平沙古堠孤烟色，落日危楼暮角声。远近青山如故国，浅深春草是王程。红尘荏苒征人老，不见关门紫气生。
0	1	0	0	0	1	0	0	0	0	0	0	宿陈八家楼,世上悠悠多弃贫，惟君高谊始相亲。升沈独恨长沙别，南北谁怜失路人。吹笛关山明月上，到楼钟鼓梦家频。江湖风浪连城起，何处飘飘托此身。
1	0	0	0	0	0	0	0	0	0	0	0	宫怨 其一,昨夜君王来，守宫辞残血。欢至方识愁，玉阶盻春月。
0	0	0	0	0	0	0	0	0	0	0	1	舟中闻邻船吴歌有怀幼文来仪,轻帆短楫溯烟波，叠渚回舟奈远何。一路诗从愁里得，二分春向客中过。江通汉水晴偏绿，山入湘云晚更多。何处思君肠欲断，楚妃祠下听吴歌。
1	0	0	0	0	0	0	0	0	0	0	1	岁暮,兀坐经旬成木石，忽惊岁暮还思乡。高檐白日不到地，深夜黠鼠时登床。峰头霁雪开草阁，瀑下古松閒石房。溪鹤洞猿尔无恙，春江归棹吾相将。
0	0	0	0	0	0	0	0	0	0	0	1	江村苦雨,雨脚何时住，江流逐日深。一寒违众务，百虑集归心。夕景含饥色，春光堕积阴。去年携酒处，月满杏花林。
1	0	0	0	0	0	0	0	0	0	0	1	秋日寄忆子安兼怀子浚子约,汉殿祠官遣，吴门游子归。寿觞逢菊酒，舞锦当莱衣。北阙情犹恋，南陔愿讵违。桥回司马柱，庭偃乐羊机。玉季迎歌棣，金昆对采薇。自惭鸡每听，遥阻雁同飞。草梦生春色，星占聚夜辉。谈应及省树，勿与报芳菲。
1	0	0	0	0	0	0	0	0	0	0	1	环县,灵武城高接夏州，逶迤山势引边愁。胡来六月常烽火，农起千军尽戍楼。草树阴阴刁斗夕，云沙莽莽玉关秋。比年耆旧多湖海，节制谁能范老俦。
0	0	0	0	0	0	0	0	0	0	0	1	关山月,一片关山接塞天，愁看白月迥临边。寒侵古戍秦城远，晕逐连营汉阵圆。少妇楼头鸾镜合，将军账外玉弓悬。金波尽入征人泪，回照乡园路十千。
0	0	0	0	0	0	0	0	0	0	0	1	村居,卜筑村居傍水隈，空庭积雨绣青苔。浑如挂锡僧初到，时有求书客沓来。小艇曲从芦苇入，疏篱又见菊花开。乡邻争讯家山事，螳臂区区实不才。
0	0	0	0	0	0	0	0	0	0	0	1	嘉州壁津,壁津渔火照江城，城下滩声彻夜鸣。寒笛莫吹杨柳曲，故园回首不胜情。
0	0	0	0	0	0	0	0	0	0	0	1	四月廿七日有感 其一,桑阴幂地水侵秧，忆在长安望故乡。今日一杯桑下醉，不知何以答穹苍。
0	0	0	0	0	0	0	1	0	0	0	0	雪,荒鸡不啼樵唱歇，开门千山万山雪。空天追琢玉清澈，枯林古石寒轇轕。屋茅颓唐脊半缺，山童绠汲井泉冽。穿屦行吟客孤绝，黄鹄东来啄冰窟。
0	1	0	0	0	0	1	0	0	0	0	0	杂怀 其一,凄凄秋已厉，蟋蟀悲鸣吟。君子在天末，相思日以深。所怀不易达，愿欲托遗音。百劳飞不极，彼哉谅难任。仙人王子乔，勤勤怜我心。招手游天阙，飞步凌遥岑。天上何所睹，织女思同衾。渐台难独居，河汉浩淋淫。空言良会燕，北斗安能斟。
1	1	0	0	0	0	0	1	0	0	0	1	是夜雨后郭建初陈忠甫程无过复携酒玩月显恩精舍,他乡秋万里，独卧凤凰城。已愧传经客，空怜载酒情。青山馀黯淡，綵笔老纵横。不必登天柱，归心片月明。
0	0	0	0	0	0	0	0	0	0	0	1	山海关 其一,神州锁钥古雄关，铁骑云屯重此间。一自六龙兴朔漠，顿飞万马下燕山。楼船瀚海沧波壮，烽火边城白昼闲。多少征人罢远戍，深闺幼妇莫愁颜。
0	0	0	0	0	0	0	0	0	0	0	1	暮宿柴河堡,百里平沙路正长，斜阳衰草两茫茫。天山白积千年雪，塞柳黄经一夜霜。画角声高边月起，雕旗影乱朔风狂。倦身下马投茅店，孤枕寒灯梦故乡。
0	0	0	0	0	0	0	0	0	0	0	1	全守支耀卿饮饯七里倅杨仲宣复携具至深溪酌别且乞余书走笔作此兼寄耀卿,店舍烟火寒，尘沙亭堠远。嫣红糁芸绿，春事亦已晚。年芳去踆踆，江水来衮衮。故人潇湘逢，留落一笑莞。已张七里饮，更出深溪饯。草间艳红粉，竹里趣厨传。故意如许长，由来共乡县。愧我不能觞，负此离歌啭。别愁满天末，不醉何由遣。却忆支使君，风前白波捲。
0	0	0	0	0	0	0	0	0	0	0	1	登鲍明远读书台怀古,木落寒崖鹳雀哀，夕阳愁入鲍家台。流空日月堂堂去，拍座烟云故故来。骨肉至情工作别，帝王大度不容才。古今何限穷途泪，万里江山一酒杯。
0	0	0	0	0	0	0	0	0	0	0	1	对月忆家园,月如银镜好当台，酒与金波一色开。乍似水南清磬发，还疑天末故人来。花间香雾蜂堪酿，雨后闲云燕欲回。芦笋正生梅子熟，小池连夜长莓苔。
0	0	0	0	0	0	1	0	0	0	0	1	其二,郎种菊花何远离，秋来花发倍相思。玉京郎醉菊花酒，不见故园霜露枝。
0	0	0	0	0	0	0	0	0	0	0	1	寄友人,面熟青山亦故人，霜逢肯负月粼粼。如闻行李且家住，未必梅花知路贫。荠老自堪供野饭，罾寒谁与鲙溪鳞。商量只有归耕是，不料归耕也误身。
0	0	0	0	0	0	0	0	0	1	0	0	登舒啸桥眺芙蓉峰,拭翠明天地，湔虹澹佛衣。暗馨吹藓落，秋梦隔尘飞。玉涧清无恙，苕年梦已违。亭亭螺髻影，含怨迥何依。
0	0	0	0	0	0	0	0	0	0	0	1	其五,终日坐寥寂，出门朋好疏。喜逢故乡使，接得倚闾书。久客怜亲老，多愁复岁除。微吟对孤烛，萧瑟夜窗虚。
1	1	0	0	0	0	0	0	0	0	0	1	秋桑 其三,底须三宿问他乡，谁向花前笑索郎。酿秫时光宜薄醉，调弦情绪动清商。但教天下轻绵暖，何惜林间坠叶凉。试种东坡三百尺，芟来终比暮春长。
0	0	0	0	0	0	0	0	0	0	0	1	泰和仙槎江口（此首当在过浩溪驿下）,秋风千里雁横沙，桂岭无霜坠桂花。为感仙槎江口月，故园随我到天涯。
1	0	1	1	1	0	0	0	0	0	0	1	其二,期亲堂上老，游子泪潸然。假寐惊还起，余生死复延。脚跟总实地，屋隙是晴天。骨肉心难遏，朝朝百虑牵。
1	1	0	0	0	0	0	0	0	0	0	1	昌化道中,归途值冬晴，游子载心喜。我从禹航来，到此二百里。悬冰界丛山，落叶胶流水。斯时北风号，寒色冱城市。通衢藏峻岭，路险非尺咫。涉涧蹑巉岩，冲寒汗流体。曾闻行路难，岂料难如此。伊予本性懒，卧雪门不启。昔逸今太劳，损益悟深理。心平石亦平，崎岖视如砥。浮生复何为，岁暮行不已。落日滞前村，倏见同云起。
0	0	0	0	0	1	0	0	0	0	0	1	雨夜,关河隔千里，笔研寄馀生。老觉乡心重，閒知世念轻。微风摇竹影，细雨簌檐声。落魄缘何事，吾今不用名。
0	0	0	0	0	0	0	0	0	0	0	1	登崇文楼望湖山,崇文楼上倚阑干，万里乾坤眼界宽。昨夜湖中风雨过，西山翠色未曾乾。
0	0	0	0	0	0	0	0	0	0	0	1	其二,东皇物色未全收，山半登临当倚楼。锦里烟光浑在眼，云溪花片亦随流。夕阳正好无多景，春序才移已复秋。却忆故园林壑美，乘风欲去问何由。
1	0	0	0	0	0	0	0	0	0	0	1	衡州早春二首 其二,病肺不饮酒，伤心不看花。惟惊望乡处，犹自隔长沙。
0	1	0	0	0	0	0	0	0	0	0	0	游金山寺,廿年奔走负山游，此日登临夙愿酬。石洞云深僧梦稳，江门风急浪花浮。荒台古塔前朝寺，青雀黄龙两岸舟。览胜问奇归去晚，钟声月色共悠悠。
0	0	0	0	0	0	0	0	0	0	0	1	苏堤怀古,子瞻昔守杭，湖山赏佳丽。截湖筑长堤，远接钱塘势。环堤何所植，桃李兼松桂。菁葱落镜中，苍霭没云际。物象归馀清，萧然叶真契。逝者如可作，将期永投袂。君看堤上人，风流想遗憩。
0	0	0	0	0	0	0	0	0	1	0	1	冬雨閒居 其一,寒到天边减，雨偏冬后淫。一閒消客况，万感入乡心。乞火修山屐，绽囊护旅琴。更嫌风稍紧，移药傍廧阴。
0	0	0	0	0	0	0	0	0	0	0	1	王秀才自蜀之京留月馀归南都,相逢暂相会，又向睢阳行。险梦尚存蜀，缁衣空厌京。故园见树喜，旧友出郊迎。幸去君家近，飞鸿时寄声。
0	0	0	0	0	0	0	0	0	0	0	1	其二,冬至甘酸杂，黄堆几案迟。凝心霜瓣冷，浸齿玉津滋。阳擘皮方好，阴乾核更宜。明年多买蚁，尽护故园枝。
0	1	0	0	0	0	0	0	0	0	0	1	咏柳,带缓何曾绾，眉长未见愁。青青缘御路，郁郁映金沟。乱絮凌空荡，繁丝逐吹流。传闻隋水上，千树拥迷楼。
1	0	0	0	0	0	0	0	0	0	0	1	草堂归来图二首 其一,鹤发兮倚闾，山空兮夕晖。白云兮髣髴，游子兮其归。
1	0	0	0	0	0	0	0	0	0	0	1	征途闻笛,一片关山春月明，边愁遥起故园情。回思吹笛千门夜，落尽梅花送我行。
0	0	0	0	0	0	0	0	0	0	0	1	同游张园酒中各叹明年未知谁与此会余最衰病宜去因作诗识之,春过新烟能有几，愁生飞絮转难禁。可怜衰白随年少，爱看残红到夜深。一辈衣冠方事事，故园松竹已阴阴。明年此会知谁共，雁荡山前寄好音。
0	0	0	0	0	0	0	0	0	0	0	1	其四,远望碧鸡山，金马障其左。乡心不可羁，梦里芙蓉朵。
0	0	0	0	0	0	0	0	0	0	0	1	其五,上马出门去，马鞭持与郎。郎度孟津水，何时还故乡。
0	0	0	0	0	0	0	0	0	0	0	1	村居 其一,鲁酒盈缸熟，江花过眼新。主家贫好客，稚子笑迎人。井邑三农稔，河山四望春。故乡明月在，依旧隔兵尘。
0	0	0	0	0	0	0	0	0	0	0	1	其二,此地逢人日，空斋一雨寒。如何春已到，转觉路行难。蓂荚烟初暝，梨花雪欲残。故园心一片，安得借飞翰。
1	1	0	0	0	0	0	0	0	0	0	1	其二,湖上兰桡去住频，寒流无际欲伤神。经年岐路无知已，几度他乡别故人。白雁分飞帆影疾，丹枫摇落客愁新。归舟载得鲈如雪，莫厌江城旅食贫。
0	0	0	0	0	0	0	0	0	0	0	1	次韵寄沈亚参时旸并柬戴宪副廷珍二首 其一,闻道南台凤，西飞共一林。旧游经岁改，别恨入江深。迢递秦关路，驱驰魏阙心。两乡书到日，灯火共开襟。
0	0	0	0	0	0	0	0	0	0	0	1	其二,下若槎头鲙，松江巨口鲈。嘉鱼吾所欲，美味尔终输。一食轻生惯，频年入馔无。故乡弛海禁，应得饱春厨。
0	0	0	0	0	0	0	0	0	0	0	1	烽火台,此到西陵路五千，烽台列置若星连。欲知万骑还千骑，只看三烟与两烟。不用赤囊来塞下，何须羽檄报军前。如何向日缘褒姒，无事蓬蓬火又燃。
0	0	0	0	0	1	0	0	0	0	0	0	西施,惆怅兴亡系绮罗，世人犹自选青娥。越王解破夫差国，一个西施已是多。
1	0	0	0	0	1	0	0	0	0	0	1	九月晦日钧州公馆见菊,天涯已逼三冬候，客舍仍开九日花。无那繁香经雨歇，独看疏蕊向风斜。餐英实有骚人兴，送酒虚疑陶令家。想象故园摇落尽，倍令游子惜年华。
0	0	0	0	0	0	0	0	0	0	0	1	蒿洲闻驴鸣,知殊仲宣癖，岂解爱驴鸣？薄暮江头听，故乡墟里情。立边村径远，归处柳烟横。自识中州近，岭南无此声。
1	0	0	0	0	0	0	0	0	0	0	1	过东山县有怀,忆昨惊尘下，肠回望眼穿。计程虽信宿，恨别似经年。自致青云上，谁来白月边。万金游子信，空与梦牵缠。
0	0	0	0	0	0	0	0	0	0	0	1	其二,风尘暗不开，汝去几时来。兄弟分离苦，形容老病催。江通一柱观，日落望乡台。客意长东北，齐州安在哉。
0	0	0	0	0	0	0	1	0	0	0	1	还家作,游子江东倦行役，还家登堂草盈尺。花枝三树四树红，头发一丝半丝白。囊中犹自有残钱，尽买杨梅饱食眠。门外幸无骑马客，清香细雨佛灯前。
0	1	0	0	0	0	0	0	0	0	0	1	春日怀所知 其一,眼看春草色，忽动故园吟。入社分僧供，临流听鸟音。三洲沧海近，九漈白云深。肠断离群者，徒劳梦里寻。
0	0	0	0	0	0	0	0	0	0	0	1	晚过安边营,落日黄云惨，荒营草木枯。三边烽火接，万里客心孤。战骑沙尘染，征袍雨雪濡。曾闻范招讨，于此破强胡。
0	1	0	0	0	0	0	0	0	0	0	1	清明日长安旅怀,节物伤羁思，归程计梦中。柳摇深禁绿，花发故园红。邻火分银烛，街尘暗玉骢。上林春已老，为我谢东风。
0	0	0	0	0	0	0	0	0	0	0	1	杨家硿,诘曲皆红泉，纵横半白石。石映月明时，泉喧风雨夕。爱此故乡山，临流布瑶席。
0	0	0	0	0	0	0	0	0	0	0	1	避地石洞有怀罗处士就柬周以立进士,勍敌双崖立洞门，石棱斜斗浪声喧。屋前松长山人去，堂上藤垂石佛存。西望乡关通鸟道，旧题岁月满苔痕。重来又迫干戈苦，空忆桃花遍水源。
1	0	0	0	1	0	0	0	0	0	0	1	其十八 客从远方来,故人渺天末，遗我一尺书。书中复何言，但言久离居。当时游子衣，貂裘敝无馀。去日犹少壮，今已毛发疏。卷书不能读，陨涕沾衣裾。
1	0	0	0	0	0	0	0	0	0	0	1	闰月朔日道中忆东园菊,今年九月菊，应自敛芳菲。秋色未云暮，游子将欲归。系心霜露满，凝恨雁鸿稀。想到尊前见，寒香正点衣。
0	0	0	0	0	0	0	0	0	0	0	1	九月晦日逢苏昆圃,苍凉风雨催秋去，黯淡江山送客来。纵酒追为重九会，望乡莫上最高台。十觞茗艼歌钟阕，千里萧条战鼓哀。南木溪头氛祲满，故园黄菊为谁开？
0	1	0	0	0	0	0	0	0	0	0	1	咸阳怀古,悲风淅淅古咸阳，百代遗踪自可伤。王气有归弓剑没，寝园无祀野云凉。蒿莱满眼英雄去，翁仲含情岁月长。索寞秋原那可问，碧峰斜日向苍苍。
0	0	0	0	0	0	0	0	0	0	0	1	宝庆署中得念唐表兄书,家乡消息乍相闻，何事浮踪隔雁群。吏隐不堪山路渺，书来刚及楚兰薰。天涯暂得舒怀想，花底何时共苾芬。久负故园松菊约，倚栏终日望乡云。
1	0	0	0	0	0	0	0	0	0	0	0	释宫怨,万顷恩波一寸心，玉阶青草断车声。文章近日无人爱，休把黄金乞长卿。
0	0	0	0	0	0	0	0	0	0	0	1	哭四弟稼民,岁晚荆花尚满庭，一枝带雪忽凋零。长贫浪学朱公术，久病虚参岐伯经。宿世心尘误乡里，平生手迹倦丹青。北风送响东陵下，应供残魂怨脊令。
0	0	0	0	0	0	0	0	0	0	0	1	酬王钦佩见怀之作,长忆西邻海雪庄，主人从宦日徜徉。穿花跨马趋东省，斸笋烹鱼上北堂。静室幽兰无限意，小山丛桂几回芳。天涯逐客归期远，岁暮怀君枉断肠。
0	0	0	0	0	0	0	0	0	0	0	1	登乌龙山寺阁,桐川本无尘，况此幽阁迥。万木含秋声，一轩与天净。前峰翠分滴，后谷语相应。槛下江云归，檐前古雪凝。岩僧对游客，湛若寒冰莹。百虑缘心空，独饭随疏磬。嗟余本林壑，谬与世纷竞。一作市朝人，几伤麋鹿性。旧山别来久，萝蔓锁幽径。长恐客沈深，未得归期定。息中来此境，时觉襟韵胜。犹愧招隐心，聊为小山咏。
1	0	0	0	0	0	0	0	0	0	0	0	题满洲姚缜庵十六国宫词后二首 其一,秦凉燕赵各分驰，巴蜀平阳亦一时。无限伤心宫阃事，兀谁妙笔补新词。
1	1	0	0	0	0	0	0	0	0	0	1	寄文刚求蟹,遥知涟水蟹，九月已经霜。筐实黄金重，螯肥白玉香。尘埃离故国，诗酒寄他乡。苦乏西来使，何缘至洛阳。
0	1	0	0	1	0	0	0	0	0	0	1	从夫赴雁门,雁门西近胡，一片黄沙地。烽火夜连天，角声入云际。风月尽悲凄，草木多憔悴。况是逐臣妻，那能不洒泪。
0	0	0	0	0	0	0	0	0	0	0	1	江雨,江草被霜槁，江云随雨飞。稍看沾径湿，故作映空微。晓浪初吹浦，春泥未污衣。南征羡鸿雁，独有故乡归。
0	0	0	0	0	0	0	0	0	0	0	1	其二,阁道新平旧石摧，望乡使客意嵬嵬。犀牛坐见降王去，杜宇声随望帝来。三卯录成魂有燐，五丁神泣劫扬灰。推酾欲作乡邻会，挥手先催弩矢回。
0	0	0	0	0	0	1	0	0	0	0	0	丁亥六月七日夜书寄道通弟,南浦王孙草，归来定几时。篝灯当此夕，千里重相思。志士怀偏壮，孤臣鬓已丝。山中谁晤语，镇与白云期。
0	0	0	0	0	0	0	0	0	0	0	1	赠洪山人从周,仙药灵苗手自栽，乘风新向沃洲来。白纨细点鹅群帖，青眼相看竹径杯。旅服久从京洛化，篱花秋隔故园开。黄金不在燕昭馆，千载休论国士才。
0	0	0	0	0	0	0	0	0	0	0	1	鹦鹉,珍鸟来清夏，芙蕖避绿衣。苦遭鸦并嚇，羞与燕同飞。整翮身仍阻，能言意且违。何当即开锁，放尔陇山归。
0	0	0	0	0	0	0	0	0	0	0	1	赠张子明奉使归维扬,幕府张佳士，乃是张公孙。华裾照秋水，彩笔辉朝暾。不作山泽癯，弓剑思高骞。东风紫骝马，白日薇花垣。草檄毡雪合，击楫江水浑。既殪豺与虎，复潜蛟与鼋。鲁连货无取，介子功不言。长揖谢上官，振袂归故园。扬子夜月棹，竹西春雨尊。于焉得真乐，暂尔忘尘喧。南山雾隐豹，北海风搏鹍。时哉奋高举，万里宾帝阍。
0	0	0	0	0	0	0	0	0	0	0	1	晚次鄂州,客帆收处近江城，偶遇乡人问去程。梦渚白蘋寒雁下，汉阳红树暮烟生。故乡又是经年别，夜月空怜几度明。吟倚篷窗思无限，几家砧杵散秋声。
0	0	0	0	0	1	0	0	0	0	0	1	其二,古戍斜阳断角哀，望乡何处筑高台。没蕃亲故无消息，失路英雄有酒杯。入海江声流梦去，抱城山色送秋来。天涯自洒看花泪，丛菊于今已两开。
0	0	0	0	0	0	0	0	0	0	0	1	咏月,影冒山河出，光分斗汉微。愁添双杵乱，鸿带数声归。歌舞高楼近，关山古塞违。不堪江夜寂，何事故清辉。
0	0	0	0	0	0	0	0	0	0	0	1	陪李子阳吴克温二太史杭世卿吏部游城东潘氏园赋得流水,玉泉山前看滥觞，凫鹥翔集菰蒲香。远波明灭带城阙，别派宛转通林塘。褰衣经涉孺子喜，展席俯视尘襟凉。斜阳上马傍堤去，极目东流思故乡。
0	0	0	0	0	0	0	0	0	0	0	1	其十八 过淮,羁栖鞅掌不堪论，日罄垆头酒一尊。淮府于今辞相国，楚宫聊复酹王孙。蘋花明月迎归棹，杨柳秋风过里门。渔父江潭如讯问，故园犹幸钓矶存。
0	0	0	0	0	0	0	0	0	0	0	1	怀林鸿,寒月照古树，朔风吹城楼。如何咫尺居，致我千里愁。俯景暂自遣，浩歌无与酬。思君若逝水，旦暮长悠悠。
0	0	0	0	0	0	0	0	0	0	0	1	和秦武昌赤壁怀古韵,楚云荆树拥嵯峨，一棹曾冲万里波。时代不同嗟我晚，江山如此奈人何。地从割据终全盛，天遣文章为不磨。闻说宦游兼吊古，鹤楼东下水声多。
0	0	0	0	0	0	0	0	0	0	0	1	其九,烽燧全消大漠清，弓刀闲挂只春耕。瓜期五载如弹指，谁怯轮台万里行。
1	0	0	0	0	0	0	0	0	0	0	1	岁杪黄眉房招集寺寓观剧时予将同黄子之海陵,六代荒烟翳夕阳，为听笳鼓转思乡。夜寒如坐黄沙月，烛暖能销碧瓦霜。良友晓来犹对酒，榜人门外早催装。云浮天地同羁泊，又逐江头雁几行。
0	1	0	0	0	0	0	0	0	0	0	0	朱生怀内索春闺怨戏作,寂寞掩春闺，缘阶草色萋。镜中鸾自舞，楼上凤应迷。锦字缄新怨，罗巾蚀旧啼。向人那解说，肠断在乌栖。
0	1	0	0	0	0	0	1	0	0	0	1	春日怀萧抱灌,牢落空悲北士心，凄凉犹忆草堂吟。西山夜雨怀人远，南浦春波战血深。紫燕青云多适意，朱弦白雪少知音。干戈满地风尘暗，抱瓮惟堪老汉阴。
0	1	0	0	0	0	0	0	0	0	0	0	游西山,时事方扰扰，幽赏独悠悠。弄泉朝涉涧，采石夜归州。挥翰题苍峭，下马历嵌丘。所爱唯山水，到此即淹留。
0	0	0	0	0	0	1	0	0	0	0	1	忆故园兄弟,故园兄与弟，一别又经秋。昨夜相思梦，分明到广州。
0	1	0	0	0	0	0	1	0	0	0	0	春雪有怀龚三仲和兼讯刘长卿张荃之①,去年此日西湖曲，积素千山乱晴旭。今年此日雪复骄，排空匝野欺春条。山楼四望何泬寥，思君遥遥不可招。城南一棹冲寒路，水抱山围石冈暮。酒醒风歇冻不行，著屐归来赏君句。只今春花半含绮，掩映山椒复何似。花开雪落不相待，我愁君病徒为尔。人生发兴真偶然，吁嗟张生与刘子。
0	0	0	0	0	0	0	0	1	0	0	1	墨菊 其一,解印归来鬓巳斑，故园松菊可怡颜。祗缘三径荒凉久，特写秋花仔细看。
0	0	0	0	0	0	0	0	0	0	0	1	游牛首山和沈仲律韵三首（南雍作） 其一,乘兴来山寺，清樽共解颜。院深春昼永，香袅午风闲。短屐行应遍，危栏倦亦攀。白云飞不定，何处是乡关。
1	0	0	0	0	0	0	0	0	0	0	1	其二,参差楼阁映山开，往往舟船叠鼓催。树下花阴游子避，朱旗皂盖使君来。
1	1	0	0	0	0	0	0	0	0	0	1	哭林氏姊 其一,牙床辗转恨悠悠，为感吹篪病不瘳。见弟九原刚百日，归家一别已千秋。年华未几悲箫史，骨肉无多感仲由。赋到伤心毛里处，荆花零落不胜愁。
0	0	0	0	0	0	0	0	0	0	0	1	冬日宴于庶子宅各赋一字得平,金兰笃惠好，尊酒畅生平。既欣投辖赏，暂缓望乡情。爱景含霜晦，落照带风轻。于兹欢宴洽，宠辱讵相惊。
0	1	0	0	0	0	0	0	0	0	0	1	咏扇画寄诸故人八首 其二 咏山水寄易后斋进士,故乡宛如昨，近郭多池台。一别同心侣，无因数往来。
0	0	0	0	0	0	0	0	0	0	0	1	酬王舍人仪甫潞河见寄,骊驹几日出燕关，咫尺青云不可攀。便访安期沧海上，谁容方朔汉庭间。故人书札愁中寄，逐客风烟梦里还。秋色王程应渐远，知君西望太行山。
0	0	0	0	0	0	0	0	0	0	0	1	东埧铺见桂花因忆故园双桂,故园双桂树初成，将比吾家两弟兄。封植敢忘先子志，急难谁念此时情。山浓山淡皆秋色，人笑人歌共月明。独把一枝思骨肉，天香三嗅泪纵横。
0	0	0	0	0	0	0	0	0	0	0	1	闲居,薄游何所愧，所愧在闲居。亲故不来往，中园时读书。步栏滴馀雪，春塘抽新蒲。梧桐渐覆井，时鸟自相呼。悠然念故乡，乃在天一隅。安得如浮云，来往方须臾。
1	1	0	0	0	0	0	0	0	1	0	1	和李亦元春寒四首 其一,怀远伤高一往深，碧云回合自愔愔。他乡翠柳供愁断，别馆朱楼隔雨沉。歌舞渐阑嫌酒恶，风幡不动恼禅心。衰迟亦有閒花草，未中思量且不任。
0	0	0	0	0	0	0	0	0	0	0	1	古冈八景选四 其三 能海归帆,谁知波浪满前途，到处闻来消息殊。水浅沙寒鱼不饵，停舟晚薄客心孤。风吹古径花盈树，水满长江月在湖。人道故园景物好，笑同归去莫踌躇。
0	0	0	0	0	0	0	0	0	0	0	1	中秋无月,月赏今年罢，高楼独客愁。关山中夜笛，江汉故乡舟。暗雨捎檐入，秋萤度槛流。应知云雾上，天柱有人游。
0	0	0	0	0	0	0	0	0	0	0	1	江南曲,中原万里莽空阔，山过长江翠如泼。楼台高下垂柳阴，丝管啁啾乱花发。北人却爱江南春，穹碑城外如鱼鳞。青山江上何曾老，曾见南人是北人。
1	1	0	0	0	0	0	0	0	0	0	1	江上作,孤棹寒江上，离情落雁边。我身云水似，飘泊定何年。同旅非棠棣，他乡问杜鹃。不知故园夜，谁为客程怜。
0	0	0	0	0	0	0	0	0	0	0	1	立秋日病,伏枕仍今夕，开轩乍已秋。高梧片叶落，大火一星流。楚塞砧初动，齐纨扇欲收。因思故园鲙，强起赋登楼。
0	1	0	0	0	0	0	0	0	0	0	1	立秋先一日写怀,闻说江枫动素商，天涯羁旅正茫茫。片帆鲈鲙乡心动，八载松楸客梦长。今夕不消愁酷暑，明朝应得试新凉。莫将旧绪萦秋况，且逐征鸿过楚阳。
0	0	0	0	0	0	0	0	0	0	0	1	排遍,晓月三关落，秋风万里来。将军开马邑，战士下龙堆。
0	0	0	0	0	0	0	0	0	0	0	1	别陶副使归南海,南越归人梦海楼，广陵新月海亭秋。宝刀留赠长相忆，当取戈船万户侯。
0	0	0	0	0	0	0	0	0	0	0	1	送僧南游,三秋万里五溪行，风里孤云不计程。若念猩猩解言语，放生先合放猩猩。
0	0	0	0	0	0	0	1	0	0	0	1	峡口送友人,峡口花飞欲尽春，天涯去住泪沾巾。来时万里同为客，今日翻成送故人。
0	0	0	0	0	1	0	0	0	0	0	1	其六,幽漫飞鸟视平原，露过浮沉漠漠屯。此日风烟给泗左，无劳弓矢荡乌孙。波翻鱼雁寻新气，水冷葡萄似故园。惆怅乱云还极上，不堪晻暖肆金樽。
0	0	0	0	0	0	0	0	0	0	0	1	其二,水国春光动，天涯客未行。草连千里绿，月共故乡明。游说黄金尽，思归白发生。男儿四方志，不独为功名。
0	0	0	0	0	1	0	0	0	0	0	1	鸣沙洲,不见黄河春气动，却从沙碛辨阴晴。流澌著水天皆冻，大漠无风山自鸣。饮马浪寻荒烧窟，射雕贪出苦泉营。传闻烽火年来息，张轨隗嚣已尽平。
1	0	0	0	0	0	0	0	0	1	0	1	谁把閒愁付绿杨,谁把閒愁付绿杨，我疑浑是别离肠。每教啼鸟呼春色，更共平芜送夕阳。山下人行云惨惨，渡头船去水茫茫。高楼亦有思归客，莫望天涯寻故乡。
0	0	0	0	0	0	0	0	0	0	0	1	次王明遇留别韵（名良佐）,秦地长城紫塞曲，汉家亭障白云齐。将军幕府传刁斗，壮士关山送马蹄。乡信迢迢随去雁，边心渺渺听鸣鸡。行看烽火回中静，秪见明星陇上低。
0	0	0	0	0	0	0	0	0	0	0	1	仲春寄二弟,春雁来时节，飞鸣各有行。弟兄俱远宦，秦楚久相望。尊席唯他士，莺花似故乡。何时遂归计，共醉潩湖旁。
0	1	0	0	0	0	0	0	0	0	0	1	晚望,独立孤城上，关山望不休。异乡惊绝域，远目豁清秋。未拟登楼作，空歌出塞愁。故园飞鸟外，溪水正南流。
0	0	0	0	0	0	0	0	0	0	0	1	山海关,重关称第一，扼险倚雄边。地势长城接，天空沧海连。戍歌终岁苦，插羽不时传。作镇隆三辅，征输困百年。笳寒龙塞月，甲冷雉楼烟。历数归皇极，纲维秉化权。漫劳严锁钥，空自结山川。在德诚非易，临风更慨然。
0	1	0	0	0	0	0	1	0	0	0	1	过沛县悼颜伯玮,平生金石见临危，就义从容子亦随。千载河山遗迹在，一门忠孝史官知。故乡住近文丞相，先德传从鲁太师。欲酹丘坟何处是，离离芳草泪空垂。
0	0	0	0	0	0	0	0	0	0	0	1	其三,老怯风波一棹回，故园芜没半苍苔。水深莫遣蛟龙得，火急招归海贾来。
1	0	0	0	0	0	0	0	0	0	0	1	喜鹊图,他年屡为占慈母，母亦屡占游子归。今日中庭无一事，閒看风色亦依稀。
0	0	0	0	0	0	0	0	0	0	0	1	见雁南飞,归雁南飞有数行，南飞度岭向衡阳。欲将信息传军士，早报成功返故乡。
0	0	0	0	0	0	0	0	0	0	0	1	挽耿蠡县 其一,百里风云接帝闱，故园春色动芳菲。知君自是神仙令，此日双凫何处飞。
0	0	0	0	0	0	0	0	0	0	0	1	闺思,征夫万里戍交河，塞外萧条朔气多。古壁暗蛩催夜织，朝来一叶下庭柯。
0	0	0	0	0	0	0	0	0	0	0	1	胥门怀古,伍相名留雉堞碑，草生吴苑旧台池。祇今抉目悬门日，可忆吹箫入市时。敌国功名归少伯，君王佳丽得西施。空馀一片孤臣泪，白马中流欲恨谁。
0	1	0	0	0	0	1	0	0	0	0	0	中秋月下怀高进之,浦溆虚堂欲暮秋，故人青眼夜深留。微风明灭渔舟火，四壁凄清戌角楼。身世浑疑非幻境，心期千载有神游。庭前忽报中秋月，踏碎花阴未肯休。
0	0	0	0	0	0	0	0	0	0	0	1	月夜怀故人,清夜月初满，藓庭吟更幽。梧桐疏影老，蟋蟀乱声秋。旧国情何极，空江思欲流。故人今底处，危坐独凝愁。
0	0	0	0	0	0	0	0	0	0	0	1	夜坐有感并简与讷教授,青灯微火照寒更，不信儒冠误此生。翻觉广文官未冷，始闻工部辟初行。三年宦况秋萧瑟，一枕时情梦战争。思过故园寻故老，旋持春酒看春耕。
0	0	0	0	0	0	0	0	0	0	0	1	与杨二叔纯,许子南昌去，王孙嵊县游。旧交如雨散，春水满城流。不见江边阁，徒怀雪里舟。故乡惟汝在，莫惜屡相求。
1	0	0	0	0	1	0	0	0	0	0	1	九月朔日,九月朔日冲飙强，楼头金铁声锵锵。骚人有赋写新景，游子无衣忆故乡。乍冷不愁钟汗落，长吟惟厌庾尘扬。未应飘尽梧桐叶，留荫残枝宿凤凰。
0	0	0	0	0	0	0	0	0	0	0	1	其十,昨得春闺信，繁花映玉台。今朝上苑见，云是故园来。
0	0	0	0	0	0	0	1	0	0	0	1	闻从者谈邕州土俗柬王佥宪,邕州壤地接交南，凄楚夷风不忍谈。男女歌谣成卺礼，官民尔汝集茅庵。瘴来山谷云应黑，毒入溪河水尽蓝。漂泊独怜吴楚客，故园回首意何堪。
0	0	0	0	0	0	0	0	0	0	0	1	伯兄以家园亭名书壁间因作,壁间亭榜记家林，独住云泉宿昔心。千里故园应好在，十年羁宦阻登临。钟仪长自操南语，庄舄何曾忘越吟。松菊未荒归有约，不知富贵定谁淫。
0	0	0	0	0	0	0	0	0	0	0	1	春日题航头桥,故园桥上绝埃尘，此日凭栏兴自新。云影晚将仙掌曙，水光迷得武陵春。薜萝烟里高低路，杨柳风前去住人。莫怪马卿题姓字，终朝云雨化龙津。
0	0	0	0	0	0	0	0	0	0	0	1	次韵西涧主人二首 其一,忧时心绪乱如丝，世事安危局面棋。倦骥长年悲远道，惊乌明月绕高枝。绝怜素发垂垂老，深念绨袍恋恋时。春晚故园归未得，想添新笋满阶墀。
0	0	0	0	0	0	0	0	0	0	0	1	其四,放浪浮生未有涯，薄言春尽且还家。故乡留得青梅熟，烟雨村村刈麦麻。
0	0	0	0	0	0	0	0	0	0	0	1	闷城登妙山次范以载韵,千寻峰顶立斜阳，指点方隅认故乡。山势北来蟠地远，雁行南去绕天长。寒溪周折泉逾碧，霜树萧森叶尽黄。俯仰乾坤无限意，百年勋业愧堂堂。
0	1	0	0	0	0	0	1	0	0	0	1	邻山县道上作,微雨晴时出驿门，乱莺啼处过江村。挽花醉袖沾馀馥，迎日征鞍借小温。客路一身真吊影，故园万里欲招魂。鬓毛无色心犹壮，藉草悲歌对酒尊。
1	1	0	0	0	0	0	0	0	0	0	1	登齐山翠微亭,伤春惜别总关心，愁对莺花思不禁。外地逢人偏感慨，他乡吊古强登临。天连秋浦帆樯远，日射晴波岛屿深。犹有翠微遗趾在，樊川佳句重南金。
1	1	0	0	0	0	0	0	0	0	0	1	秋日怀东湖,枯荷残蓼满秋池，长日思归未有期。一笛唤愁霜落后，双砧敲梦月明时。老惟防病勤收药，贫欲谋生懒作诗。莫怪羁人头易白，他乡岁晚倍堪悲。
0	0	0	0	0	0	1	0	0	0	0	1	过李陵墓,降入天骄愧将才，山头空筑望乡台。苏郎有节毛皆落，汉主无恩使不来。青草战场雕影没，黄沙鼓角雁声哀。那堪携手河梁别，泪洒西风骨已灰。
0	1	0	0	0	0	0	0	0	0	0	1	东蒙秋日,九日易为风，凄其远望同。碧山分雪白，黄叶变霜红。客梦初闻雁，乡心久忆菘。祇今将改岁，何以谢东蒙。
0	1	0	0	0	0	0	0	0	0	0	0	柬半村先生,乐今竟如此，王郎又若斯。自羞秦狱鬼，犹是羽林儿。月白劳人唱，霜空毅魄悲。英雄生死路，却似壮游时。
0	0	0	0	0	0	0	0	0	0	0	1	金黄门五十,张湛驰峣阙，王褒使故乡。苍龙环北斗，鸣凤在朝阳。婺水呈丹箓，秋花映皂囊。黑头看入相，五十省中郎。
0	1	0	0	0	0	0	0	0	0	0	1	哭元戎少泉侯兄八首 其一,故国逢今日，元枢失旧臣。人间销电露，天上化星辰。磊落英雄气，悲凉骨肉亲。哀歌转难就，握管涕盈巾。
0	1	0	0	0	0	0	0	0	0	0	0	游藏山寺,招提虽负郭，菌阁暗藏幽。春涨桃花水，风回沙际鸥。含烟朝日丽，择路晚云愁。淡墨呻吟内，非萱可疗忧。
0	0	0	0	0	0	0	0	1	0	0	1	登新甫山步韵,远山苍漭淡如秋，济胜情从屐齿留。鲁柏传来空吊古，汉云飞去若为愁。岚光翠润盈盈滴，苔藓斑痕处处幽。我欲凌峰閒自问，年年山色可同不。
0	1	0	0	0	0	0	0	0	0	0	0	村落,轻寒切切战春阳，村落人家意自遑。老妇画眉窥止水，痴儿曝背坐颓墙。牛归小径蹄痕叠，犬吠空山响答长。夏赋未来秋赋了，片时优佚胜膏粱。
0	0	0	0	0	0	0	0	0	0	0	1	李陵台,李陵归不得，高筑望乡台。长安一万里，鸿雁隔年回。望望虽不见，时时一上来。
0	0	0	0	0	0	0	0	0	0	0	1	怀李伯章,故园栖隐处，何得尔为群。握手先朝雨，论心到暮云。江湖双鬓短，日月两秋分。岂有同心者，令予不念君。
0	0	0	0	0	0	0	0	0	0	0	1	哭尹师鲁,众人生死如尘泥，一贤废死千载悲。汉初董生不大用，厥政自此惭隆姬。至今董生没虽久，语者为汉常嗟欷。尹公素志任天下，众亦共望齐皋伊。文章气节盖当世，尚在功德如豪氂。安知蔓草蔽原野，雪霰先折青松枝。百身可赎世岂惜，讣告四至人犹疑。悲公尚至千载后，况复悲者同其时。非公生平旧相识，跽向北极陈斯诗。
0	0	0	0	0	0	0	0	0	0	0	1	其四,四宝堂空后，归舟有底珍。唯将好山色，可语故乡人。他日公能忆，吾邦俗尚淳。信难臧否遽，早觉是非真。
0	0	0	0	0	0	0	0	0	0	0	1	自城南傅家村归,晚自城南十里归，酿霜天气冷侵衣。三间茅屋炊烟起，一带寒林落叶稀。世事尽从流水去，客心翻逐暮云飞。不贪秉烛游清夜，尚有流光月照扉。
0	0	0	0	0	0	0	0	0	0	0	1	早发,野店星河在，行人道路长。孤灯怜宿处，斜月厌新装。草色多寒露，虫声似故乡。清秋无限恨，残菊过重阳。
0	0	0	0	0	0	0	0	0	0	0	1	丘安人挽诗,左司遗事远，介妇古风存。业广添新宅，儒多起旧门。真亭留寿影，云物护山原。我欲攀车别，衰残阻故园。
0	0	0	0	0	0	0	0	0	0	0	1	送怀以仁法师归钱塘,西湖茭笋夏如玉，龙井杨梅旧有名。白发故人千里去，青山独客此时情。呼猿洞口萝龛老，石蟹泉头茗碗清。回首天涯来往迹，海门潮落又潮生。
1	0	0	0	0	0	0	0	0	0	0	1	宿僧楼喜汾郡丞刘与襄先生至,偃仰空林寂，寒花照酒杯。悠然游子意，欣道使君来。素念托清颍，相逢继啸台。廿年悲喜集，难遣魏城隈。
0	0	0	0	0	0	0	0	0	0	0	1	哭复荆山,分讲南山日，人推学问精。弥纶八教网，坚实五言城。愿力生前重，声华灭后清。家山孤塔在，过者敬如生。
1	0	0	0	0	0	0	0	0	0	0	1	秋夜不寐寄崔温进士,愁多难得寐，展转读书床。不是旅人病，岂知秋夜长。归乡凭远梦，无梦更思乡。枕上移窗月，分明是泪光。
0	0	0	0	0	0	0	0	0	0	0	1	其五,不识栽花地，花时解恼人。空留看花眼，闲却故园春。坡老门冬酒，林宗折角巾。逍遥天壤内，吾亦任吾真。
0	0	0	0	0	0	0	0	0	0	0	1	其二,中夜旄头跃，将军远戍边。碛昏旗影暗，水滑马蹄穿。剑拂秋霜冷，弓弯塞月圆。直须清大漠，万里勒燕然。
0	0	0	0	0	1	0	0	0	0	0	1	其二,故园归计屡蹉跎，不是狂夫薄幸多。山鸟报人泥滑滑，况闻江上有风波。
0	0	0	0	0	0	0	0	0	0	0	1	到广河,清漳节物似清江，不复莼鲈梦故乡。历下果能留太白，镜湖端是属知章。身随客路常岑寂，心与沙鸥共渺茫。尚困马蹄三百里，小舟聊与过沧浪。
0	0	0	0	0	0	1	0	0	0	0	0	答孙齐之吴下见寄,阊阖城头白雁声，书来千里见平生。我从海峤游方适，君已天台赋早成。马队不妨犹讲肆，蚁陂何必但藏名。三年欲报相思字，惟有梅花驿使行。
0	1	0	0	0	0	0	0	0	0	0	0	咏史,蜀相犹雄懿已王，江东逮见魏先亡。山阳更在江东后，如此三分未用伤。
0	0	0	0	0	0	0	0	0	0	0	1	次吴说避地白岩山中书怀韵,避地南来极，吾乡北斗边。风尘今阻隔，途路旧迍邅。闾里千门盛，湖山百卉鲜。故乡归未得，飞梦入青天。
0	0	0	0	0	0	0	0	0	0	0	1	西过渭州见渭水思秦川,渭水东流去，何时到雍州。凭添两行泪，寄向故园流。
0	1	0	0	0	0	0	0	0	0	0	1	岭南春色为林司训之子题,岭南春色无涯涘，红红紫紫纷纷是。崇兰丹桂总芬芳，秾李夭桃竞妍美。风景融和万物新，江山佳丽不生尘。罗浮正与东瓯接，咫尺天南是剑津。青春公子儒林秀，负笈来游自闽右。彩衣戏罢览芳华，挹得天香盈两袖。客邸相逢能几时，悠悠又动故园思。与君莫惜临河别，上苑看花更有期。
0	0	0	0	0	0	0	0	0	0	0	1	偶成,骏骨千金事已遥，高台无复望燕昭。频年夹寨师将老，几处敖仓米渐消。每向齐庭愁鼓瑟，暂从吴市学吹箫。何须极目思乡国，王粲忧多不易销。
0	0	0	0	0	0	1	0	0	0	0	1	对酒寄任登州具茨时淹历下,蓬莱主人深避客，何事三秋归未得。故人却趁西风来，拿舟径到三山回。群仙招我入云去，自爱掉头不肯住。拚将身计托糟邱，忍使情交隔烟雾。雾重霜深醉起迟，惟凭海日寄相思。遥怜束带趋公府，正是神山日上时。
0	0	0	0	0	0	0	0	0	0	0	1	寒夜曲 其一,绛河冻合白如霜，北斗挂树天苍苍。美人裁衣金剪冷，梦入梨云吹不醒。玉关迢迢南燕飞，灯花喜报行人归。行人不归花自落，月满城头夜吹角。
1	0	0	0	0	0	0	0	0	0	0	1	河边闲游二首并序 其一,登高作赋庆重阳，得句推敲兴意狂。送酒人沾三径露，簪花自笑白头霜。河边游子行偏止，舱内娇娥出又藏。更有一般难画处，美妓拇战伴情郎。
0	0	0	0	0	0	0	0	0	0	0	1	夜渡湘水,潇湘一望白云长，梧叶苍山似故乡。月色满空闻夜漏，渔歌几处彻秋霜。
0	0	0	0	0	0	0	0	0	0	0	1	其三,西风吹柳御河黄，出宿街南光宅坊。思煞故园残暑后，荷花初放贺家庄。
0	1	0	0	0	0	0	0	0	0	0	1	遣怀,十年雅意少相如，堪笑乾坤共索居。行乐忽逢欢有酒，弹歌休道食无鱼。天涯会见杨雄宅，案上惟馀老氏书。小槛凉风此时入，故园杨柳忆萧疏。
0	0	0	0	0	0	0	0	0	0	0	1	题画竹,潇湘春雨鹧鸪鸣，嫩筱新篁两岸生。北土寒多无一竹，披图何限故乡情。
0	0	0	0	0	0	0	0	0	0	0	1	旅寓,九月犹絺衣，故乡胡不归。塞鸿声一到，江树叶都飞。路晚逢僧少，门寒过客稀。自惭蘧伯玉，又是一年非。
0	0	0	0	0	0	0	0	0	0	0	1	衡州旅舍二首 其一,行极天南仍卖文，屠沽闹里掩重门。梦过青草连山浪，醉哭苍梧入庙云。归计因人终日误，乡音隔贼几时闻。故园荷叶田田盛，可得霜前制翠裙。
0	0	0	0	0	0	0	0	0	0	0	1	哭三弟润木二首（三月二十二日） 其一,罪大诚当杀，全归有数存。生难宽吏议，瞑亦沐君恩。鬼守辞乡魄，棺封诏狱魂。几时容反葬，薄殓胜王孙。
0	0	0	0	0	0	0	0	0	0	0	1	北村访曾籋云先生归途口号,先生家住翠云窝，往访归来踏软莎。路出炊烟乌桕树，桥回流水鸭头波。平畴鸦落随牛去，窄径人停让马过。况值清和天气好，薰风处处送秧歌。
0	0	0	0	0	0	0	0	0	0	0	1	其八 村居,尘嚣不到武陵溪，试访桃源亦在西。汉魏两朝同野马，朱陈二姓共鸣鸡。槽床自漉茅柴易，?稏新收玉粒齐。老我一生长在此，含饴好听小儿啼。
1	0	0	0	0	0	0	0	0	0	0	1	其二,岁月悲游子，风尘老腐儒。兵交连北冀，客隐向东吴。草白秦皇道，天清陆瑁湖。昔时游乐处，抚事一长吁。
1	0	0	0	0	0	0	0	0	0	0	1	苦寒寄任泸州伋师中,严飙肃林莽，暖日沉烟霏。游子事行迈，惨淡凌霜威。敛策倦修阻，迹往心自违。层云眺孤鸿，徊翔鸣无依。雍容念俦侣，欲息洲渚非。此地正苦寒，盘身西南飞。
0	0	0	0	0	0	0	0	0	0	0	1	哭张行人睴吉,十载同年泪，因君更满襟。辞家万里远，忧国二毛侵。病减郎官俸，贫挥使者金。平生冰雪操，弦绝为知音。
0	0	0	0	0	0	0	0	0	0	0	1	重九,故园归路渺无穷，水绕山围第几重。望欲远时愁更远，登高莫上最高峰。
0	0	0	0	0	0	0	0	0	0	0	1	其二,慈怀寄言盼儿归，十载闺思梦寐依。养女休嗟道旁弃，随夫不怨室中饥。西来宦辙年频徙，南望乡关日久违。为说平安凭远报，长途犹恐信音稀。
0	0	0	0	0	0	0	0	0	0	0	1	次韵答柳仲修宣使,兵戈宇宙谁知己，风雨东南话故乡。禅伯自惭非觉老，诗豪今喜得刘郎。海门雁叫江枫赤，泽国云来野日黄。怅望庭闱空白发，菊花霜露几重阳。
0	0	0	0	0	0	0	0	0	0	0	1	寄晁恭道郑德成二漕,二年住闽中，不识建溪茶。处处得残杯，顾未惬齿牙。饥肠拥滞气，病眼增昏花。故人持节来，怜我病有加。会当饷绝品，不但分新芽。苍壁月堕晓，宝胯金披沙。一洗肝肺净，兀坐如还家。阴雨又不解，天气复未佳。持诗寄两公，请为交旧时。便续北苑谱，即日定等差。
0	0	0	0	0	0	0	0	0	0	0	1	八日王宗哲宅见菊,燕台菊树艳秋堂，楚客乡心益渺茫。人世几回逢一笑，天涯明日过重阳。高云锦石寒相映，细雨清沙湿不妨。况是右丞多雅咏，可能无兴醉花傍。
0	0	0	0	0	0	0	0	0	0	0	1	五月六日柬孔倅,艾家河边蒲叶长，扁舟昨日过端阳。荆南客路千馀里，回首铜台亦故乡。
0	0	0	0	0	0	0	0	0	0	0	1	除夜,灵曜升旸谷，颓景泊桑榆。昏旦相推迁，不觉岁月徂。今夕是除夕，萍踪寄幽都。追想芳春时，屈指犹须臾。故园万里遥，乡书一字无。纵有屠苏酒，安得成欢娱。寒衾拥榻眠，残灯寂与俱。徬徨起视夜，守岁在玉除。
0	0	0	0	0	0	0	0	0	0	0	1	西郊,西郊因扈直，分地禁林阴。别馆晴花满，西山落照深。轩车谙世路，鲑菜发乡心。节序催残鬓，生涯付苦吟。
0	0	0	0	0	0	0	0	0	0	0	1	署中西番菊,一种幽姿擅众芳，传来异域斗姚黄。偏逢冷露才舒艳，尤借寒霜为洗妆。逸致堪争陶令兴，孤英未许楚人尝。故园三径知何似，管领秋光锁夕阳。
0	0	0	0	0	0	0	0	0	0	0	1	送春词,日日人空老，年年春更归。相欢在尊酒，不用惜花飞。
0	0	0	0	0	0	0	0	0	0	0	1	秋日喜杨介吉老寄药,閒坊远市声，终日掩衡门。惟有风中叶，萧骚终日闻。午枕不成寐，起坐无与言。喜开故人书，珍药幸见存。其方受仙圣，其效未易论。岂惟蠲沉痾，庶可辅本根。珍重复珍重，厥价万玙璠。永年未可冀，庶保无夭昏。
0	0	0	0	0	0	0	1	0	0	0	1	怀伯兄复堂,青苔缘阶长，绿阴垂幕肥。夜来雨频重，晨起花乱飞。有酒自斟酌，独客时歔欷。忽忆故园径，久与吾兄违。我欲陟高冈，君方掩柴扉。歌咏溪山深，息偃烟霞辉。浮云尚无定，孤鸟将安归。慎旃望远心，毋使素书稀。
0	0	1	0	0	0	1	0	0	0	0	0	寄友 其二,半生行李各东西，无柰相思亿万重。又恐因书增别恨，人行不敢寄缄封。
1	0	0	0	0	0	0	0	0	0	0	0	春怨,极浦蘋花白，空壕兰萼红。伤心城上燕，飞入馆娃宫。
0	0	1	0	0	0	0	0	0	0	0	0	游皋兰山,东岩悬流若铿玉，西岩喷瀑如鸣筑。两岩路断青扉开，古柏阴森扑眉绿。摄衣拾级趋琳宫，飞阁连云满岩腹。能仁高卧何处寻，空山落叶无古今。香烟欲烬栖鸟散，长河如带悬疏林。惊飙荡空白日晚，坐觉尘嚣去人远。兴来瀹茗掬清泉，更逐归云度层巘。清晖阁里金尊开，秋色极天边马哀。接?倒著径归去，忆尔征西骠骑才。
0	0	0	0	0	0	0	0	0	0	0	1	望白龙池（在本邑昆崙山顶） 其一,西望不见昆崙池，白龙上天归何时。望中心逐飞云去，半挂玉台松树枝。
0	0	0	0	0	0	0	0	0	0	0	1	宿九溪安福所,青山官舍雨疏疏，扫地焚香客到初。秋意萧条一年暮，土风荒陋九夷居。扶持病骨多将药，爱惜清宵祗读书。忽忆故园兄弟乐，不知萸菊近何如。
1	0	0	0	0	0	0	0	0	0	0	1	寄李舍人雯,金陵门外昔同游，归去衰迟有故丘。六季春城喧野雀，三山云气黯江楼。嵇康辞吏非关懒，张翰思乡不为秋。最是月明照颜色，平芜烟雨使人愁。
0	0	0	0	0	0	0	0	0	0	0	1	长安柳,三月长安柳，春风吹暮天。花飞御沟水，叶傍汉宫烟。绕岸犹堪折，临流更可怜。故园无限树，零落战场边。
0	0	0	0	0	0	0	0	0	0	0	1	伤春二首 其一,腊月花开尽，中春不见花。柳阴空拂地，草色漫平沙。客路心常折，僧窗鬓自华。故乡何处是，瘴海暗天涯。
0	0	0	0	0	0	0	0	0	0	0	1	舟中杂咏用杜子美秦州诗韵 其三,水落山留迹，潮回岸拥沙。望乡劳客梦，沽酒问人家。天阔苍鹰鸷，风高白雁斜。自惭才力薄，诗就敢云夸。
0	0	0	0	0	0	0	0	0	0	0	1	渔村晚照,西岑瞰斜日，沧波散晴霞。返照在汀树，依依归暮鸦。渔翁已收网，沽酒来东家。
0	0	0	0	0	0	0	0	0	0	0	1	饮马长城窟,日日风吹虏骑尘，年年饮马汉营人。千堆战骨那知主，万里枯沙不辨春。浴谷气寒愁坠指，断崖冰滑恐伤神。金鞍玉勒无颜色，泪满征衣怨暴秦。
0	1	0	0	0	0	0	0	0	0	0	1	拟燕歌行二首 其一,花稀叶艳蘪芜芳，皇皇溥原修且将。阳浮野旷云飞扬，风沙眯目熯气黄。禽兽阻饥狐在梁，兴言送君还故乡。牵袂欲别立徬徨，延视极骋中自伤。缔交心违隔肝肠，尔去孰予共杯觞。兰桡桂枻文荔樯，逝哉汗漫凌洪洋。安能假翼东南翔，何人赠君紫玉珰。又何赠之云锦裳，永言嗣兹无我忘。
0	0	0	0	0	0	0	0	0	0	0	1	无题,年来迟发故园花，常怪春先到别家。移植向阳开便早，东风预为孕奇葩。
0	0	0	0	0	0	0	0	0	0	0	1	寄萧文学,故人意气眼中稀，长忆相寻扣竹扉。林下扫花留客坐，溪边折柳贯鱼归。诗题锦轴联珠润，酒注山瓢汎玉肥。十里秦青塘上路，醉歌犹拟踏斜晖。
0	0	0	0	0	0	0	0	0	0	0	1	寄武康王居正,曾向清溪采白蘋，江东日暮别经春。投金濑上思归客，浮玉山前忆故人。千里云萍应念我，一庭风树敢忘亲。挂蓑石暖苔衣厚，拟买渔舠作近邻。
1	0	0	0	0	0	0	0	0	0	0	1	其二,拟向江南去，能忘塞北居。清霜千树杀，白发一行疏。着眼江湖窄，伤心岁月虚。乱愁消短烛，深忆故园书。
0	0	0	0	0	0	0	1	0	0	0	1	同蒋蒙庵朱豹厓登合浦海角寺,共是天南客，相携海角行。山连铜柱界，水汇越裳城。落日潮声起，高秋蜃气清。故乡回首望，归雁断南征。
0	0	0	0	0	0	0	0	0	0	0	1	中秋江村即事,鸿雁南来急，秋高万木残。一轮明月满，况在故园看。沧海惊烽燧，烟霞失钓竿。终宵把长剑，江色不胜寒。
0	0	0	0	0	0	0	0	0	0	0	1	其四,华年渺渺水东流，飘泊人如不系舟。剩有长条绵远思，更无飞絮伴清愁。暗摇尘影堆诗卷，懒送乡心入酒楼。佳况每从枯淡转，春风又到御沟头。
0	1	0	0	0	0	0	0	0	0	0	1	人日,明当春日今人日，身到故乡胜异乡。巧胜耐寒元故事，青丝传菜旧风光。只将柏叶聊随酒，莫为梅花苦断肠。南北两园多种接，閒居从此有閒忙。
0	1	0	0	0	0	0	0	0	0	0	1	铁汉楼怀古①,瘴云飞不到城头，庵圮楼荒客独游。并世已无真铁汉，群山犹绕古梅州。封章故国回天恨，梦寐中原割地愁。欲倚危栏酹杯酒，程江呜咽正东流。
0	0	0	0	0	0	0	0	0	0	0	1	雨中,日日江村听雨眠，风尘万事总堪怜。漂流未见民归业，赋敛重教出市廛。壮士有戈回白日，竖儒无术补青天。故园梦想荒芜遍，茅屋苍苔老石田。
0	0	0	0	0	0	1	0	0	0	0	1	怀丁观察见心,清朝持斧自雄才，却借搴帷蜀道回。万里山川看握节，十年霄汉望登台。天涯落日双蓬鬓，江上秋风几酒杯。为忆芙蓉花下醉，思君无那重徘徊。
0	0	0	0	0	0	0	0	0	0	0	1	塞下曲 其一,交河冰是路，天山雪作花。举头犹汉月，没足已胡沙。远戍连烽火，严更起清笳。将军帐中卧，万马夜不哗。国耻犹未雪，壮士莫思家。
0	0	0	0	0	0	0	0	0	0	0	1	其二,乱帆秋影半江楼，燕语沧凉傍客舟。便去扬州且明日，故乡今夜有人留。
0	0	0	0	0	0	0	0	0	0	0	1	题圆津庵用壁閒梁棠村胡南苕汤西厓诸公倡和元韵,名流题咏想当年，兴寄长松怪石边。无策破閒聊觅句，有方疗俗是谭禅。古藤似幔低延月，曲沼如圭冷浸天。燕楚往还经万里，飞鸿留爪亦前缘。
0	0	0	0	0	0	0	1	0	0	0	1	亚父冢,亚父孤坟蔓草荒，行人何用叹兴亡。汉家多少功臣骨，若个能归葬故乡。
0	0	0	0	0	0	0	1	0	0	0	1	其二,天公应恐点琼葩，先遣飞廉卷恶沙。才短谬将身许国，岁寒还是客成家。故乡亲友驰清梦，老境文书眩碧花。须信玉妃仪卫肃，砌蛩庭鹊静无哗。
0	0	0	0	0	0	0	0	0	0	0	1	思江南,昨日草枯今日青，羁人又动望乡情。夜来有梦登归路，不到桐庐已及明。
0	1	0	0	0	0	0	0	0	0	0	0	哭士特二首 其一,自古才难得，斯人又早亡。青蝇频去国，白首叹为郎。不睹遗书奏，徒怀挂剑伤。楚魂招不得，南斗夜无光。
0	0	0	0	0	0	0	0	0	0	0	1	唐崇徽公主手痕和韩内翰（嘉祐四年）,故乡飞鸟尚啁啾，何况悲笳出塞愁。青冢埋魂知不返，翠崖遗迹为谁留。玉颜自古为身累，肉食何人与国谋。行路至今空叹息，岩花涧草自春秋。
0	0	0	0	1	1	0	0	0	0	0	1	灵江舟中,赤城东去水潆洄，无数寒花夹岸开。越国青山临海尽，灵江秋雨挂帆来。舟中客泪随枫落，天外乡心逐雁哀。如此萧条须尽醉，已知沦落不言才。
0	0	0	0	0	0	0	0	0	0	0	1	寄福清林世卿旧契（闻其移居涵江故云）,昔年湖上访茅庐，五月扁舟过雨初。旧事怪来连夕梦，故人别后几封书。新迁涵水鸣珂里，何异庚桑畏垒居。我拟官成赋归去，卜邻相伴老樵渔。
0	0	0	0	0	0	0	0	0	0	0	1	徐子与席怀梁公实,共指金茎雪色间，鸣珂当日满朝班。即看徐孺能悬榻，岂谓梁鸿更出关。薄宦天涯成白首，故人江上买青山。岭南梅树今堪折，赠我宁无驿使还。
0	0	0	0	0	0	0	0	0	0	0	1	其七十七 心地,禀性由来得甚么，令人爱处境如何。露滋雨润仁为地，雪白风清义是柯。春意自怜莺未觉，粉墙不惹蝶来过。故园寸地虽云窄，个处生香那在多。
0	0	0	0	0	0	0	0	0	0	0	1	题易村①,路转峰回觉有村，数间茅屋瞰山阴。午炊已饱翻匙玉，腊酝仍拚挂杖金。穷去作文和鬼送，兴来得句倩蝉吟。一声横笛斜阳外，吹起江湖万里心。
0	0	0	0	0	0	0	0	0	0	0	1	其八,春晓台前春思稀，故园萝薜绕山扉。僮耕十亩桑麻熟，僧住一龛钟磬微。题就诗篇才满壁，种来松栝已成围。而今却向西田老，换石栽花典敝衣。
0	0	0	0	0	0	0	0	0	0	0	1	送刘侯赴大理,万里南云入马蹄，蛮酋迎拜过阿黎。将军拔剑歌玄武，使者乘轺祀碧鸡。六诏星文开井络，两关鸟道插天梯。圣朝谋帅先诗礼，努力筹边息鼓鼙。
0	0	0	0	0	0	1	0	0	0	0	1	燕山秋夜,十宵九归梦，摇落故乡心。星象连双阙，秋声起万砧。风霜添老色，天地入清吟。儿女应相忆，青灯语夜深。
0	1	0	0	0	0	0	0	0	0	0	0	题西施捧心图,纻罗山头浣纱馀，酥胸娇拥颦不舒。高轩直盖填寒闾，东家少妇羞弗如。越宫选进吴王侧，光照姑苏春夺色。鸱夷心痛痛更深，亦自颦眉但忧国。
1	1	0	0	0	1	0	0	0	0	0	1	波罗庙达奚司空,幸非化石犹存骨，忍见连天水没船。去国情怀饶未死，他乡云树已堪怜。越人章甫焉知贵，尘世虚名祇自传。欲语精灵方语隔，海光如昼夜如年。
0	1	0	0	0	0	0	0	0	0	0	1	碧沟战场,微雨晓初歇，阴烟过战场。悲风翻野蔓，流水咽荒塘。枯骨生新藓，残魂断故乡。谁输全胜策，干舞念虞皇。
0	0	0	0	0	0	0	0	0	0	0	1	智海化士乞颂,乞食山城归帝里，毗耶钵饭香而美。莫念故园桃李春，更参上国西来旨。
0	0	0	0	0	0	0	0	0	0	0	1	榕村,卜筑三经前，落成三纪后。游宦如涉波，邈不知其久。榕树加远条，杂植颇阴黝。涧水无消添，稍复导源首。抗榭观遥山，辟亭通四牖。前轩及南舍，皆俯鲁侯茆。为此将藏修，不量倡士友。薄遽遂周星，行复朝北斗。匪我老未休，命有驿神守。
0	0	0	0	0	0	0	0	0	1	0	1	听莺曲,彭泽县前烟袅袅，五柳庄上多莺鸟。金衣何处远飞来，睍睆一声江岸晓。我有春愁似海深，揽衣搔首倚蓬吟。去年故乡听莺早，今日听莺涉远道。莺声还与故乡同，客况何如故乡好。故乡有亲老在堂，星星两鬓飞秋霜。故乡有弟多如簇，竹马红颜美如玉。一度听莺一度悲，但愿年年无别离。
0	0	0	0	0	0	0	0	0	0	0	1	对菊有感,吹菊佳辰念物华，颜生不饭重咨嗟。故园旧种犹存否，露损风摇著几花。
0	0	0	0	0	0	0	0	0	0	0	1	游焦山,欲极苍江胜，扁舟指翠微。潮声迎石怒，风力挟帆飞。海近龙归钵，山空鹤守扉。何当题壁去，盘礴解征衣。
0	0	0	0	0	1	0	0	0	1	0	1	过沅州寄友,樽酒相逢又别离，心旌无处不追随。鸡前风雨频回梦，马首云山半是诗。万里优容明主赐，平生濩落故人知。澧兰沅芷春来盛，欲采馀芳寄所思。
0	0	1	1	0	0	0	0	0	0	0	1	晚泊长水遇风挂帆东下,湖上乘舟傍晚行，翏翏吹籁向山城。三年逐客斜阳外，八月横塘野水平。津树飞迎欹岸走，天风奔勒怒涛鸣。故园蒲柳惊西候，岐路谁堪此日情。
0	0	0	0	0	0	1	0	0	0	0	0	岁暮怀张季长,已迫桑榆景，况逢梅柳时。功名终自误，老病独如期。醉眼嫌天迮，孤吟觉鬼悲。唐安在何许，无字寄相思。
0	0	0	0	0	0	0	0	0	0	0	1	其三,蚤岁飞荣应宿郎，至今鸡舌尚含香。未应驷马誇流俗，只为慈亲乐故乡。
1	0	1	1	0	0	0	0	0	0	0	1	春闺怨,鸟惊残梦隔窗纱，起坐钩帘看落花。游子不归春事晚，鹊声长日在邻家。
1	0	0	0	0	0	0	0	0	0	0	1	其十,昨日家书至，慰我久离群。游子眼欲断，日日望白云。
0	1	0	0	0	0	0	0	0	0	0	0	寄张太微,悠悠江海独逢春，却对春风忆故人。旷览几时同五岳，旧游何日更三秦。移山志业空烟雾，绝代文章付隐沦。欲托飞云寄神物，只愁龙剑化通津。
1	0	0	0	0	0	0	0	0	0	0	1	悲酸行,少日多欢悰，老境足悲酸。悲酸一何易，欢悰一何难。游子久不归，憔悴羁南冠。亲庭隔千里，梦中路漫漫。年来转漂泊，居处无恒安。征马常苦瘦，旅席常苦寒。有客过我门，劝我强加餐。春阳正发育，覆载本自宽。穷途谢好音，白意于青翰。
0	1	0	0	0	0	0	1	0	0	0	1	与洪孺卿自梁州回途中经骆谷见野果有闽中悬壶子即同采摘因呈之洪亦闽人,青苞朱实忽离离，摘得盈筐泪更垂。上德同之岂无意，故园山路一枝枝。
0	0	0	0	0	1	0	0	0	0	0	1	十二月二十八夜至此怅然继和,病马犹依枥，饥鸿更著行。深宵风雨后，万里道途长。骨立难看镜，愁来怕举觞。少年轻聚散，曾笑客思乡。
0	0	0	0	0	0	0	0	0	0	0	1	秋集杜子奇园亭顾圣少同赋,辞官高卧故园秋，亭榭常招枚马俦。老去襟期聊共赋，醉来风物转相留。霜花簇簇明三径，烟树苍苍暗一丘。莫向梁园重怀古，歌钟凄断使人愁。
0	0	0	0	0	0	0	0	0	0	0	1	呈九兄,我兄少有谪仙才，襟抱于今得好开。珠玉尽从谈次落，溪山浑入句中来。弦歌小邑徒劳尔，松菊故园安在哉。有客漂流无税驾，愿将高义挽春回。
0	0	0	0	0	0	0	0	0	0	0	1	山中月夜,过雨得清夜，月明惟水声。叶光知露陨，兰馥赖风清。天地未悔祸，豺狼犹阻兵。故园同此夕，长望一沾缨。
0	0	0	0	0	0	0	0	0	0	0	1	闽中九日寄吴中诸兄弟,海天万里独登台，佳节空嗟白发催。愁绝雁声从北至，苍然秋色自西来。霜清乌石蛮烟豁，潮落金崎越艇回。遥忆故园兄弟在，几人同把菊花杯？
0	0	0	0	1	0	0	0	0	0	0	1	瀑布泉,涓涓初见出蒙时，到此澜奔势莫支。月臼捣琼千杵合，天机裁帛万丝垂。清秋雨歇猿听惯，遥夜风高鹤睡迟。独恨馀波落平地，成川又与浊流期。
0	0	0	0	0	0	0	0	0	0	0	1	村居即事二首 其一,地僻村深过客稀，数家生聚突烟微。鱼虾入网忙呼酒，鹅鸭栖池静掩扉。唤妇索绹苫屋角，课儿斫竹补篱围。沟东积水通前浦，也有蒲帆带雨归。
0	0	1	1	0	0	0	0	0	0	0	1	秋夜言怀,半天秋老定湖城，既醉翻愁梦不成。千里乡心随鸟翼，一年身事听河声。装绵早寄征衣冷，堕网空教喜子惊。月下谁家弄羌笛，依稀入破夜三更。
0	0	0	0	0	0	0	0	0	0	0	1	早蝉,六月初七日，江头蝉始鸣。石楠深叶里，薄暮两三声。一催衰鬓色，再动故园情。西风殊未起，秋思先秋生。忆昔在东掖，宫槐花下听。今朝无限思，云树绕湓城。
0	0	0	0	0	0	0	0	0	0	0	1	其二,旅中縻岁月，景物已萧森。急雨夜方静，无风秋自深。浮沈京国意，迢递故园心。兀坐寒窗下，悠然独鼓琴。
0	0	0	0	0	0	0	0	0	0	0	1	奉使自蓝田玉山南行,征骖入云壑，始忆步金门。通籍微躯幸，归途明主恩。匪唯徇行役，兼得慰晨昏。是节暑云炽，纷吾心所尊。海县且悠缅，山邮日骏奔。徒知恶嚣事，未暇息阴论。峣武经陈迹，衡湘指故园。水闻南涧险，烟望北林繁。远霭千岩合，幽声百籁喧。阴泉夏犹冻，阳景昼方暾。懿此高深极，徒令梦想存。盛明期有报，长往复奚言。
1	0	0	0	0	1	0	0	0	0	0	1	相见坡去镇远三十里,上尽高坡复下坡，下扶青竹上扪萝。乍看世上坦途少，便觉人间险路多。游子可堪行靡靡，鹧鸪休更唤哥哥。经过此地名相见，其奈乡关不见何。
0	0	0	0	0	0	0	0	0	0	0	1	其二,凛然孝子与忠臣，恩义双全在一身。来作会稽千里雨，去为东武万家春。定将清净安齐俗，空有讴歌戴越民。想过故乡须少驻，晓行方见锦衣新。
0	0	0	0	0	0	0	0	0	0	0	1	初秋,落日关河笛一声，感时怀抱若为平。燕台已朽千金骨，秦塞虚防万里城。大火西流金有令，长江东去水无情。故园回首干戈满，空负沧浪白鸟盟。
0	1	0	0	0	0	0	0	0	0	0	0	登周处台同王溯山作,高台多春风，旭日照彼岨。揽袂试登临，怀古遥踟蹰。昔者周孝侯，奋身三恶除。家本罨画溪，折节此读书。古今同一辙，与君皆侨居。工愁吴季重，深情王伯舆。抗志慕贤达，悠悠千载馀。
0	0	0	0	0	0	0	0	0	0	0	1	喜表弟董樵书至,数枉山中信，江湖问逐臣。怜予常作客，知尔尚依人。刀俎惊前梦，渔蓑老此身。故园风俗薄，犹有葛天民。
0	1	0	0	0	0	0	0	0	0	0	0	咏雁,寒色波光秋影涵，数行天字到江南。衔芦有为防矰缴，择地无心入瘴岚。寒暑相催犹可避，稻粱虽好不宜贪。哀鸣欲动何人意，猎骑弯弧酒正酣。
0	1	0	0	0	0	0	0	0	0	0	1	哭敬叔 其一,与子为兄弟，生强十数年。相期齐白首，可惜隔黄泉。浩气山河壮，高名日月县。尔姑吾老母，悼尔重悽然。
0	0	0	0	0	0	0	0	0	0	0	1	九日白塔寺宴集戏呈黄年兄广台,瑟瑟蒹葭白露苍，燕京佳节又重阳。黄花未吐篱边艳，赤实先临掌上香。石塔影斜参转语，风筝声断听伊凉。酒阑击剑心踰壮，不为莼鲈忆故乡。
0	0	0	0	0	0	0	0	0	0	0	1	登翠岩山,云山飘渺共低迷，万木青葱入望齐。直欲举头天外看，红尘隔断数峰西。
0	0	0	0	0	0	1	0	0	0	0	0	代景子昭江村舍寄怀某中丞之作 其一,一辞澧浦无知己，三载漓江只忆君。飞鞚有谁追国士，拂衣多日别将军。蛮奴尚使庭闱隔，渔父频将剑佩分。羡尔南楼方啸咏，相思难寄楚天云。
0	0	0	0	0	0	0	0	0	0	0	1	寄石头陈芬阁,别却凫鸥事楚游，洞庭阅尽一帆舟。笑将习懒耽间者，阑入嚣尘杂遝俦。鼓角惊残还里梦，云山引去望乡眸。他年草就归来赋，求友莺声啭石头。
0	0	0	0	0	0	0	0	0	0	0	1	自华亭还吴夜泊碛礇,放棹华亭指故园，九峰晴色接吴门。秋风沽酒唐行市，斜日维舟碛礇村。墟落风烟沙溆口，人家灯火竹篱根。机云踪迹今何处，一望岑山一断魂。
0	0	0	0	0	0	0	0	0	0	0	1	九月廿二日承钟元卿六月二十日书且有卜邻之约未知能遂否也赋答意,九月初承六月书，过时不敢问何如。故园早已黄花后，南国相将白雁初。直以亲情能数问，可缘贫贱转相疏。卜邻预喜过从近，远愧江湖未定居。
0	1	0	0	0	0	0	0	0	1	0	0	枫亭道中怀旧寮元佐,黄华山下故人庐，飞翠茏葱护隐居。驿路折梅春雪后，亭窗剪韭夜灯初。寒暄故事樽前话，梦寐新诗壁上书。明日过江人渐远，浮萍踪迹定何如。
0	0	0	0	0	0	0	0	0	0	0	1	其二,野鸽莫飞去，离群别恨多。故乡难遽割，彼此幸相过。瓮黑栖粳米，盆青贴芰荷。不妨时饮啄，问汝意如何。
1	0	0	0	0	0	0	0	0	0	0	1	除夕有感,除夕前年已去家，今年除夕在京华。万山积雪断归雁，双柏隔窗栖乱鸦。节序不情看过隙，浮名无蒂漫蒸沙。思乡有梦无缘到，银烛销红斗柄斜。
0	0	0	0	0	0	0	0	0	0	0	1	送敏中归豳宁幕,六十衰翁儿女悲，傍人应笑尔应知。弟兄垂老相逢日，杯酒临欢欲散时。前路加餐须努力，今宵尽醉莫推辞。司徒知我难为别，直过秋归未讶迟。
0	0	0	0	0	0	0	0	1	0	0	1	甲戌除夕,儿女欢喜罗酒浆，夜深笑语火炉傍。如何去岁听风雪，身在江南梦故乡。
0	0	0	0	0	0	0	1	0	0	0	1	其四,寒垣万里事防秋，选将分兵出帝州。白马幽并游侠客，金兜肺腑冠军侯。请缨曾抱迂儒志，借箸谁当帏幄谋。己酉年来堪窃愤，翩翩胡骑入关游。
0	0	0	0	0	0	0	0	0	0	0	1	登涂山,云绕涂山晓色浓，千年老树肖盘龙。涧流石母生苔绿，玉产仙丛映日红。岩畔寒鸦巢古木，山间落叶舞回风。万方洪水归沧海，永赖当年疏凿功。
0	0	0	0	0	0	0	0	0	1	0	1	送温台,眇眇天涯君去时，浮云流水自相随。人生一世长如客，何必今朝是别离。
0	0	0	0	0	0	0	0	0	0	0	1	边上,萧关城堞望中分，鹿苑干戈道上闻。野霁卷芦吹白日，霜清驱马下黄云。征西尽撤三千戍，镇朔遥归十万军。谁抱遗弓攀鹤表，赐冠空满鵔鸃群。
1	0	0	0	0	0	0	0	0	0	0	1	梦至梅里（时闻老母过梅里董庵） 其一,晨起意不怿，梦断吴天空。极目西南角，越山青几重。夏云无意绪，堆作千万峰。游子乱方寸，踯躅将何从。
0	1	0	0	0	0	0	0	0	0	0	1	吴体寄张季长,九月十月天雨霜，江南剑南途路长。平生故人阻携手，万里一书空断肠。人生彊健已难恃，世事变迁那可常。两家子孙各长大，他年穷达毋相忘。
0	0	0	0	0	0	0	0	0	0	0	1	答詹荩臣,寒窗斜月照流苏，寂对孤灯听漏壶。海上玉书期未定，云中锦字到应无。乡心撩乱交游懒，病思阑珊案牍逋。小果神医收本草，啖君容貌欲加腴。
1	1	0	0	0	0	0	0	0	0	0	1	其二十,皦月流光彩，炤我游子颜。端忧谁为理，取琴时一弹。泠泠怀仙吟，侧侧行路难。夜久天地开，正声出其间。陶情入元化，巀嶭蓬莱山。
0	0	0	0	0	0	0	1	0	0	0	1	夜半篝灯寒甚余推篷出则雪深尺馀花艳若昼明晨两崖玉树璀璨成行永叔赋诗以谢庭见况和答二首 其一,璨璨奇花发，亭亭玉树陈。吾宁湘水客，尔亦剡溪人。鹤展瑶台翅，龙拖贝阙鳞。故园三亩在，归思起垂纶。
0	0	0	0	0	0	0	0	0	0	0	1	书怀寄郭正,侨籍依三辅，愁颠遍二毛。星灰对遒尽，泪卷掩劬劳。并叹丝兼路，都捐笔与刀。思旌初不定，离绪仅堪缲。丑是流离子，材真朴遬曹。未成虞弁进，旋似郭竽逃。邑聚巑岏合，都城郁律高。惟馀故人意，恋恋剧绨袍。
1	0	0	0	0	0	0	0	0	0	0	1	春晖堂为指挥王敏赋,春晖堂前春日临，萱花开时雨露深。慈亲喜介百年寿，游子难忘寸草心。潋滟香醪称寿斝，斓斑綵服衬腰金。传农不但袭絓组，满耳埙篪播好音。
0	0	0	0	0	0	0	0	0	0	0	1	忆昔戏效韦郎,故园尝竞海珠游，海气金银十二楼。霸主台边调叱拨，女郎花里出箜篌。凤凰栖老邀琴挚，鸿鹄飞回对弈秋。此处寂寥空怅望，乾坤原是一沙鸥。
1	1	0	0	0	0	0	0	0	0	0	1	漓江口遣怀,山鸟唤愁愁不醒，止堪日日醉津亭。冰泉无赖融云白，石火偏宜照濑青。槎客泛家依桂浦，估船穿陡下湘酃。蘋浮万里真吾事，何用他乡梦杳冥。
0	0	0	0	0	0	0	0	1	0	0	1	其三 蔷薇屏,小植丛丛密，名称类省薇。凭渠聊作障，莫用乱钩衣。仄径条应缚，暖风花自飞。故园遥忆汝，三载赏心违。
0	0	0	0	0	0	0	0	0	0	0	1	谒昭亭庙,连峰到溪止，澄溜向潭泻。庙道走山腰，雀雏鸣屋瓦。古壁画云雷，空庭俨舆马。眷予来故乡，絜斋陈奠斝。尚想昔丱童，维愚托民社。每从诸父赛，朅至此祠下。今齿踰不惑，双亲世似寡。过此无所祷，曷慕逢时者。
0	1	0	0	1	0	0	0	0	0	0	1	吾生 其一,吾生应有命，身世两相违。客路中江远，乡心北雁稀。听歌翻洒泪，入梦暂如归。为忆临行日，心伤箧里衣。
1	0	0	0	0	0	1	0	0	0	0	0	吴明可寄诗次韵为答,两地相望百舍强，相思空结九回肠。君家沧海宾初日，我戍衡山俯夕阳。情话何当倾肺腑，倦游聊复信行藏。求田问舍真长策，捧檄荣亲道更光。
0	0	0	0	0	0	0	0	0	0	0	1	旅夜书怀二首 其一,悄悄人初寂，迢迢夜未央。秋声惟野树，月影自寒塘。归路纡情远，旧游入梦长。故园有丛菊，花发似重阳。
0	0	0	0	1	0	0	0	0	0	0	1	其三,万里悲笳朔气深，故园摇落倍沾襟。登楼漫拟刘琨啸，出郭谁为梁甫吟。普天丘墓无新旧，近海云山有古今。去国岂须怜郑谷，徘徊鸥鸟是知音。
0	0	0	0	0	0	0	0	0	0	0	1	即事,江漾晨光入县门，楼斜晚影到渔村。海声不为无风静，山色居常带雾昏。问俗即今防愒日，来时抚事错销魂。浮生寄寓君恩重，未觉天涯异故园。
1	1	0	0	1	0	0	0	0	0	0	1	秋笛,清商欲尽奏，奏苦血沾衣。他日伤心极，征人白骨归。相逢恐恨过，故作发声微。不见秋云动，悲风稍稍飞。
0	0	0	0	0	0	0	0	0	0	0	1	广济县王氏山园,忧世须眉觉，锄园梦想安。封疆南斗隘，天地北风寒。野水通眢井，山云补蠹阑。故乡营业堕，岁晚转艰难。
0	0	0	0	0	0	0	0	0	0	0	1	忆平泉杂咏 忆野花（余未尝春到故园）,虽游洛阳道，未识故园花。晓忆东溪雪，晴思冠岭霞。谷深兰色秀，村迥柳阴斜。怅望龙门晚，谁知小隐家。
0	0	0	0	0	0	0	0	0	0	0	1	冷泉亭作,林高曾似故园情，苍壁如闻庐岳声。秋浦依微暗寒水，春花映掩湿啼莺。丹霞会向岩头识，碧涧还因树顶明。何事嵩阳未归去，庄知薛荔可选名。
0	0	0	0	0	0	0	0	0	0	0	1	长门怨,未央宫中花月夕，歌舞称觞天咫尺。从来所恃独君王，一日谗兴谁为直。咫尺之天今万里，空在长安一城里。春风时送箫韶声，独掩罗巾泪如洗。泪如洗兮天不知，此生再见应无期。不如南粤匈奴使，航海梯山有到时。
0	0	0	0	0	0	0	1	0	0	0	1	旅燕,我来投驿店，君已宿茅梁。彼此同为客，谁先梦故乡。
0	1	0	0	0	0	0	0	0	0	0	0	寄江藩旧僚友,方岳衣冠忆旧游，远情难托致书邮。云迷南浦几千里，月满西江第一楼。作郡也能兼吏隐，著书应不为穷愁。归闲尚有经过约，共拉麻姑泻玉舟。
0	1	0	0	0	0	0	0	0	0	0	0	咏芭蕉,剥尽皮毛见本真，此中无古亦无今。等闲窗外东风软，露出先天一片心。
0	0	0	0	0	0	0	0	0	0	0	1	晚山,未与此游期，兹山何太奇。皇华趋远道，烟景豁幽思。马倦仍知路，鸦喧竞绕枝。凭轩休极目，正切望乡悲。
0	0	0	0	0	0	0	0	0	0	0	1	其二,秋菊亦已满，微馨递幽风。对此故园色，老我离世容。□□日悠淡，鸣雁悲长空。前途杳莫即，羲驾何匆匆。束发不盈把，少年生意穷。如何不努力，甘为俗士终。
0	0	0	0	0	0	0	0	0	0	0	1	舟中,秋风起遥岸，归思夜来生。今朝竹西水，尽作故乡声。
1	0	0	0	1	0	0	0	0	0	0	1	春怨,酒痕和泪点罗衣，掌上纤腰瘦一围。燕子不来犹卧病，半帘红雨送春归。
1	1	0	0	0	0	0	0	0	0	0	1	燕歌行 其一,忆年十五发初长，为君许嫁登君堂。蘼芜薜荔裁衣裳，步移珊珊响明珰。扬蛾宛转入兰房，一心持赠无相忘。百年比翼两鸳鸯，谁知底事固难量。良人行役去他乡，含情不敢诉衷肠。送君出门独徬徨，春花一别又秋霜。去时君道出衡阳，昨得音书又朔方。君行飘梗何能常，年年妾自守空床。愿为双燕向君翔，衔坭巢君屋上梁。
0	0	0	0	0	0	0	0	0	0	0	1	卢台峭帆亭,高秋客未还，何处望乡关。乔木苍烟外，孤亭落照间。雨晴山觉近，潮满水如闲。目断峒阳路，归云不可攀。
0	0	0	0	0	0	0	0	0	0	0	1	月,万里同安月，秋来的的明。愿将通夜白，流照水西营。
0	0	0	0	0	0	0	0	0	0	0	1	舟行 其一,空山驻夕阳，山色更苍茫。隔岸蘋花白，满汀芦叶黄。寒蝉抱树咽，金气侵衣凉。此际溪行者，能无思故乡。
0	0	0	0	0	0	0	0	0	0	0	1	生查子 秋闺,花香爱捲帘，月淡多清暇。独自倚红楼，片片霞光射。暮雀乱深林，昏霭愁长夜。霜冷玉琴收，小胆空帏怕。
0	0	0	0	0	0	0	0	0	0	0	1	沙寒,沙寒兼白石，瀼断入青溪。硖雾连山暗，江云出水低。远游殊俗倦，归路故乡迷。日落荒原上，城乌已复啼。
0	0	0	0	0	0	0	1	0	0	0	1	自孟津舟西上雨中作,秋烟漠漠雨濛濛，不卷征帆任晚风。百口寄安沧海上，一身逃难绿林中。来时楚岸杨花白，去日隋堤蓼穗红。却到故园翻似客，归心迢递秣陵东。
1	1	0	0	1	0	0	0	0	0	0	1	秋夜长,月明星稀河汉凉，高秋蟋蟀鸣洞房。愁人不寐独彷徨，披衣徐步出东厢。白露如玉兰委芳，感激涕泪纷纵横。为君含思思断肠，念君迢遥异他乡。欲往从之河无梁，夜长悠悠夜未央。援琴弹丝写哀伤，山川万里永相望，我独与尔为参商。
0	0	0	0	0	0	0	0	0	0	0	1	酬方思道以诗帙见寄,方子还山中，两度寄诗帙。怜余方在疚，报答百不一。故人枉相存，所恨越阡术。江南十月交，山中稼应毕。天寒脆榆柳，霜重熟枣栗。理瓮得旧醅，攀崖割新蜜。既可欢亲颜，亦堪悦家室。吾翁嗟已晚，念此重有失。尚幸老毋康，粗以慰篷筚。人生归有道，贫贱匪所恤。作诗谢同怀，商风振瑶瑟。
0	0	0	0	0	0	0	0	0	0	0	1	其三,别有朱英异国誇，芳名珍重谱桃花。明明著雨胭脂湿，淡淡凝霜血点加。老去陶公频中酒，年来屈子亦餐霞。故园九日多吟趣，好并丹萸插鬓斜。
1	0	0	0	0	0	0	0	0	0	0	1	九日繁台二首 其一,穷秋避地兼逢节，圹野无山且上台。江汉雁惊番北叫，太行河断却东来。羁栖叹世深难醉，病起思乡老易催。闰月有期还发兴，菊花晚暮莫愁开。
0	0	0	0	0	0	0	0	0	0	0	1	从军行,边尘起西北，敌骑日相望。仗剑报明主，长揖辞故乡。征行渡沙漠，慷慨隶戎行。羽书昨夜至，匈奴寇渔阳。吏士若云屯，我兵精且强。扬旌耀汉月，吹角飞边霜。一战摧月支，再战款名王。弯弓月在手，鸣镝星流光。勒功燕然石，传檄瀚海傍。归来拜骠骑，恩宠冠长杨。
0	0	0	0	0	0	0	0	0	0	0	1	田家夜雨,山雨潇潇静掩门，绩灯影里戏儿孙。棕榈叶上声声好，不似天涯断客魂。
0	0	0	0	0	0	0	0	0	0	0	1	蚤春园桃盛开亲友携酒过赏得春字,柴门别是武陵津，金马初辞侍从臣。赖有小桃开野径，暂攀游骑驻芳尘。临风乍发藏歌鸟，映水时翻见丽人。几度花前得共醉，那能不惜故园春。
0	0	0	0	0	0	0	0	0	0	0	1	其三,客路春山远，乡心海国遥。澹烟催柳变，细雨濯花娇。策马过回岸，听鸡度板桥。王遵叱驭意，多恋圣明朝。
0	0	0	0	0	0	0	0	0	0	0	1	其二,当日蜀僧过蜀客，于今吴客咏吴僧。如何尚有乡心在，两两长松挂葛藤。
0	1	0	0	0	0	0	0	0	0	0	1	许州途中,秦川行尽颍川长，吴江越岭已同方。征途渺渺烟茫茫，未得还乡伤近乡。随萍逐梗见春光，行乐登台斗在旁。林间啼鸟野中芳，有似故园皆断肠。
0	0	0	0	0	0	0	0	0	0	0	1	怀古二首（龙舒本题作半山岁晚即事二首） 其一,日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。
0	0	0	0	0	0	0	0	0	0	0	1	明妃出塞图,昭君生长昭君村，汉宫选入昭阳门。倾城自负颜色好，薄命不得承君恩。朔风吹动毡车发，万里远嫁单于国。香梦空迷紫塞云，蛾眉愁对穹庐月。关山阻隔归无缘，含情掩抑鸣哀弦。虎头将军骨已朽，独馀青冢留千年。
1	1	0	0	0	0	0	0	0	0	0	1	其三,萧瑟西风送晚凉，千山摇落寄他乡。烽烟时警深边戍，燐火宵明古战场。蝶梦悠扬云杳杳，萍踪飘泊海茫茫。久知身后名无用，莫羡杜陵黄四娘。
0	0	0	0	0	0	0	0	0	0	0	1	寄表兄严允升,江上西风吹白蘋，天南闻雁独伤神。愁来望远悲秋草，老去还乡忆故人。漫想红颜骑竹马，总怜华发戴乌巾。早凭收拾游山屐，归把濠梁旧钓纶。
0	0	0	0	0	0	0	0	0	0	0	1	其四,丽日芳游散玉珂，相将采拾市婆娑。虚廊自閟松杉影，古殿长檠鹤鹳窠。故国炎蒸丹荔熟，乡心迢递白云多。但能把酒呼朋辈，不用挥毫吊汨罗。
0	0	0	0	0	0	0	0	0	0	0	1	秋闺怨,飒飒金风恨转催，月明霜冷傍妆台。解吟画壁蛩添唧，叶卜金钱菊又开。翡翠衾单思正邈，芙蓉帐暖梦初回。天涯极目排云雁，不见多情一字来。
1	0	0	0	0	0	0	0	0	0	0	1	感怀,兵戈纷在眼，骨肉远关心。半载音书滞，孤城草木深。黄昏磷火出，白日阵云阴。何处猿啼急，凄凉游子吟。
0	0	0	0	0	0	0	0	0	0	0	1	见牵牛花有感,篱落牵牛又著花，摘花心在鬓先华。故园红染姜丝在，安得缄封寄客槎。
0	0	0	0	0	0	0	0	0	0	0	1	咏史诗 昆明池,欲出昆明万里师，汉皇习战此穿池。如何一面图攻取，不念生灵气力疲。
0	0	0	0	0	0	0	0	0	0	0	1	无题,天际轻阴懒放晴，隔江笳吹动严城。乡心对酒愁难醉，倦眼看书老尚明。客里交游同骨肉，梦中欢笑又升平。吴兴可记山居日，一样前溪折竹声。
1	1	0	0	0	0	0	0	0	0	0	1	还刘叔骥庐山诗卷 其一,刘家子骥我乡人，洞口桃花独问津。岁时他乡逢叔士，杏林花发小阳春。
0	0	0	0	0	0	0	0	0	0	0	1	丁未除夕次郑谏议于野韵,今宵宫漏刻将稀，旅食清朝壮志违。自少疏狂无一是，明朝安得转多非。春云新院低临幕，芳草故园半掩扉。天上归期还未卜，乡心先寄使骖飞。
0	0	0	0	0	0	0	0	0	0	0	1	雪,楚塞常闵雪，穷冬未为晚。欣看朔风过，想自万里远。崩腾龙沙飞，浩荡北溟卷。势排炎荒瘴，力救南国旱。悲雁飞何之，蛰龙卧终偃。至神亦憔悴，尔辈何缱绻。岁阴倏将改，天运有必反。慷慨吾何言，短衣数自挽。
0	0	0	0	1	0	0	0	0	0	0	1	见花,乞得花枝洒泪看，满怀愁绪万千端。故园亦有繁桃李，门掩东风暮雨寒。
0	0	0	0	0	0	0	0	0	0	0	1	古塞下曲 其一,云中今已平，军士凯歌声。天地边尘没，关山汉月明。洗兵秋度碛，牧马夜归营。多少还家梦，中原有弟兄。
0	0	0	0	0	0	0	0	0	0	0	1	玉华山,故乡王屋比瀛州，足迹中年未一游。玉华岭南千万里，几时飞舄到峰头。
1	0	0	0	0	0	0	0	0	0	0	1	歌风台,高台秋日草荒凉，故老犹能说汉皇。歌罢三侯悲击筑，身居万乘更思乡。长陵魂魄风云往，原庙丹青岁月长。往事徒劳增感慨，寒城几度立斜阳。
0	0	0	0	0	0	0	0	0	0	0	1	田家谣,五月军回未有期，不禁烟瘴入枯脾。马头一骨还家日，只有弓刀似旧时。
0	0	0	0	0	0	0	0	0	0	0	1	其三 皋兰观猎,白草黄沙羽猎齐，将军鏖战马频嘶。筹边已断匈奴臂，百万蒐田大夏西。
1	1	0	0	0	0	0	0	0	0	0	1	赠嘉兴令郑太初,重游湖上月，新挹灌坛风。驻节鸥波外，携琴雀舫中。嘉声三瑞后，高论九流空。顾我成浮客，他乡得郑公。
0	0	0	0	0	0	0	0	0	0	0	1	陈村晚渡,薄景临村渡，疏林叶乱飘。归人喧语急，落日澹烟消。水阔新添尺，风生时起潮。高低迷眼望，前路绕陈桥。
0	1	0	0	0	0	0	0	0	0	0	1	闺情,寂寞空闺怨夜长，征人何事未还乡。不知墙外谁家笛，十二楼中尽断肠。
0	0	0	0	0	0	0	0	0	0	0	1	登蒲塘驿沿路见泉谷村墅忽想京师旧居追怀昔年,青山导骑绕，春风行旆舒。均徭视属城，问疾躬里闾。烟水依泉谷，川陆散樵渔。忽念故园日，复忆骊山居。荏苒斑鬓及，梦寝婚宦初。不觉平生事，咄嗟二纪馀。存殁阔已永，悲多欢自疏。高秩非为美，阑干泪盈裾。
0	1	0	1	0	0	1	0	0	0	0	1	再叠浪字韵寄玉初山中,缄愁无复寄穹苍，咄咄书空字数行。里社追随聊结约，近郊耕凿胜还乡。心伤蜀魄依群鸟，目断虞渊望九阳。荏苒光阴今日尽，洒将衰泪任浪浪。
1	0	0	0	0	0	0	0	0	0	0	1	其二,青衫乌帽鬓如霜，人是金闺老夕郎。行李远来因念子，归心难系为思乡。雪晴江岸梅初放，岁晚河桥酒正香。祖帐莫辞同一醉，明朝云树杳相望。
0	0	0	0	0	0	0	0	0	0	0	1	其二,依依青眼占芳丛，怅望天涯落照红。牢握乡心留枕底，忍看飘荡怨东风。
0	0	0	0	0	1	0	0	0	0	0	1	登蓟州城楼得园字,塞北城当蓟北门，三河流接九河源。霸图已逐秋云远，节制新添虎卫尊。几处桑麻思乐业，千家砧杵静朝暾。此时天畔登楼望，眼入西风忆故园。
0	0	0	0	0	0	0	0	0	0	0	1	不寐,客梦初回酒正醒，揽衣行步月华明。心怀桂玉思乡土，身寄江湖忆弟兄。桂子风清秋满树，藕花露冷夜三更。自怜天上灵槎远，时见银河几曲横。
0	0	0	0	0	1	0	1	0	0	0	1	登柳州城楼寄漳汀封连四州邓子厚韵,垂老那堪谪远荒，凭高一望景苍茫。桄榔热雾迷官舍，薜荔阴云覆女墙。水散蛮溪分燕尾，路穿瘴岭转羊肠。同时沦落天涯客，白首何年返故乡。
0	0	0	0	0	0	0	0	0	0	0	1	宿龙江,孤客龙江上，乡心一夜生。疏星渔舍火，寒雨戍楼更。野旷秋衾冷，窗虚水气明。不眠时起舞，无意听鸡鸣。
0	1	0	0	0	0	0	0	0	0	0	1	哭郑碧河一首和欧强斋韵,七哀吟罢不堪闻，零落深悲鹓鹭群。宦迹浮沈长隔世，交情生死独怜君。修文犹借螭头管，悬剑空馀谷口坟。魂去魂来何处是，天涯日暮起愁云。
0	0	0	0	0	1	0	0	0	0	0	1	游韩太监山园小酌二首 其一,宫监园亭好，天开枕翠微。境宽鱼鸟乐，地僻吏人稀。细草薰苔径，寒花照竹扉。无端幽意动，惆怅故山薇。
0	0	0	0	0	1	0	0	0	0	0	1	降巫诗①,青山山下少年郎，失意当时别故乡。惆怅不堪回首望，隔溪遥见旧书堂。
1	0	0	0	0	0	0	0	0	0	0	0	拟左太冲咏史 其一,长安多王侯，冠盖盈通衢。区宇值清晏，徵逐相欢娱。开尊揖上客，弹丝出名姝。夜饮不知旦，此乐古所无。一朝匈奴入，失色同嗟吁。一谋迁货贿，再谋徙妻孥。
0	0	0	0	0	0	0	0	0	0	0	1	翠玉楼,昏鸦何处落，野渡少人行。黄叶声在地，青山影入城。江湖行客梦，风雨故乡情。试问南来信，梅花三两英。
0	0	0	0	0	0	0	0	0	0	0	1	其三 咏村居,幽居自村落，僻远无市喧。禾黍依夕照，桑麻宿轻烟。深巷荷锄归，儿女迎门前。鸡豚入栖栅，牛羊下郊原。邻父有好怀，时来话田园。食力寡心累，浊酒供年年。
0	0	0	0	0	0	0	0	0	0	0	1	酬王定国,守麾犹得长诸侯，全晋提封二十州。画角悠扬高戍晚，黄榆摇落故关秋。防边战士多乡思，并塞胡儿学汉讴。早晚罢兵容请老，邀君同醉潩湖头。
0	0	0	0	0	0	0	0	0	0	0	1	其二,乞得诸仓粟，流民获所依。已燃薪禦冻，仍用楮为衣。病骨蒙新暖，羸肌复旧肥。故乡虽有屋，此处可忘归。
1	0	0	0	0	0	0	0	0	0	0	1	途中,小人故怀土，游子更思乡。里堠经双只，邮亭宿短长。暮栖乌反哺，春去雁随阳。亦有一廛宅，能无十亩桑。
0	0	0	0	0	0	0	0	0	0	0	1	癸丑除夕口号柬古英上人,燕山城里逢除夕，子自无家我亦僧。一种乡心难与说，闭门各自对青灯。
0	0	0	0	0	0	0	0	0	0	0	1	宫词,汉月流芳夜，深宫罗绮过。掖垣花气暖，倚树弄云和。调苦凝纤手，情深结翠蛾。曲终频伫望，玉殿起笙歌。
0	0	0	0	0	0	0	0	0	0	0	1	张安国约同赋仇氏?瓮酒,人间炎热不可耐，君家瓮头春未央。想当醉倒卧永日，梦绕清淮归故乡。后生那得识此酒，从君乞方还肯否。徽州作赋为欷歔，荆州诗来端起予。
0	1	0	0	0	0	0	0	0	0	0	1	浣溪沙 题遐庵罔极图,卅载觚棱梦已阑。故园休放旧盟寒。更回清思寄琅轩。风裁不教禅悦减，忧危谁省寸心殚。忍听拥髻话悲欢。
0	0	0	0	0	0	0	0	0	0	0	1	其五,水阁莲开燕引雏，朝朝攀折望金吾。闻道碛西春不到，花时还忆故园无。
0	1	0	0	0	0	0	0	0	0	0	0	杂体诗 奉和鲁望闲居杂题五首 砌思步,襹襹古薜绷危石，切切阴螀应晚田。心事万端何处止，少夷峰下旧云泉。
0	0	0	0	0	0	0	0	0	0	0	1	秋闺十首 其三,天涯脩阻几间关，去雁同君今已还。暗想今宵良夜晨，有无归梦度家山。
0	1	0	0	0	0	0	0	0	0	0	0	闲居遣怀,日暮掩松关，悠然谢往还。停杯因待月，徙倚为看山。贫悟道中乐，醉偷忙里闲。耳根偏可意，风涧响潺潺。
1	1	0	0	0	0	0	0	0	0	0	1	其二,每每出邸门，各各上车去。迢迢马声寂，望望日沈暮。昔时联镳来，愿为六龙鹜。惊风吹乱云，先后不相顾。昨夕明月佳，坐酒向庭树。客思且与忘，安知有凉露？脱焉舍我归，群欢逼孤虑。他乡尚有别，恻恻往焉诉？
1	0	0	0	0	0	0	0	0	0	0	1	稠桑道,悲台号长风，惊沙暗浊水。枝股百道流，刮削两崖起。南卧稠桑道，天阱二十里。黄尘深没胫，游子心欲死。读书性所乐，困阨苦违已。何日息奔腾，秋堂富文史。
0	0	0	0	0	0	0	0	0	0	0	1	与庄定山司副潘时用待诏同至李宾之学士先茔登古城 其一,看山空负一秋强，出郭来抛半日忙。草没断堤牵步远，柳拖斜日送阴长。百年丘垄怀先辈，几处园林似故乡。却尽壶觞临涧水，恨无渔笛和沧浪。
0	0	0	0	0	0	0	0	0	0	0	1	恼春,门外风沙恼乱春，闭门且似谷居人。火圆茶乳铿铜钵，墨滑烟毫引素筠。身世醉多便泛蚁，故乡书远仗修鳞。帝城三月无花看，丝柳绯桃未簇新。
0	0	0	0	0	1	0	0	0	0	0	1	庐山书堂送祝秀才还乡,束书辞我下重巅，相送同临楚岸边。归思几随千里水，离情空寄一枝蝉。园林到日酒初熟，庭户开时月正圆。莫使蹉跎恋疏野，男儿酬志在当年。
0	0	0	0	1	0	0	0	0	0	0	1	其十 元丰戊午夏予尹京治陈氏狱言者以为推劾不尽诏移大理而理官推迹陈氏姻党干求府政纵出重辟事下御史推求己未岁予自濠梁赴台讯鞫卒不涉干求之迹而大理反有傅致之状虽蒙辩正听命久之不得出邑邑不已作诗十篇记一时事非欲传之他人但以示子侄辈使知仕宦之艰耳,罢尹一年重置对，去家千里涉寒温。青云交友难倾盖，白发慈亲正倚门。目断濠梁横涕泗，梦回京口役形魂。宽恩若未投诸裔，好奉安舆葺故园。
1	0	0	0	0	0	0	0	0	0	0	1	宴卢十四南园得园韵,超遥乘暇景，洒散绝浮喧。写望峰云出，开襟夏木繁。野人怜狎鸟，游子爱芳荪。卧筱低临席，惊流注满园。□然林下意，琴酌坐忘言。
1	1	0	0	0	0	0	0	0	0	0	1	晓发张家湾（以下归省之作）,一别家园二十秋，宁亲今日始归舟。笳声半欲冲风起，帆影遥应逐浪浮。官里故人情眷眷，天涯游子梦悠悠。钟山何许三千里，望入白云天际头。
0	0	0	0	0	0	0	0	0	0	0	1	月下闻雁得安字（集袁君学宅）,胡雁鸣秋朔气寒，尚依明月到长安。应怜毛羽冰霜悴，似诉关山道路难。客子音书频断绝，故园萸菊半凋残。遥天自送归飞影，知落芦花何处滩。
0	0	0	0	0	0	0	0	0	0	0	1	九日登鸡鸣山,闻道东篱菊已黄，无因移向酒尊旁。西风忽起野烟暮，落叶乱飞山树苍。雁带寒声归渚急，江涵秋水与天长。浮云遮尽登高眼，不许愁人望故乡。
1	0	0	0	0	0	0	0	0	0	0	1	文选楼眺望,春风将柳色，骀荡入西楼。游子搴帘望，婉如娈女愁。杂花开陌树，归雁隔河洲。京国浮云外，长江日夜流。
0	0	0	0	0	0	0	0	0	0	0	1	其三,接天烽火照平卢，乍夜单于猎上都。十万征人明月里，一时齐挽绣蝥弧。
0	0	0	0	0	0	0	1	0	0	0	1	哭陈叔晦,祗道青云定有期，忽闻长逝使人悲。尊前握手难重会，客里论心更与谁。月隐屋梁愁独夜，魂飞淮海梦归时。青山何处荒坟树，未絓吴钩泪已垂。
1	0	0	0	0	0	0	1	0	0	0	1	其三,偃蹇不相期，迟暮岂自持。昔为倚闾叹，今为绝命思。讵怨游子去，翻怜游子悲。啾啾孤鸟鸣，飏飏垂风丝。
0	0	0	0	0	0	0	0	0	0	0	1	闻笛,吹笛江头夜半时，新声清切泪堪挥。故园应有梅花落，何得因风满客衣。
0	0	0	0	0	0	0	0	0	0	0	1	晚立怀友,野旷行人绝，林空坠叶闻。客愁当落日，诗思入寒云。草暗防蛇毒，山昏过虎群。梅花万里道，岁晚正思君。
0	1	0	0	0	0	0	0	0	0	0	0	张郎中籍远寄长句开缄之日已及新秋因举目前仰酬高韵,南宫词客寄新篇，清似湘灵促柱弦。京邑旧游劳梦想，历阳秋色正澄鲜。云衔日脚成山雨，风驾潮头入渚田。对此独吟还独酌，知音不见思怆然。
1	0	0	0	0	0	0	0	0	0	0	1	其三 秋歌,捣衣出虚榭，停杵登西楼。月色烂如昼，千山今夜秋。游子不顾返，时节空淹留。
0	0	0	0	0	0	0	0	0	0	0	1	其七,何须南国更招魂，瓯脱江山几处存！豫让有身还未漆，要离无族已先燔。最怜燕子来孤岛，独负梅花到故园。总使须眉仍健在，严风朔雪不堪言！
0	0	0	0	0	0	0	0	0	0	0	1	其二,汲取新泉至，红垆自煮茶。主人能爱客，稚子解呼爷。近水宜栽竹，锄园好艺花。故乡浑不见，即此当归家。
0	0	0	0	0	0	0	0	0	0	0	1	雅州,征客愁看云隐隐，居人惯听雨潺潺。将军列塞屯千骑，刺史分符控百蛮。万齿横斜江上石，四时层叠雾中山。人耕细竹寒烟外，春在丛梅冻雪间。
0	0	0	0	0	0	0	0	0	0	0	1	登龙山绝顶望太湖用康乐韵,春色生东南，良辰引孤眺。屡陟蜿蜒背，排云入苍峭。振衣览震泽，一碧与霞曜。泠泠林樾间，鱼龙听长啸。我时栖山樊，久处欲忘妙。扪萝快所觌，得免猿鹤诮。既惬丘壑情，弥羡沧洲钓。举手望烟客，相期发幽调。
0	0	0	0	0	0	0	0	0	0	0	1	游福源寺,南寺烟霞如有待，东湖舴艋偶相催。旋收春色归吟笔，肯信花枝负酒杯。天气可人惟此日，风光随步遍蒿莱。呼儿歌笑僧房月，谁遣罗浮客子来。
1	0	0	0	0	0	0	0	0	0	0	1	采蕨,采蕨西山下，扳援陟崔嵬。游子望乡国，泪下心如摧。浮云塞长空，颓阳不可回。南归断舟楫，北望多风埃。已矣供子职，勿更贻亲哀。
0	0	0	0	1	0	0	0	0	0	0	1	赴大名路任,诏引春风下帝庭，恩教迁镇大名城。天寒日短催行色，雾重霜浓接去程。鹏翼垂天今日志，马头洒泪故乡情。深承父老殷勤送，何日儿童竹马迎。
0	0	1	0	0	0	0	0	0	0	0	1	喜刘邦瑞迁居采芹坊二首① 其一,乡心几梦海坛居，半老儒冠计未疏。岸竹色侵春压酒，墙花香度晓翻书。卜邻俎豆三迁后，负郭田畴二顷初。雨过新蔬青可摘，小船篱外卖溪鱼。
1	1	0	0	0	0	0	0	0	0	0	1	他乡,身寄他乡远，心惊土俗殊。闾阎讳冠带，子弟笑诗书。韩国纵横后，商顽习尚馀。几时东去棹，笑脍楚乡鱼。
0	0	0	0	0	0	0	0	0	0	0	1	其二,饬驾辞桂岭，弭棹越江湘。我行几何时，巳涉万里疆。万里岂漫游，王命肃所将。咨询遍原隰，登眺穷崖冈。闻昔太史公，足迹好瑰奇。东游探禹穴，南浮踰九疑。山川激壮气，一以昌文章。赧予诚薄陋，怀古意慨慷。男子始生朝，弧矢悬门堂。眷言四方志，岂必怀故乡。眷彼孤黄鹄，矫翮云天翔。啾啾茅檐下，燕雀空榆枋。
0	0	0	0	0	0	0	0	0	0	0	1	寄中书洪益中梦菊先生四首 其二,都门风月昔同游，归老家山几阅秋。清思也知多梦菊，不知曾梦故人不。
0	0	0	0	0	0	0	0	0	0	0	1	其二,千里闽山驿骑飞，天书趣解海边围。异军方逐苍头起，元帅徐将白羽挥。翻就铙歌春举酒，收还烽火夜开扉。向来万事关兵气，却作风光坐上归。
1	1	0	0	0	0	0	0	0	0	0	1	清明纪事兼忆亡友邴西津 其一,铅华零落冷妆台，明月他乡任去来。曾忆春闺惊梦觉，杜鹃啼处最堪哀。
0	0	0	0	0	0	0	0	0	0	0	1	月下听琴,明河澹月挂疏林，此夕张君绿绮琴。一曲正堪清夜听，几人先动故园心。寒催兔杵霜前响，静爱龙唇泓下吟。流水高山意何限，遥遥天路彩云深。
0	0	0	0	0	0	0	0	0	0	0	1	述怀,故乡迢递几时还，目断长江杳渺间。一雁飞边天万里，白云多处是青山。
0	0	0	0	0	0	0	0	0	0	0	1	入塞曲,鼓角归榆塞，三军猎骑收。关前疏勒酒，马上月支头。露布飞金阙，云麾转白沟。君恩怜百战，中道敕封侯。
0	0	0	0	0	0	0	0	0	0	0	1	其三,楼头纤月澹凝晖，影傍钟山映翠微。独抚青萍时自笑，可堪黄叶向人飞。尘途去住迹难系，物理乘除愿未违。薄宦几回思旧隐，乡心能不念鲈肥。
0	0	0	0	0	0	0	0	0	0	0	1	雨复作自近村归,夜听萧萧未涨溪，朝行??已成泥。可怜鸠取招麾速，谁似云知出处齐。野菊枝长半狼藉，江枫叶落正凄迷。行人也识龟堂老，小榼村醪手自携。
0	0	0	0	0	0	0	0	0	0	0	1	次韵俞东村见示四首 其三 忆武功兄,宗亲零落重期功，马首何时得向东。二十年来乡里变，半登鬼箓半称翁。
0	0	0	0	0	1	0	0	1	0	0	0	游静慈寺因访孙山人一元,晨游招提境，爱此幽胜偏。南山峙其后，西湖漾其前。华标凌波起，邃阁承崖悬。修竹挺寒翠，长松濯秋鲜。岂惟会禅悦，亦以招灵仙。吾生厌尘网，久怀奉真诠。刀圭脱相授，情爱亦易捐。攀援洪厓侣，翱翔凌紫烟。
0	0	0	0	0	0	0	0	0	0	0	1	答宋鸿胪仁甫寄书,登高曾约帝京楼，九日黄花各自秋。明月相关今夜梦，白云同寄故园愁。征夫塞上功何晚，代马霜前嘶未休。官舍寂寥应抚剑，更将尺素问淹留。
0	1	0	0	0	0	0	1	0	0	0	1	罗溪田家作,罗山九月收禾黍，山下人家向田墅。或逢椎髻梁鸿妻，或见平头王霸妇。金房玉粒正离离，南陌西阡各分取。老翁支颐有喜色，引行儿童驱鸟鼠。日暮腰劆相命归，一声野鹤千山雨。
1	1	0	0	0	0	0	0	0	0	0	1	七里滩,怒涛催远客，帆落钓台阴。夜雨他乡梦，秋风何处砧。渚烟笼树杪，涧水入溪深。中有垂纶者，茫茫不可寻。
0	1	0	0	0	0	0	0	0	0	0	1	送王镇抚,将军官陇西，家住东海头。陇水岂不长，不入东海流。将军归东海，葬亲海上洲。独有陇头月，相随归故丘。陇月行复圆，王事不可留。再听陇水鸣，思亲恨悠悠。矫首海上云，只向天南浮。愿学海云飞，莫学陇水流。
0	0	0	0	0	0	0	0	0	0	0	1	题西施浣纱图,白石澄流水，春来坐浣纱。青杨愁隐凤，玄发乱飞鸦。倚玉浑无色，传神赖有花。蛾眉如淡扫，不在野人家。
0	0	0	0	0	0	1	0	0	0	0	0	寄尹冲玄先生,一片云航送目迟，仙城临望隔相思。经年别况如何是，知在先生入睡时。
0	0	0	0	0	0	0	0	0	0	0	1	发龟溪道中,欲穷幽胜远纷华，频向晴空漾钓槎。霞杂凫群归趁浦，雪飞鹭阵宿投沙。山连空秀嫌花杂，树远多图怕雾遮。莫怪故园归未得，为贪入手好烟霞。
1	1	0	0	0	0	0	0	0	0	0	1	山中冬思二首 其一,山深先冬寒，败叶与林齐。门巷非世路，何人念穷栖。哀风破山起，夕雪误鸣鸡。巢鸟侵旦出，饥猿无声啼。晨兴动烟火，开云伐冰溪。老木寒更瘦，阴云晴亦低。我贫自求力，颜色常低迷。时思灵台下，游子正悽悽。
0	0	0	0	0	0	0	0	0	0	0	1	朋酒,朋酒朝朝乐，乡心夜夜愁。朱云难作吏，宋玉易悲秋。陵谷何曾改，田园未可求。南来几鸿雁，亦为稻粱谋。
0	0	0	0	0	1	0	0	0	0	0	0	哭罗邠岘 其一,吾生成哭汝，惝恍入新年。药气魂犹接，春灯梦不前。晨昏支老母，人鬼托残毡。值得秦淮水，流悲绕屋椽。
0	0	0	0	0	0	0	0	0	0	0	1	其三,莲社老僧随幻去，蓉城学士也难寻。三毗尼地无生死，一刹那间有古今。不向空王抛世法，却从初地寄乡心。法堂总自巍峨在，还有茱萸探浅深。
0	0	0	0	0	0	0	0	0	0	0	1	山塘晓泛,晴雪遥峰耸黛鬟，横桥冰泮碧流湾。桃花春水鱼苗茁，柳叶东风燕子闲。野竹斜通村郭路，云萝长恋故乡山。向平久抱归来愿，十笏茅堂待掩关。
0	1	0	0	0	0	0	1	0	0	0	0	游摄山,日暮缆扁舟，一望好山色。中有高隐流，浮名招不得。庶几一遇之，扪萝循石壁。遐哉箨冠人，幽居竟无迹。斜阳照深涧，松影千寻直。下有离离花，药名半可识。欲采未携筐，此来殊浪掷。思古不能忘，久坐迎贤石。落叶如洒雨，峦气骤然黑。无风疑有风，过耳一声砉。我尚畏山精，未敢谈服食。
0	0	0	0	0	0	0	0	0	0	0	1	杜鹃,杜鹃花上杜鹃啼，自有归心似见机。人各有求难意合，何须勤苦劝人归。
0	0	0	0	0	0	1	0	0	0	0	1	怀人亭 其一 并序,孤亭云海渺相思，独上惟吟忆我诗。从此故人感天末，不妨来此立移时。
0	0	0	0	0	0	0	0	0	0	0	1	寓书,欲写乡书寄故园，行人已远意空存。举头却见南来雁，个个随春度塞门。
1	0	0	0	0	0	0	0	0	0	0	1	京山行,众?聚病马，流血不得行。后路起夜色，前山闻虎声。此时游子心，百尺风中旌。
0	0	0	0	0	0	1	0	0	0	0	1	立秋先一夜同吴峻伯孙文揆徐汝思李于鳞王元美五比部登城得秋字,几年词客凤城游，蓟北河山共倚楼。清夜桂樽聊对月，明朝蓬鬓又惊秋。风飘玉笛凄初断，天转银河倒欲流。遥忆故园砧杵动，梧桐一叶起人愁。
0	0	0	0	0	1	1	0	0	0	0	0	怀林叔吾,青山绕郡城，早晚变阴晴。天地可谁测，干戈劳我生。相思秋水阔，怅望暮云平。遽有还山意，冰心共一泓。
0	0	0	0	0	0	0	0	1	0	0	0	题美人凭栏图和白村韵,眉黛远山清似洗，琦阁佳人独迟起。连娟凝睇若有情，临轩宛隔盈盈水。徙倚芙蓉玉帐边，吹箫仙侣忆当年。月照秦楼动心魄，丰容靓饰皆天然。生绡一幅图周昉，与君新诗妙成两。不信神传阿堵间，拈毫共作非非想。苧萝山下处子家，果然国色轻铅华。只今一唱回风曲，犹能翻落庭中花。
0	0	0	0	0	0	1	0	0	0	0	0	得余彩震七夕见怀诗辄答,待月城南钟漏迟，劳君尺素慰相思。裁成锦字云中色，疑是霓裳天上词。玉宇无声风漠漠，银河不断影差差。百年人世真萍梗，醉折瑶华欲寄谁。
1	0	0	0	1	0	0	0	0	0	0	1	其三,出门出门路千里，回首白云云瀰瀰。昔也陟岵复陟屺，今瞻屺岵埋雾里。只身谁复念游子，涕泪天涯泻江水。高树有鸟声啾啾，挟子巢栖居上头。
0	0	0	0	0	0	0	0	0	0	0	1	送少司马石公赴镇沅台,十年戎马驱驰静，万里山川节制遥。蕃汉车书通月竁，西南君长望星轺。松门关绝元封使，铜柱功成建武朝。幕府今陈司马法，征输无用到三苗。
0	0	0	0	0	0	0	0	0	0	0	1	书怀,舵楼空阔望京华，芦荻江枫岸岸花。山色淡浓昏雾薄，水光浮没夕阳斜。故乡鸿雁书千里，远浦牛羊屋数家。边塞柳营多苜蓿，石田复忆旧桑麻。
0	0	0	0	0	0	0	0	0	0	0	1	其四,去后霜烟色色殊，行藏偶尔谷于菟。青山作侣夫何阒，白石同人亦不孤。禁虎谅应冯禹步，执魌还用进桃都。故园自有馀兰畹，斗世战身似我愚。
0	0	0	0	0	0	0	0	0	0	0	1	板子矶,荻港东边板子矶，秋高日见雨霏霏。荒城草长埋金镞，废垒沙深卧铁衣。山上群鸦迎客舞，江边孤雁背人飞。晚来风起波涛阔，疑是将军战马归。
0	0	0	0	1	0	0	0	0	0	0	1	送幽州陈参军赴任寄呈乡曲父（一作故）老,蓟北三千里，关西二十年。冯唐犹在汉，乐毅不归燕。人同黄鹤远，乡共白云连。郭隗池台处，昭王尊酒前。故人当已老，旧壑几成田。红颜如昨日，衰鬓似秋天。西蜀桥应毁，东周石尚全。灞池水犹绿，榆关月早圆。塞云初上雁，庭树欲销蝉。送君之旧国，挥泪独潸然。
1	0	0	0	0	0	0	0	0	0	0	1	其三 方塘水活,芳草何时歇，落花春自飞。悠然憺忘食，游子川上归。
0	0	0	0	0	0	0	0	0	0	0	1	登仲宣楼,蜀吴舟楫槛前经，万里乡心杳不扃。莫问兴亡异时事，满川斜日下空庭。
0	0	0	0	0	0	0	0	0	0	0	1	拟古（都中作） 其一,侧匿复侧匿，弦望何太逼。故乡邈莫僝，前路旷以逖。男儿陊生盘，弧矢会有役。翡翠生南国，狐貉产北狄。各怀皮羽用，洁身充贡职。含章去邦国，中道昧羽翼。美人在青云，极目伤春心。不如麋与鹿，丰草翳长林。
0	0	0	0	0	0	0	0	0	0	0	1	杨花,流浪飞尘作住乡，梦时苦弱醒时狂。未应倚病看风转，不那横桡唱水香。三月人间多怨笛，大江鸦影有斜阳。王孙车马天涯路，楚驿吴关去正长。
1	0	0	0	0	0	0	0	0	0	0	1	其三,妇挼草汁浴蚕子，婢炙松明治枲麻。东阡西陌要耕麦，如何游子不思家。
0	1	0	0	1	1	0	1	0	0	0	1	舍弟客钱塘索家书写此示之,故园书信久荒凉，愁对西风见雁行。身在京华依魏阙，梦随潮信到钱塘。乍添老态经忧患，渐入中年易感伤。閒看白云惆怅久，不知清泪已沾裳。
0	0	0	0	0	0	0	0	0	0	0	1	其六,疾风馀毁瓦，疏竹尚迎门。贫识人情改，寒思士屋温。一瓢终易足，四壁也难存。浩荡春光满，何山不故园。
0	0	0	0	0	1	0	0	0	0	0	1	田园言怀,贾谊三年谪，班超万里侯。何如牵白犊，饮水对清流。
0	1	0	0	0	0	0	0	0	0	0	1	过百泉新庄留题便去,半生奔走穷南北，四海无家著归客。欲寻丘壑聊放情，来买百门泉上宅。药畦竹町喜粗具，白水苍葭更闲僻。映帘芳草看罗生，绕砌流泉分细脉。北山郁郁屏障开，云气漠漠穿窗来。阴厓冒雨采石发，仄径步月循兰陔。素琴书卷此堪托，故乡何必黄金台。几时拂衣来濯足，高枕一任年光催。
0	0	0	0	0	0	0	0	0	0	0	1	药名诗,丈夫怀远志，儿女苦参商。过海防风浪，何当归故乡。
0	0	0	0	0	0	0	0	0	0	0	1	杨希仁起复总兵官,胡马横霜塞，彤庭诏剪颇。重颁新斧钺，迅扫旧山河。细柳将军令，天山壮士歌。龙城降处剑，休带血痕多。
0	0	0	0	0	0	0	0	0	0	0	1	其九,何处春深好，春深迁客家。一杯寒食酒，万里故园花。炎瘴蒸如火，光阴走似车。为忧鵩鸟至，只恐日光斜。
0	0	0	0	0	0	0	0	0	0	0	1	登柯亭七星岩,幽意如有获，巉岩晴复阴。竹凉通海气，酒好入乡心。凿石云根见，忘机鸟路深。逝波人不觉，潭影日萧森。
0	1	0	0	0	1	0	0	0	0	0	1	宿青家驿,古驿萧条独宿时，悲风吹动故乡思。疏灯半夜窗前暗，残漏孤城月下迟。人为浮名来绝塞，书因遥阻到无期。梦魂忽忽惊寒榻，唱彻鸡声又路岐。
0	0	0	0	0	0	0	0	0	0	0	1	其三,辽阳天气异中华，春尽园林未见花。那似故园风景好，绮罗丛里驾香车。
0	0	0	0	0	0	1	1	0	0	0	1	再叠前韵,岁难吾与逝双丸，入道无成悔已难。文字似君鸡取蹠，功名笑我鼠遗肝。阳阿啸傲容晞发，皋庑殷勤感授餐。枨触乡心看断雁，迢迢只影暮云端！
0	0	0	0	0	0	0	0	0	0	0	1	其二,何处故乡思，月倚华山树。清辉河汉外，散入平湖去。不见谪仙人，空山下风露。
0	0	0	0	0	0	0	0	0	0	0	1	郑太初仪部远谪永宁出都门诸公赠言见示次吴采于侍御韵奉赠 其一,社稷安危虑独深，一官那敢计升沉。危言竞侧宵人目，严谴终非圣主心。薄海定知传谏草，故乡犹幸盍朋簪。新诗满牍同心侣，把卷低徊不忍吟。
0	0	0	0	0	0	0	0	0	0	0	1	阻风涛湓浦舍舟由山北以归,自发郎官湖，挂席如江练。系舟浔阳郭，风涛中夜变。携孥坐菰蒲，惊叹杂凫雁。明当度山椒，聊宽故园眼。
0	1	0	0	0	0	0	0	0	0	0	0	赓覆字韵,朔风吹帐灭前烛，将军夜拥貂裘宿。玉关飞雪入紫宫，白发孤臣守金屋。近思往事良可悲，世事樗蒲多反覆。古来宫殿说咸阳，落日猿啼挂枯木。
1	1	0	0	0	0	0	0	0	0	0	1	和武门下伤韦令孔雀,孤号秋阁阴，韦令在时禽。觅伴海山黑，思乡橘柚深。举头闻旧曲，顾尾惜残金。憔悴不飞去，重君池上心。
0	0	0	0	0	0	0	0	0	0	0	1	金陵天津桥（一作金陵怀古）,五云零落渺天涯，陈迹苍茫日自斜。画角已吹边塞曲，红蓝新长内园花。可怜遗老埋黄壤，曾倚春风望翠华。好在北山猿与鹤，依然同住旧烟霞。
0	0	0	0	0	0	0	0	0	0	0	1	为杨起同题沈石田拟谢雪村山水,雪村巳逝知几年，妙画曾向吴中传。少时看画老能忆，此事还输沈石田。昨者西阊杨给事，乘兴放舟过相川。坐间偶及雪村画，为言杨谢世有连。石田呼童急展绢，冉冉水石兼云烟。两山秀色相对峙，长松落涧声随泉。秃翁观泉不归去，岂是涧厎寻诗篇。石田作画不卖钱，给事得之真有缘。墨痕断烂称古迹，莫上米家书画船。
1	0	0	0	0	0	0	0	0	0	0	1	和答吴斗南中秋见怀并约王子合见过 其一,百里平湖一夜舟，跂予东望渺离愁。可能无意山阴雪，空复相思楚泽秋。宣室待君今即召，草堂移我欲归休。诗来已拜千金诺，得得开帆莫转头。
1	1	0	0	0	0	0	0	0	0	0	1	其二,道重论交地，书题把臂前。相怜烦缟纻，永好有诗篇。多难休儒服，他乡涩酒钱。但期阳羡隐，见日话归田。
0	0	0	0	0	0	0	0	0	0	0	1	其三,往事休论钓六鳌，乡心日日念同袍。雨馀种药连琼圃，风里听松响翠涛。湖海宦游人独远，丘园养素道弥高。自嗟碌碌成何补，双鬓年来已二毛。
0	0	0	0	0	0	0	0	0	0	0	1	雪,荏苒同云四望赊，纷纷飞絮遍天涯。迎风夜拂江楼月，匝地寒深水国葭。散步谩移东郭履，怀人遥放剡溪槎。最怜元宝多幽兴，爱客频堆满径花。
0	0	0	0	0	0	0	0	0	0	0	1	其二,南州乡里北州身，看画思乡总未真。若到练川佳绝处，也应回首潞河春。
0	0	0	0	0	0	0	0	0	0	0	1	通天岩,青山随地佳，岂必故园好？但得此身閒，尘寰亦蓬岛。西林日初暮，明月来何早。醉卧石床凉，洞云秋未扫。
0	0	0	0	0	0	0	0	0	0	0	1	生查子 其一 咏史六首,长平十万人，一夜秦坑杀。鱼死浊流中，不祭乘时獭。死坑未是愁，唯有生坑恶。眢井埋蟾蜍，欲跳只三脚。
0	0	0	0	0	0	0	0	0	0	0	1	其二,宦况乡心共寂寥，秋蓬凉苇总萧萧。西风似欲留人住，吹得垂杨挽去桡。
1	1	0	0	0	0	0	0	0	0	0	1	其二,寒食金波泪，他乡此日心。草连天际色，泉断陇头音。先冢三年别，飞埃万里侵。只凭攲枕梦，时到谢山阴。
0	1	0	0	0	0	0	0	0	0	0	0	晋阳怀古 其一 （河津县）怀卜子夏,龙门崇且秀，间气钟名贤。卓哉卜氏子，允为群彦先。讲道师元圣，颜冉同周旋。序诗发微旨，传易探幽玄。岂惟富文学，垂训多格言。悠悠千载下，斧屋尚岿然。我欲薙荒秽，采蘋荐寒泉。九原如可作，愿言为执鞭。
0	0	0	0	0	0	0	0	0	0	0	1	春暮重过济上步月,扁舟重泊济河湄，散步行吟又一时。驿馆两看江上月，风尘新换镜中丝。南飞乌鹊惊枝绕，北望关山吹笛悲。翻忆去年携手侣，几回圆缺滞天涯。
0	0	0	0	1	0	0	0	0	0	0	1	其二,升斗贪微禄，关河隔故乡。咏归怀靖节，知足愧张良。不问黄金尽，犹怜白发长。江湖风浪急，相喣胜相忘。
0	0	0	0	0	0	0	0	0	0	0	1	度岭仍用前题壁韵,秋色苍茫万里开，长途匹马重迟回。乡心回首无梅寄，客思冯高见雁来。秦帝凿馀通贡道，陆郎归后有朝台。山花山鸟如相识，未负临风独举杯。
0	0	0	0	0	0	0	0	0	0	0	1	雨中即事,客身常恨春多雨，遥想吾庐长绿苔。每作家书问无恙，故园梅竹为新栽。
0	0	0	0	0	0	1	0	0	0	0	1	梅花落,早见梅花落，江南春未迟。如何上苑叶，不似故园枝。影怯临妆夜，香怜逐吹时。无人问消息，独自寄相思。
0	1	0	0	0	0	0	0	0	0	0	0	吴桥道中题刘随州诗寄查夏重,望望东阳城，暧暧将陵树。我慕刘随州，清诗美无度。此地飏蛾眉，同生逢妒嫭。惜哉后来者，耳食徇好恶。非君谁与言，佳期不可遇。行行已晦月，离心驰永路。长川虽暂娱，大江欲飞渡。故人来何时，春水悠悠去。
0	0	0	0	0	0	0	0	0	0	0	1	秋兴和金大仁甫二首 其一,物候催巢燕，秋声报野蝉。树深全隐屋，池小恰回船。白鸟梳晴羽，丹榆缀古钱。故园栖遁乐，留语记兹年。
0	0	1	0	0	0	0	0	0	0	0	1	其二,江南雨熟梅初黄，淮北雨冷川涨长。人言日发二三尺，盐船衔尾还两塘。故园大水年年汹，昔日儿童那知恐。夜半官河浸入庭，起抱花盆垫书笼。
0	0	0	0	0	0	0	1	0	0	0	1	相士潘碧山久游江湘间今以武功为石臼司警濒行索诗漫赋以赠,乍捧除书作宦游，犹谈相术动时流。新丰曾困鸢肩客，定远今多燕颔侯。官舍喜居山水窟，故园空忆菊松秋。一瓢春酒何当共，九曲溪头明月舟。
0	0	0	0	0	0	0	0	0	0	0	1	陇头水,万里胡沙阔，三秋陇水清。一从过绝塞，无复问归程。边马嘶寒月，胡笳乱柝声。不堪回首处，凄断望乡情。
0	0	0	0	0	0	0	0	0	0	0	1	寒月吟 其一,夜起数山川，浩浩共月色。不知何山青，不知何川白。幽幽东南隅，似有偕隐宅。东南一以望，终恋杭州路。城里虽无家，城外却有墓。相期买一邱，毋远故乡故。而我屏见闻，而汝养幽素。舟行百里间，须见墓门树。南向发此言，恍欲双飞去。
1	1	1	0	0	0	0	0	0	0	0	1	重九夜坐偶成,香甜饭饱粟千房，病眼看花也自黄。五度客经秋九月，一灯人坐古重阳。霜虫频诉夜寒壁，邻树忽飘风过墙。还可衰亲添笑语，恐惊时节在他乡。
0	0	0	0	0	0	0	0	0	0	0	1	云,东西那有碍，出处岂虚心。晓入洞庭阔，暮归巫峡深。渡江随鸟影，拥树隔猿吟。莫隐高唐去，枯苗待作霖。
1	0	0	0	0	0	0	0	0	0	0	1	哭书麟大侄,几度音书款竹篱，伤心竟赋玉楼词。文章有鬼鹃声急，时命无天雁影迟。暖阁春深怜去马，夕阳秋老泣归輀。铮铮行辈还能几，风雨何堪葬一枝。道南心许仲容贤，兰树森森总枉然。铁笛舒声双鹤迥，玉虬七尺一棺便。梦中草色江南路，水底功名岱北天。从此青箱成废坠，黄花满地锁寒烟。
1	0	0	0	0	0	0	0	0	0	0	1	于承明作与弟士龙诗,牵世婴时网，驾言远徂征。饮饯岂异族，亲戚弟与兄。婉娈居人思，纡郁游子情。明发遗安寐，晤言涕交缨。分途长林侧，挥袂万始亭。伫眄要遐景，倾耳玩余声。南归憩永安，北迈顿承明。永安有昨轨，承明子弃予。俯仰悲林薄，慷慨含辛楚。怀往欢绝端，悼来忧成绪。感别惨舒翮，思归乐遵渚。
0	0	0	0	0	0	0	0	0	0	0	1	其三,毡笔书题墨尚新，杏花零落故园春。一从今日公归后，身到黄扉复几人。
0	0	0	0	0	0	0	0	0	0	0	1	食粥,病齿入冬便食粥，瓦瓶煮豆给晨庖。邻人新酒赊来醉，道士奇方借得抄。雁喜随阳还北乡，鹊知避岁已南巢。故园我亦无归计，且作斋居盖白茅。
0	1	0	0	0	1	0	0	0	1	0	1	宿吕城舟中,古堞遗踪何处寻，断烟残日意沈沈。飞湍过闸风雷怒，峭岸如山草木深。灯火邻船喧客枕，江天漂梗碎乡心。明朝沽酒新丰市，怊怅无人伴苦吟。
0	0	0	0	0	0	0	0	0	0	0	1	其四,飞鸢看欲跕，愁猿怯更唫。前峰影天半，那隔故园心。
1	1	0	0	0	0	0	1	0	1	0	1	送崔主簿赴沧州,紫陌追随日，青门相见时。宦游从此去，离别几年期。芳桂尊中酒，幽兰下调词。他乡有明月，千里照相思。
0	0	0	0	0	0	1	0	0	0	0	0	寄邬大经,残年江上雪，犹记别君初。回首更新岁，相思怨索居。长贫知有味，病目近何如。惟有庭蕉叶，朝朝对读书。
0	0	0	0	0	0	0	0	0	0	0	1	梦大人,亲老时萦念，身安不厌贫。青云长作客，白发未归人。夜雨和愁落，家山入梦频。故园归未得，西望正伤神。
0	1	0	0	0	0	0	0	0	0	0	1	和鲤南四弟见寄,抱琴怜古调，三载泣雍门。旧梦落灯影，乡心堕暝痕。江河才士胆，文字古人魂。谁起幽忧疾，难为一并论。
0	0	0	0	0	0	0	0	0	0	1	1	出塞曲二首 其一,路绕飞狐西，心与大刀折。鼓声断重围，斜日阴山雪。阵云随草低，杀气傍城结。何人哭辽水，水上青怜灭。边色寒苍茫，老将节旄绝。胡马蹄足高，踏冰如踣铁。露宿黄沙戍，哀笳增哽咽。征人半未归，分甘死饥渴。家山常在眼，莫念经年别。
0	0	0	0	0	0	0	0	0	0	0	1	贬朱崖行临高道中买愁村古未有对马上口占,北往长思闻喜县，南来怕入买愁村。区区万里天涯路，野草荒烟正断魂。
0	0	0	0	0	0	0	0	0	0	0	1	秋日怀亲,玉露沾花湿，金风入幕凉。天连秋水碧，山带晚烟苍。抚景嗟时序，怀亲忆故乡。倚阑凝伫久，心逐雁南翔。
0	0	0	0	0	0	0	0	0	0	0	1	古塞下,百战已休兵，寒云愁未歇。血染长城沙，马踏征人骨。早得用蛾眉，免陷边戍卒。始知髦头星，不在弯弓没。
0	0	0	0	0	0	0	0	1	0	0	1	示儿子,父子扶携返故乡，欣然击壤咏陶唐。墓前自誓宁非隘，泽畔行吟未免狂。雨润北窗看洗竹，霜清南陌课剶桑。秋毫何者非君赐，回首修门敢遽忘。
0	0	0	0	0	0	0	0	0	0	0	1	池口阻风怀故人东流宰周德平,莫向池阳问酒杯，好怀应为故人开。九华山晓千峰出，三峡江寒万里来。塞雁未随南陆转，楚云多逐北风回。浮名本自无羁绊，应笑先生白发催。
0	0	0	0	0	0	0	0	0	0	0	1	次韵答竹田雨中见寄,一春常贳酒家钱，寻壑经丘到处便。闲病只凭花著莫，清愁每共雨连绵。平生自信无媒径，世事从他上水船。屈指故园樱笋会，与君行乐又今年。
0	0	0	0	0	0	0	0	0	0	0	1	吴都台东湖书屋八首 其一,梦想嘉鱼里，东湖有钓矶。遥闻精舍胜，似向故园归。礼乐摊黄卷，亭台坐翠微。曾经游息地，草木自光辉。
0	0	0	0	0	0	0	0	0	0	0	1	防风氏庙,一去归期不复闻，故乡目断会稽云。乌江空堕将军泪，蜀国曾招望帝魂。两壁衣冠存古貌，千年城郭说邦君。遗民尚指专车骨，老树槎牙枕庙门。
0	0	0	0	0	0	0	0	0	0	0	1	田园杂兴（选六） 其一,十载飘零东复西，故园花木总成溪。归来但觉清贫好，有舌何曾肯示妻。
0	0	0	0	0	0	0	1	0	0	0	0	豫章怀古,地入洪都景物稠，界分吴楚重干掫。滕王有阁空芳草，孺子无亭但古丘。西去帆樯皆北向，南来江水自东流。消沉多少英雄客，李蔡封侯广不侯。
0	0	0	0	0	1	0	0	0	0	0	1	春日思家,经旬不出畏春泥，狼籍风光上苑西。江柳初摇客未发，山花欲落鸟频啼。故乡头绪愁中草，野寺栖迟石上梯。暮色苍然人倚阁，秣陵东去白云低。
0	0	0	0	0	0	0	0	0	0	0	1	苍梧旅次与易中文,天涯相慰各加餐，逆旅谁怜范叔寒。贫贱每知为客苦，姓名终觉避人难。鸿鸣中泽西风急，日堕危楼画角残。何处登临望乡国，牂牁东下水漫漫。
0	0	0	0	0	0	0	0	0	0	0	1	江南曲,偶逢故乡人，寄书故乡去。妾家在横塘，门前两株树。
0	0	0	0	0	0	0	0	0	0	0	1	东山上怀古之作,太行南欲尽，万里势犹雄。地迥标河朔，川长起岱嵩。六卿空晋土，二典自唐风。远溯龙门业，谁当继史公。
0	0	0	0	0	0	0	1	0	0	0	1	水东村（见李大厓旧志）,翠竹三丫路，清流一带村。林间隐茅屋，深处自桃源。秋风熟禾黍，旭日散鸡豚。醉里忘为客，生涯即故园。
0	1	0	0	0	0	0	0	0	0	0	1	蒙谷见遗雪梨,五内俱烦热，渴饮不得浆。虽邻大道侧，绠短愁汲长。火云大如轮，炙手如沸汤。家居名泉里，轻身去故乡。梦寐九峰下，涓滴生清凉。如何堕羽翼，陷溺摧肝肠。握此香水梨，感激意相将。平日推食心，固结为哀伤。曾几变寒暑，遂致成沧桑。入口犹唾馀，沁骨诚难忘。愿与同怀子，甘苦始终尝。
0	0	0	0	0	0	0	0	0	0	0	1	次苏斋再来草元韵①十三首（读放翁清时有味是归来句志感）,清时有味是归来，几度风霜老大回。耐冷犹存三径菊，冲寒且看一庭梅。但将世态琴心淡，莫把人情剑气猜。好是故园森玉树，灵芝秀草又新栽。
1	1	0	0	0	1	0	0	0	0	0	1	秋望,云阴惨澹柳阴稀，游子天涯一望时。风闪雁行疏又密，地回江势急还迟。荣枯物理终难测，贵贱人生自不知。未达谁能多叹息，尘埃争损得男儿。
0	0	0	0	0	0	0	0	0	0	0	1	令狐相公自太原累示新诗因以酬寄,飞蓬卷尽塞云寒，战马闲嘶汉地宽。万里胡天无警急，一笼烽火报平安。灯前妓乐留宾宴，雪后山河出猎看。珍重新诗远相寄，风情不似四登坛。
1	0	0	0	0	0	0	0	0	0	0	1	春郊闻笛,青青杨柳色，渺渺余深怀。浓淡三春画，凄迷一曲谐。美人怜短梦，游子怅天涯。何处青山好，盘桓与我偕。
1	0	0	0	0	1	0	0	0	0	0	1	重晤朱碧梧话旧因怀张嘉会,离居忽半载，今喜复相亲。共听窗前雨，因怀斗酒人。飘零三晋远，落拓一身贫。聚首知何日，空伤游子神。
1	1	0	0	0	0	0	0	0	0	0	1	其二,塞草初黄夜有霜，秋空云净雁成行。几回啼醒他乡梦，嘹呖声中月满床。
1	0	0	0	0	0	0	0	0	0	0	1	刑部厅海棠见赠依韵答永叔二首 其一,摇摇墙头花，茜茜有好色。高枝笑粲粲，低枝明皪皪。但与风相撩，不与风相得。风吹莫苦急，游子叹日昃。彭祖与颜回，相去犹瞬息。每观形影篇，曷在神所释。不可废我吟，毕竟焉免白。
0	0	0	0	0	0	0	0	0	0	0	1	鸂鶒,溪?沧江外，雌雄万里心。浪花浮彩翠，烟雨弄清音。蓼岸无端艳，莲塘底处寻。鸳鸯谁著色，知误几金针。
0	1	0	0	0	0	0	0	0	0	0	1	汨罗怀古,独向芳辰上綵舟，长天落日思悠悠。千年词赋名犹在，一代英雄事已休。每挹孤忠天地老，空馀陈迹古今愁。蒲樽更欲风前醉，长笛数声鸣远洲。
0	0	0	0	0	0	0	0	0	0	0	1	春晴怀故园海棠二首 其一,故园今日海棠开，梦入江西锦绣堆。万物皆春人独老，一年过社燕方回。似青如白天浓淡，欲堕还飞絮往来。无那风光餐不得，遣诗招入翠琼杯。
0	0	0	0	0	0	0	0	0	0	0	1	赠漳南巡检许以衷,将军早献安边策，手挽强弓起七闽。正为功名轻万里，已知勇略冠千人。风鸣鼓角山村晓，日射旌旗海戍春。匹马何时渡江水，笑谈为国扫妖氛。
0	0	0	0	0	0	0	0	0	0	0	1	丁丑至日姑苏署中拈牌一律,旧趋画省近金莲，今望苍霄北斗悬。术事自嗔诗趣减，欢辰聊遣酒杯传。庭前丛竹含烟湿，冰下潜鳞伴石眠。应令故园猿雀待，思鲈会上五湖船。
0	0	0	0	0	0	0	0	0	0	0	1	哭逊之振之兄三首 其一,吾生终鲜甚，尚赖两三君。故国多时别，凶音隔岁闻。天涯相顾影，日暮独怀群。南望无穷泪，青山空白云。
0	0	0	0	0	0	0	0	0	0	0	1	夜雨二首 其一,拥衾独宿听寒雨，声在荒庭竹树间。万里故园今夜永，遥知风雪满前山。
0	0	0	0	0	0	0	0	0	0	0	1	其三,敢写散人号，来登君子堂。论文才力短，忧世话头长。老不堪行路，心思归故乡。数行诗后语，夜夜吐光芒。
0	0	0	0	0	1	0	0	0	0	0	1	其二,靡靡客行役，暧暧岁云晏。问子岂不劳，言适故乡县。送子不得远，我悲一以惋。借问何所悲，桑梓不可见。褰裳陟高陇，白日忽已暝。飞鸟东西翔，我思一以乱。低头念父母，涕下忽如霰。
0	1	0	0	0	0	0	0	0	0	0	0	续聂夷中伤田家,贸贸丘麦秀，蠕蠕吴蚕生。微行执懿筐，亦既受厥明。上焉给王赋，下焉纾官征。岂为饥寒念，所念疮痏平。哀哀生理窄，了了无馀赢。恻怛夷中诗，万古田舍情。
0	0	0	0	0	0	0	0	0	0	0	1	登报恩寺塔,山回烟绕出浮图，迥踏青霄万里孤。断雁秋云飘莽苍，高甍飞阁散榛芜。江风飒飒吹天日，海气昏昏浸楚吴。多少人閒兴废理，蒋山松柏正模糊。
0	1	0	0	0	0	0	0	0	0	0	0	迷楼怀古,君王台榭结层阴，竹树迷离伤客心。只有寒鸦啼废冢，绝无萤火照空林。二分明月留天地，一派烟波自古今。六代繁华空极目，杖藜从此罢登临。
0	0	0	0	0	0	0	0	0	0	0	1	望太行山,太行天下脊，形胜孰能齐。一线盘空上，三霄入望低。杂花薰巘崿，怪石碎轮啼。千古孙阳顾，何人解骏嘶。
0	0	0	0	0	0	0	0	0	0	0	1	浣溪沙 春闺,曲榭莺啼翠影重。红妆春恼澹芳容。疏香满院闭帘栊。流水画桥愁落日，飞花飘絮怨东风。不禁憔悴一春中。
0	1	0	0	0	0	0	0	0	0	0	0	岳王坟,崔巍中兴业，浩荡英雄才。刺身誓日月，驱甲鸣风雷。艰哉朱仙镇，天地划再开。君王亦何意，自卷旌旗回。中原本吾土，突骑胡为来。家昏鬼蜮啸，国破长城摧。宰木空南向，厓山益悲哀。举觞酹宿莽，歌罢魂俱颓。
0	0	0	0	0	0	0	1	0	0	0	1	岁穷僧众米竭自往湘阴乞之舟载夜归宿桥口寒甚未寝时侍者智观坐而假寐作此诗有怀资钦提举,老去生涯无窖子，隔城荒寺到人稀。岁穷百里扣门乞，夜棹孤舟载米归。隅坐小僧寒附火，联拳羸仆睡和衣。故人醉里闻芗泽，应背银缸照翠帏。
0	0	0	0	0	0	0	0	0	0	0	1	席上赠王凤冈顾培颖兼怀王凤喈在都下,相逢意气重相期，剪烛更阑话雨时。?酒三瓶倾宿酝，旗亭七字赌新诗。清谭只许王平子，痴绝终输顾恺之。更忆蓟门风雪里，骑驴应起故园思。
0	1	0	0	0	0	0	0	0	0	0	1	猛虎行（志士远役不以艰难改节）,走马射猛虎，可杀不可玩。道旁呻吟人，固知少柔曼。老父前过之，劝君且强饭。昔我少年时，短小复精悍。二十塞瓠子，十五征善鄯。短刀挥秋风，快马白于练。生死不后人，论功拙为衒。白头归故乡，今作侯家佃。去去毋自苦，还家学格五。
0	0	0	0	0	0	0	0	0	0	0	1	游泽州青莲寺,斜分一径下林峦，金碧觚棱紫翠间。群岭秀攒青菡萏，孤峰突出玉湖山。凿开一屋乾坤小，占断千年日月闲。浩浩兵尘满河朔，天风吹不到禅关。
0	1	0	0	0	0	0	0	0	0	0	1	书感,丈夫本愿脱世鞿，丹成昼日凌空飞。缨冠佩玉朝紫微，白银宫阙瞻巍巍。不然万里将天威，提兵直解边城围。苜蓿满川胡马肥，掩取不遣一骑归。苦心文章亦未非，与此二事同一机。寥寥千载见亦稀，庄屈已死吾畴依。哀哉穷子百家衣，岂识万斛倾珠玑。欲洗薄蚀还光辉，熟睨无力空歔欷。
0	0	0	0	0	1	0	0	0	0	0	1	鹦鹉,飘零绿羽向秋阴，风雨时能惠好音。老去诗篇多错落，闲来佛语费沉吟。十年庑下高人迹，万里秦山故国心。惆怅云霄空有志，病躯拟共息长林。
0	0	0	0	0	0	0	0	0	0	0	1	次韵马内翰,燕山朔雪未全消，银烛淋漓吐绛绡。壮志未酬颜驷老，华筵喜预孟公招。厌厌不醉归何夜，小小歌声听转娇。一刻乡心双鬓改，几回搔首望层霄。
0	0	0	0	0	0	0	0	0	0	0	1	南陂远望,闲门横古塘，红树已惊霜。独立望秋草，野人耕夕阳。孤烟起蜗舍，飞鹭下渔梁。唯有田家事，依依似故乡。
0	0	0	0	0	0	0	0	0	0	0	1	子规,一声啼破万山云，我正思归自喜闻。莫向贵人庭树下，王孙金弹不饶君。
0	0	0	0	0	0	0	0	0	0	0	1	其二,向来松下鹤，今日傍谁门。梦见瑶池沸，愁看玉垒昏。所思多死所，焉用独生存。可惜菖蒲老，风烟满故园。
1	1	0	0	0	0	0	1	0	0	0	1	客中寒食感怀,南北相望万里天，七逢寒食益凄然。草心有泪悲游子，麦饭无因洒墓田。金部催科无暇日，粤山把菊定何年。门前偶遇羊城客，为我传书阿姊边。
0	0	0	0	0	0	0	0	0	0	0	1	舟中不寐,醉去昏然卧绿窗，醒来一枕好凄凉。意中为许无佳况，梦里分明到故乡。淮水打船千浪雪，燕鸿叫月满天霜。山城更点元无准，偏到鸡鸣分外长。
0	0	0	0	0	0	0	0	0	0	0	1	白雁,八月白雁至，中宵闻尔哀。亦知先伴起，无为报霜来。月静飞难见，云深去不回。故园消息断，愁病转相催。
0	0	0	0	0	0	0	0	0	0	0	1	再别郑叔友兼寄方次云,鞍马侵三伏，萍蓬寄一身。及秋归计早，到日附书频。炎岭休长客，清漳有故人。过逢如问信，为道各埃尘。
1	0	0	0	0	0	0	0	0	0	0	1	拟孟东野闻砧 其一,新寒昨夜至，户户传哀砧。秋风一万里，送入游子心。不怨军门笳，不悲关塞笛。如何枕戈者，泪满征衣滴。
0	0	0	0	0	0	0	0	0	0	0	1	钓台观新刻范文正碑,日角曈曈上蔡阳，有星飞去避馀光。东西怵迫谢新进，南北逍遥乐故乡。载刻庙碑求琰琬，一新祠宇照沧浪。使君著意敦风俗，更作高堂榜卒章。
0	0	0	0	0	0	0	0	0	0	0	1	次韵仲弼重九,黄花白酒两相逢，把酒簪花对晚风。千里故园云水外，三年归路梦魂中。自怜晼晚伤秋色，谁解疏狂发醉红。寄语髯周颇知否，此时情绪与君同。
0	0	0	0	0	0	0	0	0	0	0	1	澄江归舟,半江斜日送归桡，楚尾吴头入望遥。今夜乡心愁绝处，芦花枫叶暮萧萧。
1	0	0	0	0	0	0	0	0	0	0	1	和答庶吉士杨之宜就柬宗豫大学士士奇谕德及翰林诸同志 其一,西风露下碧漙漙，久别羁怀有万端。游子自惊乡梦远，慈闱应念客衣寒。云连南浦低回雁，木落空江涌浩澜。东阁故人如见忆，新诗还许寄来看。
1	0	0	0	0	0	0	0	0	0	0	1	舟中书怀 其一,一别变春秋，相随半是愁。思乡餐?减，感旧泪空流。金尽羞开箧，途遥厌换舟。非无山水兴，客久畏淹留。
1	0	0	0	0	0	0	0	0	0	0	1	其四,北堂天未晚，游子归来早。堂前一夜风，开遍宜男草。
0	0	0	0	0	0	0	0	0	0	0	1	九月初十日山房午睡恍见梅枝已吐白矣惊喜而作,生爱梅花是性情，故园阻绝泪纵横。梦中惊见南枝曝，起绕山边水畔行。
0	1	0	0	0	0	0	0	0	0	0	1	游西山归呈熊卓,高阁开襟生远兴，西山当眼更分明。酒边花树三春暗，湖上风林尽日清。忆昨并穿岩洞入，只今疑绕薜萝行。浮生扰扰非吾意，去鸟悠悠空世情。
0	0	0	0	0	0	0	0	0	0	0	1	三月三日作,上巳今朝是，风光异往时。海云成雪易，塞柳得春迟。目极关山道，情悬曲水诗。谁能修禊饮，一涴望乡思。
1	0	0	0	0	0	0	0	0	0	0	1	望云,浮云无定踪，游子有所思。所思在何方，迢迢东海涯。云来倏浩渺，云去还逶迤。道路固云阻，可望不可之。托云以思亲，朝夕如有依。安得附冥鸿，东归奉庭闱。孝感终当至，彼苍谅无违。
0	1	0	0	0	0	0	0	0	0	0	1	将至凉州,雉堞连云十里城，将臣开府此屯兵。山连虎阵千年固，地接龙沙一掌平。塞上马嘶春草绿，村中人和凯歌声。只因边徼无烽火，忘却关山是远行。
1	0	0	0	0	0	1	0	0	0	0	1	春夜怀富云麓侍郎,劳劳亭下水淙淙，送客沙头倒玉缸。万里长风吹别袖，五更疏雨落寒窗。羁魂炎海离愁阔，过眼红尘老泪双。城角欲残清梦断，相思惟有片心降。
0	1	1	0	0	0	0	0	0	0	0	1	春望,国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
0	0	0	0	0	0	0	0	0	0	0	1	其五,来日当残腊，归期及暮春。眼看今夜月，心切故乡人。浪息烦风伯，舟安托水神。冯唐何用叹，未误百年身。
0	0	0	0	0	0	0	0	0	0	0	1	侯总兵疏勒望云图 其一,汉家都护旧临边，又向关山逐左贤。百战功名谁得似，有人扶杖说燕然。
0	0	0	0	1	0	0	0	0	0	0	1	还乡有感,舟中只望乡关到，瞥见乡关转涕零。破瓦丛中寻古物，颓垣立处觅家庭。阶前芜草添新绿，门外好山依旧青。世事如棋何足较，闲来且自理残经。
0	0	0	0	0	0	0	0	0	0	0	1	常熟过钱玉友河亭（时玉友亦将入都）,薜荔交阴覆短墙，诗人居近苾刍房。俄惊小别成三岁，直讶相逢在故乡。儿摘畦蔬供午馔，妇藏斗酒佐春觞。秪愁旋被饥驱出，未必家馀住夏粮。
0	0	0	0	0	0	0	0	0	0	0	1	阻雨东昌次同舟陈助教韵,烟雨迷行色，江村系小舟。乡心愁入夜，客鬓易惊秋。声断风前雁，机忘水上鸥。亲庭在何处，遥望白云楼。
0	0	0	0	0	0	0	0	0	0	0	1	岁杪思亲,强对青灯酒，遥瞻白发亲。愁深知有夜，客久似无春。短烛千山梦，虚舟万里身。梅花东阁外，又向故园新。
0	0	0	0	0	0	0	0	0	0	0	1	其二 思玄堂,尘世一何隘，永怀耿中情。端蓍得吉卜，有鹤戾天鸣。慨然趣予装，云旗渺遐征。鸿濛偶相值，笑我劳经营。驾言还故乡，方寸以道宁。先畴理耘耔，初服纫芳馨。谛观九州事，曾不出户庭。渔父有默识，餔糟愈于醒。
0	0	0	0	0	1	0	0	0	0	0	1	顾益卿见过同邵长孺小饮因怀陆无从,雪后西来一骑过，故人尊酒慰蹉跎。但传筦记萧咨议，谁念楼船马伏波。燕市风尘愁欲去，竹西歌吹问如何。士衡入洛无消息，长听柴门白玉珂。
0	0	0	0	0	0	0	0	0	0	0	1	得颂臣台湾书却寄,故人消息隔乡关，花发春城客思閒。一纸平安天外信，三年梦寐海中山。波涛道险鱼难寄，城郭人非鹤未还。去日儿童今渐长，灯前都解问台湾。
0	0	0	0	0	0	0	0	0	0	0	1	新茶（三月十三日）,夭夭雀舌变枪旗，旟旆旃旌忽四驰。槐火已登新鼎味，松风犹动故园思。森森苦口难追俗，脉脉甘津恐后时。何似当初陆鸿渐，莫将名字世人知。
1	1	0	0	0	0	0	0	0	0	0	1	杂诗二首 其一,循行大道閒，游子寒无衣。北风吹短草，日暮黄埃飞。托生乱离中，穷达将安归。我有一尊酒，可以免悽欷。荣华离早霜，槁木知春晖。代谢各有序，安用常依依。遇物随所托，所得在玄机。
0	0	0	0	0	0	0	0	0	0	0	1	次韵苏侍郎平村暮归,中台多暇独仪曹，退食归来路不遥。扶老未须苍玉杖，行春聊过赤阑桥。挥毫风雨倾三峡，听履星辰接九霄。愧我白头方倚席，敢将巴曲和仙韶。
0	0	0	0	0	0	0	0	0	0	0	1	游招宝山和刘给事,欲陟层峦引石梯，烟云万叠使人迷。海门一望天无际，宝障高悬斗与齐。采药直探仙子窟，披霞绝胜武陵溪。清明喜有今南仲，明月吹箫罢鼓鼙。
0	0	0	0	0	0	0	0	0	0	0	1	登姚奥岭望家山有感,已作一宿客，渐为千里人。吾亲白云下，回首一沾巾。
0	0	0	0	0	0	0	0	0	0	0	1	吴下寄百旃,金亭薄暮暂维舟，春草茫茫识旧游。废苑啼乌终古恨，寒春落日满城愁。疏华不见书南至，桃梗还随水北流。却忆故人犹寂寞，琅玕何处一相酬。
0	0	0	0	0	0	0	0	0	0	0	1	其三,修竹风频入，丛花蔓不分。亭中微雨后，池上一蝉闻。出谷非栖鸟，归峰是倦云。乡心生感慨，独立向斜曛。
0	0	0	0	0	0	0	0	0	0	0	1	秋兴四首 其一,一夜西风动远林，满襟凉意觉萧森。莲愁野渚消红晕，树老閒庭减绿阴。镜里霜华添客鬓，阶前雨点碎乡心。楼头思妇关情切，半壁残镫几杵砧。
0	0	0	0	0	0	0	0	0	0	0	1	除夜,客身两度逢除夕，白发添来知几茎。想得故园诸弟侄，拥炉膝下话寒更。
0	0	0	0	0	0	0	1	0	0	0	1	舟直道中阻风作,惨憺孤舟客，喧豗两夕风。残书愁烛短，浅漏怯樽空。土语依稀在，乡心咫尺通。耐他花信变，二十四番中。
0	0	0	0	0	0	0	0	0	0	0	1	其二,微凉小馆寄墙东，树影泥香尽日封。春到九分人梦梦，花留一片转秾秾。叩门大率皆凡鸟，吊古无端忆醉龙。老至渐多荏苒叹，故乡霞外隔千峰。
0	0	0	0	1	1	0	0	0	0	0	0	游山,世味日可厌，兹游那得忘。稻田疏宿雨，木叶犯新霜。潦倒交游在，追随气味长。僧窗有静供，茗碗侑炉香。
0	0	0	0	0	0	0	0	0	0	0	1	哭余知县源善,南安县令尹钱塘，西望冈州路渺茫。谁□□□归梓里，空馀遗爱在桐乡。沽来市酒难□□，□得汀蘋可荐方。欲抚孤棺发长恸，不堪□□□殊方。
0	0	0	0	0	0	0	0	0	0	0	1	子规,一叫一声残，声声万古冤。疏烟明月树，微雨落花村。易堕将乾泪，能伤欲断魂。名缰惭自束，为尔忆家园。
0	0	0	0	0	0	0	0	0	0	0	1	酒醒,野人乱后无归处，惟有尊前似故乡。昨夜流江水亭上，五更酒醒月如霜。
0	0	0	0	1	0	0	0	1	0	0	1	杜鹃花,泪血盈盈欲寄谁，一山红雨向人吹。乡心正在花开日，莫更三更听子规。
0	1	0	0	0	0	0	1	0	1	0	0	长安怀古,祸稔萧墙终不知，生人力屈尽边陲。赤龙已赴东方暗，黄犬徒怀上蔡悲。面缺崩城山寂寂，土埋冤骨草离离。秋风解怨扶苏死，露泣烟愁红树枝。
0	0	0	0	0	0	0	0	0	0	0	1	其四,一见诸贤盖便倾，秋风犹动故乡情。馀生无复重来日，再世何当结弟兄。
1	1	0	0	0	0	0	0	0	0	0	1	花溪春暮,苍苍烟屿西，掩阁卧花溪。春不邀愁去，莺来搅梦啼。他乡三月病，新绿几枝齐。捣药茅檐下，空林日又低。
0	0	0	0	0	0	0	0	0	0	0	1	诏书屯田湖北相土西乡属暑雨中旬转入洪道时雨初霁溪山葱泚如在缙云荆坑道中子规之声相闻属道,沐雨驱车涉败桥，平原渺渺涨江潮。华容葭苇凭谁燎，赤壁艨艟徒自烧。一路规啼情悄悄，九皋鹤唳思摇摇。道东直指松门去，酷似故乡归路遥。
0	0	0	0	0	0	0	0	0	0	0	1	清明席上同史正之姚君宝子昂,浮云雨后自纵横，不待风收放晓晴。百计花期成谩与，一年春色过清明。谁家钻燧罢藏火，何处吹箫犹卖饧。回首故园魂欲断，鸟飞只是片时程。
0	0	0	0	0	0	1	0	0	0	0	1	七夕有怀刘世亨,海城吴叶堕新秋，露坐中庭夜色幽。微月遥随银汉转，清樽不共故人游。曾闻玉殿传灯火，更想瑶台望斗牛。千里相思应未寝，故园南望益离忧。
0	0	0	0	0	0	0	0	0	0	0	1	其二,京国交游已有时，春风偶动故园思。三杯燕市开怀酒，几句都门送别诗。海上仙人休问讯，山东民瘼好诹咨。先茔省罢还朝日，端笏从容奏主知。
0	0	0	0	0	0	0	0	0	0	0	1	谒憨祖肉身,借路还家识故乡，重来顶相露堂堂。天花散满楞伽室，祖席平分曲录床。白氎不留身后线，黄冠休问旧时装。门前溪水西来意，流入空庭味更长。
0	0	0	0	0	0	0	0	0	0	0	1	丁亥(1)九日 其一,海角天涯西复东，十年心事若飘蓬。故园松菊荒芜尽，却向莆阳号醉翁。
0	0	0	0	0	0	0	0	0	0	0	1	登月山宝光寺,月地由来号月山，蜿蜒一径入云关。真成七宝光无定，消受三秋趣以閒。平野色含菁峭外，飞泉声在翠微间。心疑开士幽居处，欲辨残碑藓已斑。
0	0	0	0	0	0	0	0	0	0	0	1	早发新坝,沱水遥通岛，扬帆藉稳流。星摇淮浦夜，月湿海门秋。世难几人在，心灰百计休。时闻南去雁，还动故乡愁。
0	0	0	0	0	0	0	0	0	0	0	1	哭子畏 其一,天道难公也不私，茫茫聚散底须知。水衡于此都无准，月鉴由来最易亏。不泯人间聊墨草，化生何处产灵芝。知君含笑归兜率，秪为斯文世事悲。
0	0	0	0	0	0	0	0	0	0	0	1	分赋得馆娃宫送子吉编修归吴,馆娃宫中花蕊红，美人白纻娇春风。馆娃宫中烟草绿，蝴蝶双飞井栏宿。回首秾华能几时，羡君一舸逐鸱夷。五湖淼淼烟波阔，何处黄金铸范蠡。
0	0	0	0	0	0	0	0	0	0	0	1	答汪然明,微雾独领更幽姿，袖里琅玕今尚持。天下清晖言仲举，平原高会有当时。因思木影苍林直，为觉四泠绣羽迟。便晓故园星剑在，兰皋秋荻已荒靡。
0	0	0	0	0	0	0	1	0	0	0	0	云间怀古（原注：云间，秀州地名。）,薰风短棹水粼粼，老鹤疏林寂不闻。内史祠荒残碣雨，黄门书冷半堆云。猎场斜日分桑坞，驰道秋深走鹿群。寥落一觞谁吊古，渔乡烟景客平分。
0	0	0	0	0	0	0	0	0	0	0	1	边城听角,戍楼鸣画角，寒露滴金枪。细引云成阵，高催雁著行。唤回边将梦，吹薄晓蟾光。未遂终军志，何劳思故乡。
1	0	0	0	0	0	0	1	0	0	0	1	寄朱兵使,西风吹一雁，寒色满萧关。偃蹇三河客，飘零几日还。尘途双白鬓，旅梦半青山。麟阁无消息，空摧游子颜。
0	0	0	0	0	0	0	0	0	0	0	1	归自任家湾,春尽偶然归故园，紫藤花映竹篱门。客中况味多艰苦，为对慈亲不敢言。
0	1	0	0	0	0	0	0	0	0	0	1	戊午诏与弟文战棘闱自惭师衄况有炊臼之梦不能为怀幸故人有荐乡书魁漕闱者良以自慰,霜叶秋风下，寒窗著病身。乾坤为逆旅，岁月转车轮。白首无贤妇，青云有故人。愁怀今日解，漫啜瓮边春。
1	1	0	0	0	0	0	0	0	0	1	1	元夕寄戴比部金溪先生,郎官芋食最宜男，元夜他乡旧俗谙。大有吉祥欣卜茧，尚余风味互传柑。一天春气银蟾丽，百道镫光火凤含。忽忆去年今日事，归帆初卸酒初酣。
0	0	0	0	0	1	0	0	0	0	0	1	九月同赵蒙泉项霜田杨次也泛舟西湖登孤山和蒙泉作二首 其一,清醥盈樽蟹劈黄，故人有约作重阳。啼残枫树鸦翻阵，影拂芦花雁起行。此日烟波还命侣，去年风雨正游梁。回思南北劳劳路，翻怪登高得故乡。
0	0	0	0	0	0	0	0	0	0	0	1	咏柳,烟柳青青叶已齐，半帘红日小莺啼。玉栖人静悲横笛，惟有东风吹向西。
0	0	0	0	0	0	0	0	0	0	0	1	梅花,晓枝开早未多稠，屡嗅清香不忍收。万木已知春尽到，百花常负后来羞。东风也合相和暖，腊雪无端欲滞留。满眼萧疏正堪惜，莫将横笛起人愁。
0	0	0	0	0	0	0	0	0	0	0	1	题翠轩（雍正本，光绪本作竹）,渊明旧隐名栖真，中有栖真闲道人。庐山咫尺脚不到，开轩种竹清且新。我到山中越三宿，似与道人缘分熟。皇恩若许归故乡，拭眼重来看修竹。
0	0	0	0	0	0	0	0	0	0	0	1	从戒坛下至可罗村,坛空松阴阴，山色春更静。风移龙蜿蜿，云散日靓靓。飞襟一里翠，度石双屐冷。娟花不出谷，独对山露醒。芳香路之半，远近自春影。日暮逢归樵，相看在人境。
0	0	0	0	0	0	0	0	0	0	0	1	客寓苏氏小楼,日夕危楼上，凭阑望故乡。淮流山外碧，燕树日边黄。旅梦鱼千里，归心雁一行。坡仙风韵在，时与话高皇。
0	0	0	0	0	0	0	0	0	0	0	1	西风,西风动万里，羁客不禁秋。送雁过关塞，惊尘上戍楼。乍嘶胡马动，谩捲汉旌愁。辛苦防秋卒，黄沙战未休。
0	0	0	0	0	0	0	0	0	0	0	1	登昆山次高陵韵,扪葛攀萝一径微，几年曾此扣禅扉。苍岩笑我行将老，白鸟迎人却更飞。溪月自然能耐晚，山云何事不知归。五湖多少秋风在，欲剪残荷补素衣。
0	0	0	0	0	0	0	0	0	0	0	1	卢岳闲居十韵,扰扰走人寰，争如占得闲。防愁心付酒，求静力登山。见药芳时采，逢花好处攀。望云开病眼，临涧洗愁颜。春色流岩下，秋声碎竹间。锦文苔点点，钱样菊斑斑。路远朝无客，门深夜不关。鹤飞高缥缈，莺语巧绵蛮。养拙甘沈默，忘怀绝险艰。更怜云外路，空去又空还。
1	0	0	0	0	0	0	0	0	0	0	1	次韵君仪风物可爱之什,二月风光着意看，莫思旅食久艰难。林间莺喜绵蛮语，水畔花愁料峭寒。游子牵衣拦道饮，美人携瑟上楼弹。少陵野老谁能继，君有新诗合筑坛。
0	0	0	0	0	0	0	0	0	0	0	1	东村散步有怀张汉州,扶杖村东路，秋来始此回。寒鸦盘阵起，野菊卧枝开。忧国丹心折，怀人雪鬓催。房湖八千里，那得尺书来。
0	0	0	0	0	0	0	0	0	0	0	1	江华海阻风夜泊,江华海上北风狂，仓卒维舟野岸傍。永夜涛声喧独枕，一天雨色撼危樯。倦游可更淹难路，归梦何由到故乡。萍泛栖栖沧海曲，只教鸥鹭笑人忙。
0	0	0	0	0	0	0	0	0	0	0	1	乙丑人日,自怪扶持七十身，归来又见故乡春。今朝人日逢人喜，不料偷生作老人。
1	0	0	0	0	0	0	0	0	0	0	1	次春日述怀韵,南国东风早，莺花动客情。故乡难梦到，羁客易愁生。白发行俱变，丹心秪自明。不知从此去，何处忆韩荆。
0	0	0	0	0	0	0	0	0	0	0	1	东昌途咏一首,程云历绵邈，传河溯盘折。归思日摇荡，芳树转层叠。绣羽异园闻，鲜荑岂栏撷。所玩非故乡，驰心讵可歇。来方季裘寒，旋巳齐纨热。车龙促前晷，镜凤长新雪。理药无端倪，循肤有瘁竭。虽御金樽酒，不解回肠结。
1	1	0	0	0	0	0	0	0	0	0	1	江汉,江汉同流接混茫，萧萧芦荻雁南翔。姓名不到公卿府，泉石喜游君子乡。青眼昔年羞阮籍，白头今日老冯唐。思乡怀古浑閒事，酾酒椎牛兴自长。
0	0	0	0	0	0	0	0	0	0	0	1	题须江驿诗后,归来已负百花期，閒拂尘埃看旧诗。极目平芜二千里，乡心惟有杜鹃知。
0	0	0	0	0	0	0	0	0	0	0	1	横江晓渡怀张如良秀才,挂席指碧山，长洲屡回互。晴霞媚馀鲜，微波淬轻素。隐隐金陵城，苍苍历阳戍。东西界徂川，低昂起中渡。绝流争去心，恋旧淹回顾。乍闻榜人歌，弥切之子慕。念我漂何归，思君美无度。结桂间屏阿，折麻恨歧路。风波一阻长，永矣愁朝暮。
0	1	0	0	0	0	0	0	0	0	0	1	故乡除夜,三百六十日云终，故乡还与异乡同。非唯律变情堪恨，抑亦才疏命未通。何处夜歌销腊酒，谁家高烛候春风。诗成始欲吟将看，早是去年牵课中。
0	0	0	0	0	0	0	0	0	0	0	1	春日观漳源,春晴五马踏郊墟，为爱名泉顾草庐。白露漫溁山径滑，和风轻入柳条舒。一泓伏地来星汉，几派分流到尾闾。忽忆大明湖水曲，故园松竹近何如。
0	0	0	0	0	0	0	0	0	0	0	1	自信,自信平生懒是真，底须辛苦踏春尘。每逢墟落愁戎马，却听风涛话鬼神。浊酒一杯今夜醉，好花明日故园春。长安冠盖知多少，头白江湖放散人。
0	0	0	0	0	0	0	0	0	0	0	1	其二,我生漫道不逢辰，有志愿从屈处伸。半壁山河留义士，十年征战祸庸臣。烟消村市楼台静，雨霁郊原草木新。怕听湖边双燕子，呢喃偏向故园亲。
0	0	0	0	0	0	0	0	0	0	0	1	送张直公归南郑拜省,夫子思何速，世人皆叹奇。万言不加点，七步犹嫌迟。对酒落日后，还家飞雪时。北堂应久待，乡梦促征期。
0	0	0	0	0	0	1	0	0	0	0	1	写竹寄王仲渊,几度相思目断云，乡心无那惜离群。殷勤寄语诸亲旧，衰貌年来似此君。
0	0	0	0	0	0	0	0	0	0	0	1	出郭闻百舌,故园何事最关春，百舌枝头狎众禽。料得万花浑不睡，听渠说尽落星心。
0	0	0	0	0	0	0	0	0	0	0	1	答陆蒙老韵,枕上浮生过半百，短发毵毵霜样白。西溪河上旧家山，岁岁故乡归似客。船头渐进古松门，云是吴筠读书宅。烟云半岭望层楼，鳌顶峥嵘蕊宫窄。有人挂衲归盘陀，棱棱瘦骨真维摩。几年面壁舌不动，忽然拍手赓渔歌。秋来满船载明月，俄惊雨笠仍烟蓑。黄梅渡口水流急，五湖深处任风波。
0	0	0	0	0	0	0	0	0	0	0	1	望夫石,望夫何日归，空闺锁夕晖。石从心内化，人到眼中稀。海月上妆镜，山荔长春衣。巫山云雨梦，空伴楚王飞。
0	0	0	0	0	1	0	0	0	0	0	1	见市上有卖海棠者怅然有感,连年踪迹滞江乡，长忆吾庐万海棠。想得春来增艳丽，无因归去赏芬芳。偶然担上逢人卖，犹记樽前为尔狂。何日故园修旧约，剩烧银烛照红妆。
0	0	0	0	0	0	0	0	0	0	0	1	其二,明时官府初无事，下走非才自觉忙。奔走尘埃竟何补，故园松菊久应荒。
0	1	0	0	0	0	0	0	0	0	0	0	潼关失守哭参政舒噜杰存道,十月三日天地昏，将军扼贼死辕门。火飞华岳三关破，血浸秦川万马奔。望越伍胥方抉目，战箕先轸不归元。北风吹尽英雄泪，倚剑悲歌一怆魂。
0	0	0	0	0	0	0	0	0	0	0	1	山楼对雨却寄京国诸同人,古情脉脉终何极，老鬓萧萧不耐秋。八月关河横暮色，四山风雨入危楼。残书过眼愁深解，荒稼侵寒任晚收。好我故人休系念，知吾身世付虚舟。
0	0	0	0	0	0	0	0	0	0	0	1	其三,故园春色常年早，红紫知他破几苞。压帽花枝如可折，折花手版直须抛。
0	0	0	0	0	0	0	1	0	0	0	1	过益阳渡,别肠刺刺弓弦急，展转车轮不停息。正尔天涯忆故乡，一行过雁烟中没。益阳渡头白发翁，野店压酒松花浓。上船露坐待明月，月色正与家山同。人生进寸还退尺，塞马既亡仍复得。洛阳年少谪长沙，白也曾为夜郎客。徐卿徐卿吾故人，寒谷偶被阳春恩。此时应有还家梦，稚子壶觞正候门。
1	1	0	0	0	1	0	0	0	0	0	1	其二,阴晴冷暖难凭据。记得春来无觅处。一宵寒色满清都，疑是春光来便去。频年老向他乡住。百岁光阴能几误。暗中春梦惯欺人，雪断花明春已暮。
1	1	0	0	0	0	0	0	0	0	0	1	端午日（少作）,悠悠南北各天涯，欲望乡关眼已花。忆得亲庭谁共语，应怜游子未还家。
0	0	0	0	0	0	0	0	0	0	0	1	读项羽纪,鹿走荒郊壮士追，蛙声紫色总男儿。拔山扛鼎兴何暴，齿剑辞骓志不移。天下不闻歌楚些，帐中唯见叹虞兮。故乡三户终何在？千载乌江不洗悲。
0	0	0	0	0	0	0	1	0	0	0	0	彭城怀古,江淮北上古徐州，城下黄河日夕流。烟火万家连兖豫，舳舻千里向燕幽。春风草长王孙路，夜月尘迷燕子楼。驿畔孤坟碑废久，行人指点说留侯。
0	0	0	0	0	0	0	0	0	0	0	1	夏日江村闲游二首 其一,乡园惟旧业，凫鸭自为家。宅比岷阳近，田依杜曲斜。回堤侵芋叶，荒渚带蕉花。愧谢纶竿叟，江烟度岁华。
1	0	0	0	0	0	0	0	0	0	0	1	江上早发,苍苍汀雾起，何处望高城。游子晓初发，居人寒未耕。犬鸣林月落，鱼跃浦风生。已有先行者，烟中闻棹声。
0	0	0	0	0	0	0	0	0	0	0	1	白首,白首归来老故园，索居情味更堪论。关河悠邈梦魂到，亲旧凋零书札存。身病自怜诗思退，家贫客笑酒醅浑。昏昏只欲投床睡，儿劝孙扶强出门。
0	0	0	0	0	0	0	0	0	0	0	1	次河源水口步月河上村作,击汰逾南岸，东流汇清泚。人烟动欲喧，客饭行渐止。山沈古县绿，日落野沙紫。榕枝低护塔，楝叶远成里。危樯蚌席家，细草渔镫涘。河声吼遥夜，月色明峛崺。维艄择塘汎，结袜寻墟市。散步踏蟾光，一一银滩徒。松乾星射屋，石转云迷水。天睡雪半镕，地阔风尤起。微闻宿鸟呼，冰心满芳沚。
0	0	0	0	1	0	0	0	0	0	0	1	古北口奏报得雨,前夜雷声西北多，飞章喜报霈滂沱。皆吾民也皆吾土，慰彼愁兹愁若何。
0	0	0	0	0	0	0	0	0	0	0	1	闻早蝉,落日早蝉急，客心闻更愁。一声来枕上，梦里故园秋。
1	0	0	0	0	0	0	0	0	0	0	1	十七夜月,秋色连宵隔凤城，羁人恋月转多情。开尊少倩华灯待，倚槛旋看皓魄生。红叶满江游子梦，碧云何处玉箫声。风涛未定明朝事，便欲浮槎问太清。
0	0	0	0	0	0	0	0	0	0	0	1	其二,经时山川浪跋履，半夜衣裳时倒颠。尘土最能催白首，风波祇会送流年。寂寥彭泽门栽柳，萧洒东林社结莲。语及故乡归未得，看云步月欲忘眠。
1	0	0	0	0	1	0	0	0	0	0	1	其七,畹兰未必因香折，湖象多应为齿焚。兼济直饶同巨楫，自由何似学孤云。秋深栎菌樵来得，木末山鼯梦断闻。闲凭竹轩游子过，替他愁见日西曛。
0	0	0	0	0	0	0	1	0	0	0	1	陕下怀归,故园何处在，零落五湖东。日暮无来客，天寒有去鸿。大河冰彻塞，高岳雪连空。独夜悬归思，迢迢永漏中。
1	0	1	1	1	0	0	0	0	0	0	1	夹马营大风,不知游子意，正切故乡情。飘飖自南北，飒飁乱噌吰。撼树动地轴，飞沙迷日晶。急流江故逆，去棹布频横。前途劳问讯，舟子重论评。触日白云舞，漫空红雨倾。燕衔泥不度，鹊托杪偏惊。高阁心疑动，危峰势若撑。人间因苦乐，天道任虚盈。宋祖龙飞地，高皇虎脱婴。百年两陈迹，双眼独分明。更发斜阳里，浮萍是此生。
0	0	0	0	0	0	0	0	0	0	0	1	东平官舍,晓鞭驿马入东州，瘦骨棱嶒怯素秋。天地不仁人去国，江山如待客登楼。市沽鲁酒难为醉，座咽胡笳易得愁。日暮凭阑穷目力，一行征雁塞边头。
1	0	0	0	0	0	0	0	0	0	0	1	丁未九日,笑折茱萸宴友朋，艰虞历尽总难胜。酒从此日殊方醉，山向明年故国登。白露黄花秋冉冉，碧云红树晚层层。仲宣回首思乡切，更觉清霜两鬓增。
0	0	0	0	0	0	0	0	0	0	0	1	忆南窗下松桂,山窗寂寂掩双扉，松桂无人客至稀。不是子规啼不到，故园虽好未成归。
0	0	0	0	0	0	0	0	0	0	0	1	送王孝廉归柳州兼寄刘司理,风尘漂泊始龙城，岁月长悬旧友生。拙宦积薪殊未达，故人怀璞晚初成。比年抚字能为政，阖郡循良并有声。问讯江头曾种柳，并州他日总多情。
1	1	0	0	0	0	0	0	0	0	0	1	九日雨中言怀,糕果盈前益自愁，那堪风雨滞刀州。单床冷席他乡梦，紫榝黄花故国秋。万里音书何寂寂，百年生计甚悠悠。潜将满眼思家泪，洒寄长江东北流。
0	0	0	0	0	0	0	0	0	0	0	1	登君山,霜染柔岚色更新，扶筇还共步嶙峋。地因朱履仍留姓，客有银樽岂道贫。雪色满天催去棹，江声一路送归人。长松翠竹重相见，多谢青山不厌频。
0	1	0	0	0	0	0	0	0	0	0	1	其二,白日澹澹沉黄河，清霜入水同流波。行人早行过滹沱，心思故乡悲如何。马足冻折车婆娑，辛勤慰悦徒旅多。前飞鹙鸧后鴐鹅，荒城投泊愁网囮。城边当垆双绿螺，入门便酌金叵罗。秋风野池吹朱荷，酌酒不饮当听歌。歌成一曲新阳阿，听之双泪同沿涡。少年苦贫但搓挪，何为远行心烦苛。
0	0	0	0	0	0	0	0	0	0	0	1	游智者寺,一径萦迂上翠微，乱红无数扑人衣。匆匆来往成何事，不似山禽自在飞。
1	0	0	0	0	0	0	0	0	0	0	1	滹沱河,夙驾违镇都，客行有前期。蓬飞岁将晏，恨恨临高岐。长河动我前，夹岸流水澌。需次向晨渡，马鸣游子悲。天寒野无人，世梗道路疑。岂无故乡怀，辛苦曷得辞。贫贱本吾分，险艰庸自持。嗟哉云台勋，千载今得知。
1	0	0	0	0	0	0	0	0	0	0	1	桃村寄题三首 其二,白云深处锦成堆，游子逢春定一来。会得四时春不断，桃村何日不花开。
0	0	0	0	0	0	0	0	0	0	0	1	社日即事,社公雨过稻花香，过了中秋早晚凉。正是故园新酒熟，橙脐微绿蟹脐黄。
0	0	0	0	0	0	0	0	0	0	0	1	寄顾仲明教授,长忆青华翠色寒，北窗对酒几同看。鼎煎浦口罾鱼白，盘簇檐头树果丹。来往正期娱晚景，乱离俄叹失清欢。故乡回首江山异，落日闽南独倚阑。
0	0	0	0	0	0	0	0	0	0	0	1	樊司马草堂雪霁歌,太白楼前风猎猎，骠骑营中冻旗立。岱岳晨光结作霞，绿野云开雪在沙。司马碧油寒未起，日射辕门虎士喜。新从淮蔡破虏归，拟将银甲天河洗。节钺时闻丹壑游，林间散骑卸吴钩。飞尘一道连清济，中使西来为赐裘。
0	0	0	0	0	0	0	0	0	0	0	1	浮家,旅食宁长策，浮家岁又更。九州难铸错，一事竟无成。豹变何年雾，鸥寒旧日盟。故乡垂钓处，归梦记分明。
0	0	0	0	0	0	0	0	0	0	0	1	题自画南塘西南一角图,一树垂垂午荫凉，楼扉开处俯南塘。不夸万里昆仑水，清艳沧浪是故乡。
0	0	0	0	0	0	1	1	0	0	0	1	夜泊官塘见新月,落日长川暝，孤舟独客愁。若为今夜月，不是故园秋。片影悬珠斗，微光下玉钩。心期明镜满，指日大刀头。
0	0	0	0	0	0	0	0	0	0	0	1	腊日晚过杨①村写望,万里溪光一望穿，潜鱼世界白鸥天。若为移得溪光去，落日茅斋相对眠。
0	0	1	0	0	0	0	0	0	0	0	0	登友人山阁,一阁阴森外，频生静者机。磬声奔竹涧，灯影恋柴扉。杖履情相得，眠餐事不违。栖寻敦旧约，夕露照微微。
0	0	0	0	1	0	0	0	0	0	0	1	秋日偶书,风云霄汉滥齐竽，四十行藏漫守株。官舍酒醒黄菊梦，乡心天远白鸿书。沾衣尘土如相觅，触物舟航自不虚。势利满前消未得，欲招山鬼共揶揄。
0	0	0	0	0	1	0	0	0	0	0	1	送沈翔,江上西风一棹归，故人此别会应稀。清朝尽道无遗逸，当路谁曾访少微。谩有才华嗟未达，闲寻鸥鸟暂忘机。临岐不用空惆怅，未必新丰老布衣。
0	0	0	0	0	0	0	1	0	0	0	1	冬日怀玉少时客荣河,醉倚高台旧酒楼，故人西望隔蒲州。君归故里犹为客，我对寒云始欲愁。燕塞九秋凉雨落，汾河十月断冰流。青毡未必能谐世，索寄双鱼不自由。
0	0	0	0	0	0	0	0	0	0	0	1	次韵顾天锡九日病起,重来不是旧刘郎，篱菊都从病里黄。小院入愁双杵外，故乡归梦一灯傍。诗家供给山当户，客鬓侵陵树着霜。明曰也须扶杖出，呼童巳制锦为囊。
0	0	0	0	0	0	0	0	0	0	0	1	其二,故乡别后今八载，百载能堪得几回。梦里菟裘归有计，到家烦报水边梅。
1	1	0	0	0	0	0	0	0	0	0	1	晚夏夜简程至,中夕坐清簟，繁星时复流。扇声微变暑，井气忽生秋。为客方经楚，思乡欲上楼。云山殊未返，相顾两悠悠。
0	0	0	0	0	0	0	0	0	0	0	1	其三,见雁忆故乡，闻蛩思织妇。笑语是谁家，声逐微风度。
1	0	0	0	0	0	0	0	0	0	0	1	直禁咏怀,南山松柏幽，北山烟雾深。游子暮何之，庭树生秋阴。归云度遥峰，宿鸟横前林。幽怀杳不极，清风吹我襟。
0	0	0	0	0	0	0	0	0	0	0	1	系舟京口岸行赴金陵,征途浑忘故园情，江上维舟杖策行。一路青山连白下，却思今日是清明。
1	0	0	0	0	0	0	0	0	0	0	1	次韵跂蹈登护法院澄心亭,昔泊铜陵县，重来迹可寻。洞岩一指顾，花谷记登临。岁月回秋棹，江湖入醉襟。鱼篮腥邑市，俚语杂山禽。紫笋抽姜圃，朱丸缀柿林。长官誇乐岁，游子足悲吟。眺望春思曩，疏慵老叹今。篷窗把书卧，空此望澄心。
0	0	0	0	0	0	0	0	0	0	0	1	其三,岁岁生儿女，今冬复惠芳。双双初设帨，一一始扶床。卖犬知他日，乘鸾定故乡。无令悲远嫁，骨肉日相望。
0	0	0	0	0	0	0	0	0	0	0	1	归故园二首 其一,坐叨厚廪傍吾家，此去吾家百里赊。圣主恩深难报处，四时得看故园花。
1	0	0	0	0	0	0	0	0	0	0	1	其二,范宰不买名，弦歌对前楹。为邦默自化，日觉冰壶清。百里鸡犬静，千庐机杼鸣。浮人少荡析，爱客多逢迎。游子睹嘉政，因之听颂声。
0	0	0	0	0	0	0	0	0	0	0	1	前在海上见会稽徐僧佣所作《九老》诗，意警词练，因仿为之，并限其韵 其一 （限征字）老将,百战归来贼已平，君王推毂又专征。三朝元老军司命，万里穷边虏乞盟。帐下偏裨新节钺，寰中颇牧旧威名。卅年鞍马头如雪，解甲封侯喜罢兵。
0	0	0	0	0	1	0	0	0	0	0	1	送张养正都宪,先生原将种，东观早蜚英。统制新衔命，羌胡已识名。岂为投笔叹，暂作请缨行。沙草关南戍，旌旗塞下营。背人时草檄，入幕夜谈兵。文武真兼济，忠勤定有成。战袍团绣廌，介马粲朱缨。意气吞群羯，勋庸播两京。百年今故典，万里此长城。宵旰忧心泰，边陲指日清。关张非俊杰，韩范本儒生。佩得黄金印，归来谢圣明。
1	1	0	0	0	0	0	0	0	0	0	1	其十,浆调紫蔗宜新压，葖絮红糟已惯尝。在任久居谙土俗，方音食性逐他乡。
0	0	0	0	0	0	0	0	0	0	0	1	和林士济移居诗用陶韵 其二,元亮千秋韵，曾有移居诗。逸响嗣坡公，而君复和之。移居白鹤观，动我故乡思。竹柏影参差，翛翛明月时。月明藻荇横，清斋还若兹。似吾两人閒，坡公不我欺。
1	0	0	0	0	0	0	0	0	0	0	1	题《望云图》,白云常在山中见，怕入征途游子心。安得与云共归去，山中怡悦蔼然深。
0	1	0	0	0	0	0	0	0	0	0	1	送迁客,万里潮州一逐臣，悠悠青草海边春。天涯莫道无回日，上岭还逢向北人。
0	0	0	0	0	0	0	0	0	0	0	1	感怀,回首沧桑已数番，感怀无尽又何言。悲看世路皆危壑，喜共家人在故园。笔底有心神自远，来年多难骨犹存。连章句弗矜佳丽，风雅于今止一痕。
0	0	0	0	0	1	0	1	0	0	0	1	其十九,道逢故乡客，遗我鲛人绡。万里赠文绮，故心终不遥。冰蚕剧火鼠，九夏风飙飙。值此苦寒月，裼裘扬鼲貂。物珍时不遇，感激奏长谣。
1	0	0	0	1	0	0	0	0	0	0	0	春怨,金鸭香消欲断魂，梨花春雨掩重门。欲知别后相思意，回看罗衣积泪痕。
1	0	0	0	0	0	0	0	0	0	0	1	思乡,屈指光阴春复秋，乡心国思两牵愁。行云流水无情思，每到花时不上楼。
0	0	0	0	0	0	0	0	0	1	0	1	其二,岁律催迟暮，乡心适遁潜。子鹅春饼细，香菜晚羹甜。茅岫山云合，桐湾客路淹。幽栖如可卜，囊罄亦何嫌。
0	0	0	0	0	0	0	0	0	0	0	1	石沟,盐井黄沙迷白草，石沟残日下荒山。烽烟暂喜连朝息，旌节遥从万里还。秋早兵戈屯塞上，风高鼓角动云间。西陲诸将今非昔，胡虏无劳数扣关。
0	0	0	0	0	0	0	0	0	0	0	1	其三,白云千里故园心，海上青山辨武林。燕雁度江天渺渺，吴枫接岸日阴阴。
0	0	0	0	0	0	0	0	0	0	0	1	寄城南诸友,十年回首论交地，万地閒情入望初。阙下每闻乡国事，灯前重简故人书。红尘满路看羸马，芳草经春想旧庐。出处祗今何处是，欲从南谷问华胥。
1	0	0	0	0	0	0	0	0	0	0	1	其二,坐客三珠秀，王孙玉树高。酒宁关尔辈，山合对吾曹。游子家何定，将军战未鏖。相逢莫相失，群盗正如毛。
0	1	0	0	0	0	0	0	0	0	0	1	菊,雪菊金英两断肠，蝶翎蜂鼻带清香。寒村宿雾临幽径，废苑斜晖傍短墙。近取松筠为伴侣，远将桃李作参商。年来病肺疏杯酒，每忆龙山似故乡。
0	0	0	0	0	0	0	0	0	0	0	1	其二,地上苦寒非故乡，天明屋底满衾霜。起来欲把吟须撚，冻断浑无一寸长。
1	0	0	0	0	0	0	0	0	0	0	1	赠韩退之,九疑峰畔二江前，恋阙思乡日抵年。白简趋朝曾并命，苍梧左宦一聊翩。鲛人远泛渔舟水，鵩鸟闲飞露里天。涣汗几时流率土，扁舟西下共归田。
0	0	0	0	0	0	0	0	0	0	0	1	忆故人,恨别秦淮水，思君梦过桥。文章空白下，道义立清高。贫病劳相恤，衰颓幸见招。今年花甲遍，乡信转迢遥。
0	0	0	0	0	0	0	0	0	0	0	1	得周伯恬书检授学博,惭愧阳湖老斲轮，青毡还汝自由身。缄书远道来相慰，欲挽衰颜作好春。得意鹓鸾争健举，故乡鱼鸟颇疑嗔。吴趋越峤乌藤路，剩喜间官作主人。
0	0	0	0	0	0	0	0	0	0	0	1	寄岳阳庞推官四首 其一,君因谪宦留南郡，予亦罢官归故乡。同是凤凰池上客，江湖千里转堪伤。
1	1	0	0	0	0	0	0	0	0	0	1	其二,相逢归雁话悲酸，此日他乡欲住难。到此羡君归计早，稻粱犹得慰天寒。
0	1	0	0	0	1	0	0	0	0	0	1	其九,死者已矣存者散，故园惆怅不胜春。谏争袁盎新承召，坐啸孙登乐守贫。往事悠悠同逝水，诸公衮衮共扶轮。杜陵流落江湖久，老向人间逐后尘。
1	0	0	0	0	0	0	0	0	0	0	0	扬州怀古十六首 其一,邗水滔滔日夜流，珠歌翠舞古扬州。伤心怕问南朝事，璧月琼花总惹愁。
0	0	0	0	0	0	0	0	0	0	0	1	刘农伯过访静公适至谈论甚快别后有诗见寄依韵答和,晓月犹悬玉一弯，蓬门无客昼常关。故人方喜骑驴到，邻叟俄逢弭策还。世事共悲渊底日，乡心对语梦中山。何时双桨桑阴下，与子追随十亩閒。
0	0	0	0	0	0	0	0	0	0	0	1	桑乾岭（开平第三集，辛酉。）,兹山西北来，旋转十二雷。昔人望乡处，生别何崔嵬。我来坐绝顶，云汉森昭回。出日腾金钲，积露流银台。长空不受暑，雪花散皑皑。毡车引绳过，屈曲肠九回。微踪愧三至，南望心低回。长风马耳迅，何当赋归来。
0	1	0	0	0	0	0	1	0	0	0	1	望归吟,塞云一抹平如截，塞草离离卧榆叶。长城窟深战骨寒，万古牛羊饮冤血。少年锦带佩吴钩，独骑匹马觅封侯。去时只道从军乐，不道关山空白头。北风吹沙杂飞雪，弓弦有声冻欲折。寒衣昨夜洛阳来，肠断空闺捣秋月。年年岁岁望还家，此日归期转未涯。谁与南州问消息，几时重拜李轻车。
0	1	0	0	0	0	0	0	0	0	0	1	哭周记室,万里一羁臣，悲歌楚水春。漫期重会面，竟作永伤神。主祭唯孤侄，收诗有故人。独挥闻笛泪，斜日下西邻。
0	0	0	0	0	0	0	0	0	0	0	1	孤村,少年误计落人间，晚卧孤村日掩关。小室易温炉火省，幽窗常暗架书闲。梅横篱落春初动，云闹川原雪尚悭。欲唤一藤同胜践，恨无杰句压溪山。
0	0	0	0	0	0	0	0	0	0	0	1	其六,青云纷四极，不翳明月光。高台一以眺，远思从苍茫。鸿鹄在中泽，岂为谋稻梁。神哉蛟龙志，尺渎宁终藏。丈夫志四海，廖廓相翱翔。朝游过昆仑，夕游略扶桑。无学儿女仁，白首恋故乡。
0	0	0	0	0	0	0	0	0	0	0	1	泊豫章漫怀,十年惭小草，两度豫章游。胜概开吴楚，寒光望斗牛。人今谁下榻，赋自儗登楼。欲寄乡心去，长江但北流。
0	0	1	0	0	0	0	0	0	0	0	1	被难之日尚挟钞本秘书数册恐其穷搜因预探而出之,秘书几卷出怀中，委向泥沙黯淡同。过目云烟皆幻物，惊心文字亦飘蓬。青毡无计偕归岭，白袷何由再御风。若使上林徵著作，茂陵词赋故园空。
0	0	0	0	0	0	0	0	0	0	0	1	客舍喜郑三见寄（一作访）,客舍逢君未换衣，闭门愁见桃花飞。遥想故园今已尔，家人应念行人归。寂寞垂杨映深曲，长安日暮灵台宿。穷巷无人鸟雀闲，空庭新雨莓苔绿。北中分与故交疏，何幸仍回长者车。十年未称平生意，好得辛勤谩读书。
0	0	0	0	0	0	0	0	0	0	0	1	五日松江道中,积水云间杳，轻帆雨后孤。红巾横道路，白发滞江湖。客梦遥惊鹤，乡心欲问鲈。干戈正满眼，空对辟兵符。
0	0	0	0	0	0	0	0	0	0	0	1	其二,一第添怃悴，似君遭遇稀。杜门先业废，乞禄壮心违。歌管移山棹，湖光上客衣。浪游装苟足，叩我故园扉。
0	1	0	0	0	0	0	0	0	0	0	1	其二,扁舟欲发意何如，回望乡关万里馀。谁识此情肠断处，白云遥处有亲庐。
0	0	0	0	0	0	0	0	0	0	0	1	登大峰山,一径盘桓上碧峰，桃花岩畔扣仙宫。微风不动坛边树，北斗频悬石上松。龙出洞云浮槛白，鸡鸣海日射窗红。游人咫尺青天近，历历溪山在眼中。
1	0	0	0	0	0	1	0	0	0	0	1	其四,蟾溪溪头潮没沙，游子十载未归家。柴门春老荔枝树，茅屋风吹卢橘花。林下举杯闻鸟雀，柳阴摇艇卖鱼虾。不知蓬鬓沧江上，谁遣清吟负岁华。
0	0	0	0	0	0	0	0	0	0	0	1	闻望之买马促装以诗留之,闻君买马冲宵发，正为慈颜在远京。已喜尺书前日至，不妨旌节隔年行。故乡岁暮难为别，长路天寒益系情。拟办盘餐留暂住，况逢风雪阻严程。
0	0	0	0	0	0	0	0	0	0	0	1	重寓准提精舍感赋,客有风尘者，飘然天地中。重来沧海上，直在故园东。芳草映华发，孤云覆断蓬。精蓝诸品净，独与旧时同。
0	1	0	0	0	0	0	0	0	0	0	0	怀越中兼示山阴诸明士,厌见人境喧，清游忆灵越。东南千万山，浮青满寥泬。从来鉴中景，形胜人间绝。月湛换鹅溪，云起藏书穴。客子若飘蓬，遽与故人别。尺素未及通，芳草已云歇。所悲行路难，俯仰损名节。鸣雁欲东飞，寄语谢明月。
0	1	0	0	1	0	0	0	0	0	0	1	使日本,使节偏惊物候新，异乡踪迹任浮沉。张骞槎上天连海，徐福祠前草自春。眼为感时垂泪易，身缘许国远游频。故园几树垂杨柳，应向东风待主人。
0	0	0	0	0	0	0	0	0	0	0	1	羽林郎,从军少年场，富贵归故乡。一拜羽林骑，鞍马自生光。
0	0	0	0	0	0	0	0	0	0	0	1	送定西侯总戎北征,手提金印下龙荒，九月边城草木黄。随处建牙分战士，刻期舆榇得戎王。风吹汉月笳声远，霜拂胡云剑气长。拟听玉关驰露布，泰阶那复候天狼。
1	1	0	0	0	0	0	0	0	0	0	1	其三,祖客饯将归，游子怀往路。我何长叹嗟，徘徊独延伫。远游背乡里，逢故即色喜。况是人中龙，五载久知己。会面虽有时，仓卒情难已。明月沈深渊，茝兰散江涘。抚躬还自伤，衰年逝如矢。同气而远离，思心从此起。
0	0	0	0	0	0	0	0	0	0	0	1	其二,渭水天边树，黄河日暮流。春来千里外，知尔故乡愁。
0	1	0	0	0	0	0	0	0	0	0	1	其二,驿舍旗亭各渺漫，临风踠地倩人看。阳关唱后多伤别，长笛吹来不耐寒。逝水遥怜随落叶，柔条谁复系离鞍。天涯岁晏乡心苦，折赠空嗟道路难。
0	0	0	0	0	0	0	0	0	0	0	1	感兴 其一,又见荷开满故园，夙红昨紫俨然存。画梁飞燕前身赵，曲槛歌莺阿姊樊。
0	0	0	0	0	0	0	0	0	0	0	1	其九,庾鲍才华在，初唐汝更新。梅花金管女，木叶铁衣人。一别鲈香水，重看凤阙春。故园知己得，勿复怨沉沦。
1	0	0	0	0	0	0	0	0	0	0	1	其三,游子魂无忆故乡，一身天地任茫茫。车前素旐悠扬去，犹带西台御史霜。
0	0	0	0	0	0	1	0	0	0	0	0	赠王持翰掾河南都司兼寄黄伴读体方,三年京国独相知，远别那堪对酒卮。淮浦好山晴似画，汴堤新水绿如漪。春风洛下堪携酒，夜雨辕门好赋诗。我忆故人黄伴读，为言千里重相思。
0	1	0	0	0	0	0	0	0	0	0	0	晚投朱村谒先君子研亭公墓,孤村薄暮色苍茫，独上篮舆入断冈。列岫远供青玉案，回溪斜护白云乡。残碑一片埋荒草，悲泪双眸洒夕阳。先德不凋传后日，松楸曾见畏寒霜。
0	0	0	0	0	0	0	0	0	0	0	1	刘端父御史见和初到济南诗次韵荅之,少日居多隐遁情，微官犹喜得山城。腹中洞视浑无物，身外何因更有名。忽忆放船苕水去，终期背郭草堂成。故乡一别三千里，看见池塘草又生。
0	0	0	0	0	0	0	0	0	0	0	1	其十九,皎皎罗帷月，揽之有馀辉。寤言守长夜，依依未能归。故乡无不可，道路亦何为。客行各有怀，谁知我心悲。出门一以望，浩荡沾裳衣。
0	0	1	0	0	0	0	0	0	0	0	0	雨,久晴忧不雨，既雨愁顿晴。昧爽风雨作，慰惧还交并。欹枕那能眠，披衣步中庭。须臾风让云，震雷虩虩鸣。蹄涔已稍积，檐注旋如倾。虫虫气乍解，每每原可耕。犹祝远近沾，伫待封事呈。我尝嗤世人，率多望蜀情。当局转自蹈，徘徊空倚楹。
1	1	0	0	0	0	0	0	0	0	0	1	答赵壶石象山松下见怀原韵,别后桃花几遍开，旧题石壁长莓苔。屋梁月落天南北，山路云深梦往来。幽洞尚留寻胜屐，故人多负出群材。须眉空向他乡老，好护新松待我回。
1	1	0	0	0	0	0	0	0	0	0	1	闰月朔日偶成,作客偏逢闰，乡心似酒浓。魇多添呓语，金尽驻愁容。室有嗷嗷口，书稀短短封。思忧尚无暇，一任笑乖慵。
1	0	0	0	0	0	0	0	0	0	0	1	宜春道中,路转溪回几曲村，溪头流水去浑浑。农忙野叟朝耕陇，蚕老人家昼掩门。游子漫怜春色晚，故园应想绿阴繁。归欤屈指无多日，夜雨团栾酒一尊。
0	0	0	0	0	0	0	0	0	0	0	1	徐河舟中值雪,危樯夹橹过河干，沙岸谁将玉屑摊。舟子尽如披鹤氅，天孙应是剪冰纨。一江夜色清偏绝，十里山容画亦难。可恨独吟身在客，若为移得故乡看。
0	0	0	0	0	0	0	0	0	0	0	1	浔阳春三首（元和十二年作） 春来,春来触地故乡情，忽见风光忆两京。金谷蹋花香骑入，曲江碾草钿车行。谁家绿酒欢连夜，何处红楼睡失明。独有不眠不醉客，经春冷坐古湓城。
1	0	1	1	0	0	0	1	0	0	0	1	秋征,修途错昏昼，曜灵匿朱光。鸟雀夜各归，游子独迷方。征途递隐见，落落参与商。前驱入谷底，后乘超山阳。沮洳见虎迹，诘屈惊羊肠。洪流屡崩岸，欲济无津梁。徒怀千金瓠，未享五馈浆。娟娟繁华子，鼎食坐高堂。王生驱九折，临路独慨慷。
0	0	0	0	0	0	0	1	0	0	0	1	老人村,憔悴应怜范叔寒，南北东西万里谪。朱颜荏苒变黎黑，走遍天涯常是客。
1	0	0	0	0	0	0	0	0	0	0	1	瞻峄亭次欧阳圭斋先生韵,黄栋河西一草亭，峄山相对两峰青。云浮鲁观无今古，石刻秦文似日星。游子临流方叹逝，醉翁行路巳劳形。亦知仁者偏多寿，何必丹丘住福庭。
0	1	0	0	0	0	0	0	0	0	0	1	奉母避难至中村符征岩茂才宅感赋,白云深处托慈闱，到此穷人得所归。避地敢劳歌夏屋，循陔犹幸近春晖。孔融任侠交情重，公瑾升堂古道稀。不觉欢留五晨夕，两家情意尚依依。
1	1	0	0	0	0	0	0	0	0	0	1	除夜,暮景流年速，寒灯照夜长。艰危仍薄宦，时序更他乡。雪暗吴宫下，春归越峤傍。明朝对佳节，无处觅椒觞。
0	0	0	0	0	1	1	0	0	0	0	1	雨夜忆故山与翊圣,柳色莺歌别凤池，春山寒雨夜相思。如何客舍青灯里，却忆春山惆怅时。
0	0	0	0	0	0	0	0	0	0	0	1	送韦侍御湖南幕府,执宪随征虏，逢秋出故关。雨多愁郢路，叶下识衡山。地远从军乐，兵强分野闲。皇家不易将，此去未应还。
0	0	0	0	0	0	0	0	0	0	0	1	送王仲山副使重往秦中,匣中宝剑夜有声，萧萧班马门前鸣。天明未明出门去，春风吹度平凉城。平凉城北将军树，旧是使君停骑处。十年摧抑今复来，岁月苍茫感行路。丈夫志愿乐长征，入海真能掣大鲸。自怜苦被儒冠误，不得从君万里行。
0	0	0	0	0	0	0	0	0	0	0	1	江村暮景,远近山光淡，苍茫树色微。贪閒人睡早，恋食鸟归迟。蛇虎纵横出，蚊虻散乱飞。晓看红日上，又是大明时。
0	0	0	0	0	0	0	0	0	1	0	1	江村题壁,沙岸竹森森，维艄听越禽。数家同老寿，一径自阴深。喜客尝留橘，应官说采金。倾壶真得地，爱日静霜砧。
0	0	0	0	0	0	0	0	0	0	0	1	登天寿山一首,匹马千峰晓度关，相逢俱是紫宸班。帝宫阊阖开今日，天柱华夷见此山。万里鸿归沧海路，七陵龙护白云间。汉家原庙松楸古，夜夜西风吹佩环。
0	0	0	0	0	0	0	0	0	0	0	1	其四,乱竹残烧外，寒山归鸟边。春光生雪后，客思起灯前。世路空双鬓，花开又一年。不堪望乡处，孤剑倚长天。
0	0	0	0	0	0	0	0	0	0	0	1	东村二首 其一,野人知我出门稀，男辍锄耰女下机。掘得茈菇炊正熟，一杯苦劝护寒归。
0	0	0	0	0	0	0	0	0	0	0	1	舟晚,日日征桡傍水滨，离家渐远梦无因。乡心只对江南岸，隐隐秋山白屋贫。
0	0	0	0	0	0	0	0	0	0	0	1	乡人杨用甫成家于彼，载酒相劝，因书,乡语耳边熟，闻之喜入神。谁知穷域外？亦有故乡人。儿女皆椎髻，乡闾自睦姻。一樽邀共酌，尚觉此情真。
1	0	0	0	0	0	1	0	0	0	0	1	其九,拟学坡公馈岁诗，花笺何处寄相思。阳和未老貂先敝，暖气初回鸟竟知。游子情怀随地远，天家雨露及时施。小儒莫献升平颂，幸傍龙楼睹上仪。
0	1	0	0	0	0	0	0	0	0	0	0	哭同邑何先生敬修因追悼曾侍郎得之,前年祖送曾礼部，此日又吊何先生。文章传世如不死，德义持身俱可贞。五桥流水自呜咽，翠屏落月犹凄清。哀歌一曲别千古，二老有知那忍听。
0	0	0	0	0	0	0	0	0	0	0	1	独归,吏散独归迟，西庭欲暮时。猫戏风捲叶，鸡坐雨横枝。白雪谁能和，清觞谩自持。故园秋色早，回首意兼悲。
0	0	0	0	0	0	0	0	0	0	0	1	其十五,九日登高处，西山最上头。乡关疑在眼，云物不胜秋。鼓角侵胡塞，烽烟绕汉州。穷边多老将，念尔未封侯。
1	1	0	0	0	0	0	0	0	0	0	1	其二,三月古松州，春风亦似秋。天涯游子泪，寒食异乡愁。麦饭思先垄，棠梨忆故丘。浮名还自累，归计更谁由。
0	0	0	0	0	0	0	1	0	0	0	0	赋西淙瀑布得断字,苍山七百亩，主人新买断。于时积雾开，素瀑挂青汉。泠泠瑟初铿，璀璀珠乍贯。久晴雨瓢翻，忽暖冰柱泮。恍如白浪涌，翔舞下凫雁。又疑黄河决，禜祭沉玉瓒。不然蟒出穴，或是虹吸涧。客言下有潭，龙伏不可玩。攫拿起云气，喷薄苏岁旱。平生爱奇心，欲此筑飞观。沿流踏浅清，陟巘腾汗漫。低头拜主人，分我华山半。
0	0	0	0	0	0	0	0	0	0	0	1	登西塞山访张志和遗迹,晚登西塞山，翛然出林薄。诸峰自南来，兹岭独岝?。攀援上萝磴，翠微搆兰若。清梵悬香林，法鼓时间作。零雨飘岩阿，残云卧松阁。缅怀玄真子，雅志甘寂寞。云鸿入冥冥，孤飞避矰缴。风雨湖上归，浮名寄蓑箬。斯人邈千载，高风满寥廓。伊余慕肥遁，世故还束缚。名境虽盘桓，犹未谐宿诺。何时返初服，于焉此栖托。
0	0	0	0	0	0	0	0	0	0	0	1	雨中怀友,客里秋风叹索居，况兼旬雨更愁余。故园正值黄花候，京国偏逢落雁初。袁绍未收襄北盗，相如犹对茂陵书。风尘荏苒归何日，无限羁怀祇自纾。
0	0	0	0	0	0	0	0	0	0	0	1	寄友人,口信传商贾，年前未得归。湘沅淹异县，日月老征衣。骚兴遍芳渚，旧栖闲钓矶。思君不可见，独自立斜晖。
1	0	0	0	0	0	0	0	0	0	0	1	其二,山村鸟夜啼，游子梦初晓。凌晨复驱车，寒风摇树杪。回首一天涯，孤飞云缥缈。将以思古人，令我心如捣。一养轻三公，胡为涉远道。归去娱北堂，菽水堪终老。
0	0	0	0	0	0	0	0	0	0	0	1	登粤秀山 其一,尉佗山阁枕飞屏，石碣依然似鲁灵。夕照倒随松桧落，晚田遥带稻粱馨。三城鸡犬填阛阓，万里牙樯接海溟。淳朴旧怜吾土胜，未堪群盗日纵横。
0	0	0	0	0	0	0	0	0	0	0	1	缪西泠失意还山以诗见寄赋答,偶然乘兴往，兴尽便当归。云鹤有奇翼，碧天无定飞。故人悬宿诺，前路愿多违。明日期君去，孤峰一振衣。
0	0	0	0	0	0	0	0	0	0	0	1	次赵虎岩过玉泉怀古韵 其一,绿回芳草春长在，梦与浮云一段空。休向玉泉悲故国，咸阳无处问秦宫。
0	0	0	0	0	0	0	0	0	0	0	1	登喜峰古城时三卫贡马散牧塞外,绝顶孤峰见废关，短衣落日试跻攀。三秋豹旅方乘障，万里龙媒正满山。候雁似随乡思去，寒花将送使臣还。筹边迂薄真无补，空望伊吾抵掌间。
0	0	0	0	0	0	0	0	0	0	0	1	游灵隐高峰塔,言游高峰塔，蓐食治野装。火云秋未衰，及此初旦凉。雾霏岩谷暗，日出草木香。嘉我同来人，久便云水乡。相劝小举足，前路高且长。古松攀龙蛇，怪石坐牛羊。渐闻钟磬音，飞鸟皆下翔。入门空有无，云海浩茫茫。惟见聋道人，老病时绝粮。问年笑不答，但指穴藜床。心知不复来，欲归更彷徨。赠别留匹布，今岁天早霜。
0	0	0	0	0	0	0	0	0	0	0	1	登金山 其一,山秋木叶翠将收，憩棹扶携到上头。天柱中悬南北影，海门西拒古今流。层云锡响空王坐，落月珠明帝女游。便欲休餐旬日住，千帆风色使人愁。
0	0	0	0	0	0	0	0	0	0	0	1	涪江夜雨,多雨涪江夜，衔哀旅泊时。老莱犹有彩，温峤已无裾。水气侵床冷，乡心入梦迟。凄凄悲岁晚，忍读蓼莪诗。
0	0	0	0	0	0	0	0	0	0	0	1	哭赵司空,同时奏赋谒承明，中岁论交叹死生。晞世有才非善用，道家为将忌功成。忽看马鬣新开冢，愁说燕然旧勒铭。烽火秪今东海上，几多人哭赵营平。
0	0	0	0	0	0	0	0	0	0	0	1	晓泊西郭,西郭舟初泊，东方日未明。荒村无犬吠，古寺有钟声。潮落夜归海，江空秋满城。故乡南望处，渐见白云横。
0	0	0	0	0	0	0	0	0	0	0	1	企喻歌 其一,男儿自言彊，出门思故乡。陇水流离下，泪落铁裲裆。
0	0	0	0	0	1	0	0	0	0	0	1	哭李元善 其一,极品谁言下品官，先生交义老弥尊。人逢万里常相问，情重三年两造门。诗寄山中新意好，金悬腰上旧心存。茫然一去无消息，我泪汪洋涨百川。
0	0	0	0	0	0	0	0	0	0	0	1	雪,吹万不同无数风，人间遂有水晶宫。玉龙夜战三更月，铁马秋行万里空。老尽蓬心松柏独，起来蒿目地天通。兰亭尽足方金谷，只诧粗人论未公。
0	0	1	0	0	0	0	0	0	0	0	1	双燕篇,双燕何翩翾，飞去仍徊翔。依依止画闺，缱绻鸣东厢。昔来届阳节，今去易寒凉。秖恐秋风高，海路多烟霜。双飞入君户，双栖在君梁。被蒙君仁惠，弹射不相防。养雏毛羽成，送雏还故乡。虽无黄雀报，岁愿巢君堂。
0	0	0	0	0	0	0	0	0	0	0	1	其二 竹坞云林,忆过沧江问草堂，万竿苍竹倚云长。隔帘鹤舞清风入，卷幔龙吟雨气凉。静对琅玕时拄笏，閒吹玉管更焚香。故园久别知无恙，晚节相期傲雪霜。
0	0	1	0	0	1	0	0	0	0	0	1	长信怨,永巷风偏入，深宫月易斜。空床愁独守，中夜起长嗟。托意题团扇，惊心见落花。思君情不极，惆怅减容华。
0	0	1	1	0	0	0	0	0	0	0	1	三月初一日晴色甚快人意晚宿撮石岭陈氏书院,昨晚雨不止，今朝天假晴。路乾里堠缩，人健板舆轻。父老惊相顾，亲朋渐出迎。端知华表鹤，珍重故乡情。
0	0	0	0	0	0	0	0	0	0	0	1	寄渭州经略王龙图（诗见残宋本，他本皆无）,儒将一临塞，虏尘无犯边。卷旗瞻汉地，收马入胡天。练卒朝营鼓，鸣筝夜峡泉。遥知玉关路，烽火不须传。
0	1	0	0	0	0	0	0	0	0	0	1	其二,记得祥符识面时，回头二十二年非。羡君学似川方至，顾我身如鸟倦飞。老境天教重会合，异乡心最惜分违。雁山亲旧如相问，征雁归时我亦归。
0	0	0	0	0	0	0	0	0	0	0	1	杨花,才看飞雪杨花似，又见杨花似雪飞。总与白头相映发，可怜老眼只依稀。乱随行迹铺苔径，故傍吟身透薄帏。念汝无情尚漂泊，天涯羁宦几时归。
0	1	0	0	0	0	0	0	0	0	0	0	题竹,此君标格最堪怜，几度相看思悄然。密叶风含声细细，高梢露裛色娟娟。影分枕簟疑无暑，润映琴书合并妍。我欲结君为密友，相将同到岁寒天。
0	0	0	0	0	0	0	0	0	0	0	1	登天柱峰,杖策登天柱，长河入望真。归心随落日，壮志欲凌云。花气风前润，蝉声雨后新。乱山何处尽，应有避秦人。
1	1	0	0	0	0	0	0	0	0	0	1	其二,故国无书问，他乡有弟兄。霜风欺老病，江海寄馀生。黄叶天涯路，清风雨外城。东邻似相恼，深夜捣衣声。
0	0	0	0	0	0	0	0	0	1	0	1	闺怨,征客戍金微，愁闺独掩扉。尘埃生半榻，花絮落残机。褪暖蚕初卧，巢昏燕欲归。春风日向尽，衔涕作征衣。
1	1	1	0	0	0	0	0	0	1	0	1	太平道中遇流民（己丑）,丁男负荷力已疲，弱妻稚子颜色悲。亲戚坟墓谁忍弃，嗟尔岂愿为流移。春蚕成茧谷成穗，输入豪家无孑遗。丰年凛凛不自保，凶年菜色将何如。但忧衔恨委沟壑，岂暇怀土安室庐。故乡既已不可居，他乡为客将谁依。黄鸡啄黍白酒熟，去家未久吾怀归。农桑不事得温饱，见尔令人颜忸怩。
1	1	0	0	0	0	0	0	0	0	0	1	次东园先生除夕韵,爆竹声残夜未央，六阴极处转三阳。羲和自有无穷意，凤历因留不尽行。去国两年犹昨日，县家百里亦他乡。换符祀灶聊随俗，自叹閒官反学忙。
1	0	0	0	0	0	0	0	0	0	0	1	登六和绝顶,江分吴越绿漫漫，闲向浮屠绝顶看。目览钱唐殊觉小，身游玉宇不知寒。海连芳草春潮急，山拥颓阳古木蟠。游子举头应怪问，何人天半拍阑干。
0	0	0	0	0	0	0	0	0	0	0	1	游陈山分韵得山字,凉燠互迁易，大化斯往还。少壮能几时，华发飒已斑。猗彼泉石人，如脱红尘寰。佳节值良友，丘壑同跻攀。有酒相携持，有诗互评删。虑静水不波，心与云俱閒。炎炎凭势徒，弃德方崇奸。所以五代子，自题作痴顽。何如侣松菊，不为世厚颜。俛仰古今事，一笑空秋山。
0	0	0	0	0	0	0	0	0	0	0	1	雨霁小饮示曾令,岚云送雨一番凉，把酒休言忆故乡。荔子鲥鱼相伴熟，画船搥鼓下灵羊。
0	0	0	0	0	0	0	0	0	0	0	1	登蕺山,晚步蕺山上，休辞脚力穷。八松不碍眼，万里欲乘风。逸兴浮沧海，高歌彻太空。羲之不可见，犹得想胸中。
0	0	0	0	0	0	0	0	0	0	0	1	送人游岭南,万里南游客，交州见柳条。逢迎人易合，时日酒能消。浪晓浮青雀，风温解黑貂。囊金如未足，莫恨故乡遥。
0	1	0	0	0	0	1	0	0	0	0	0	有人以断肠草寄怨予偶见戏反之,木名有连理，草名有宜男。花有枝并头，禽有翼鹣鹣。西方鸟共命，东海鱼比目。莲花千万亿，鸳鸯三十六。方州有交合，山县有阴阳。合璧表玉德，双股别钗梁。绣被百子衾，文枕蟠螭绮。调听双声谐，人指双星喜。相思为唐殿，合欢是汉宫。雀屏开甲乙，龙剑匣雌雄。之子赋断肠，称物作苦语。聊拈嘉耦名，其他未遑举。
1	1	0	0	0	0	1	1	0	0	0	1	寄三衢赵希远,同是他乡客，分携二月初。如何近流火，曾不寄来书。夜雨青灯暗，晨风黄卷舒。相思五字句，惠好莫相疏。
0	1	0	0	0	0	1	0	0	0	0	1	寄张子震,南浦多芳草，东风又落花。相思频入梦，见说欲回家。奇字从人问，新醅为客赊。自惭羁旅者，犹滞锦江涯。
1	0	0	0	0	0	0	0	0	0	0	1	方植之自江西寄诗依韵,平生蔗境未回甘，九万何由得向南。三十功名空入梦，百年事业等虚谈。青云有路君方壮，白发盈头我字惭。庾信年来更飘泊，思乡望远总难堪。
0	0	0	0	0	0	0	0	0	0	0	1	登狼山,江南见山犹可惜，千里万里行不极。江北见山绝可怜，三峰两峰谩堆积。平生未识蜀道难，赖此为余双眼碧。真人仙去狼不来，突兀与江相怒射。寻诗更上最高峰，莫叹能消几緉屐。水光山色只依然，顾我重来鬓非昔。笑归丘壑横胸臆，别倩东风吹脚力。
0	0	0	0	0	0	0	0	0	0	0	1	村舍杂书十二首 其一,我本杞菊家，桑苧亦吾宗。种艺日成列，喜过万户封。今年夏雨足，不复忧螟虫。归耕殆有相，所愿天辄从。
0	0	0	0	0	0	0	0	0	0	0	1	梅花,西湖无处访遗民，老树犹看照眼新。全胜百花因耐冷，才开一萼已知春。天清绝壑尘难到，水冻晴溪影更真。却忆故乡何水部，年年东阁为伤神。
1	1	0	0	0	0	0	0	0	0	0	1	久雨见月,雨过清明已浃旬，溟濛不似旧时春。云开忽见当头月，直似他乡遇故人。
0	0	0	0	0	0	0	0	0	0	0	1	谢村,谢村五月楝风和，为送归人片帆过。何事吴音偏入耳，向晨欹枕听新歌。
0	0	0	0	0	0	0	0	0	0	0	1	早朝后寄所知,禁钟初散紫宸朝，云际双茎露未销。身惹御香归粉署，心随红日上丹霄。西山朔雪千林满，南国风烟万里遥。珍重故人沧海隔，玉堤何日共鸣镳。
1	0	0	0	0	0	0	0	0	0	0	1	与周西隒孝廉分赋汉陵得长陵茂陵 其一,金刀天启入咸京，扶义居然长者名。三尺独提游子剑，一杯险啜若翁羹。芒山云起蛇先断，垓下歌残狗巳烹。谁道英雄多嫚易，也能辍洗谢狂生。
0	0	0	0	0	0	0	0	0	0	0	1	葛村夕照,崎岖葛村路，路小行人稀。閒门带晚照，独树留馀晖。何处笛声起，牛羊迤逦归。
0	0	0	0	0	0	0	0	0	0	0	1	其二,琅琊雪是故园雪，故园春亦琅琊春。天机动处即生意，世事到头还俗尘。立雪浴沂传故事，吟风弄月是何人？到家好谢二三子，莫向长沮错问津。
1	1	0	0	0	0	0	0	0	0	0	1	忆故居,渺渺钟声出远方，依依林影万鸦藏。一生负气成今日，四海无人对夕阳。破碎山河迎胜利，残馀岁月送凄凉。松门松菊何年梦，且认他乡作故乡。
1	0	0	0	0	0	0	0	0	0	0	1	和张光弼歌风台韵,大风起兮云飞扬，游子归来寻故乡。乡中父老认天子，会酒击筑歌慨慷。载歌载舞未为央，留之十日未为长。畅然草木尚有感，满眼故旧情何当。丈夫志已酬咸阳，壮心何用泣数行。四海一家何论沛，猛德何法守四方。千秋万岁邈在后，魂兮不归天地荒。高台已夷烟草黄，樵童牧竖谈汉王。
0	0	0	0	0	0	0	0	0	0	0	1	九日同诸公登感应观阁,白玉壶中羽景悬，楼居元自有神仙。坐窥睥睨疏榆外，杯引关山落雁前。楚客衣裳逢改岁，汉廷烽火入穷边。桑田碧海空愁思，谁解乘鸾向紫烟。
0	0	0	0	0	0	0	0	0	0	0	1	客中,黄叶无端绕树鸣，寒镫独抱故园情。经秋客梦俱乡梦，将晓风声似雨声。几处湖山成浪迹，十年辛苦误时名。由来骨肉人间重，却比鸿毛一样轻。
0	0	0	0	0	0	0	0	0	0	0	1	其二,驻马高城畔，酣歌送落梅。风霜十月尽，杯酒众宾回。柳色含春动，笳声向晚催。故园无限意，行节为迟回。
0	0	0	0	0	0	0	0	0	0	0	1	送薛彦伟擢第东归,时辈似君稀，青春战胜归。名登郤诜第，身着老莱衣。称意人皆羡，还家马若飞。一枝谁不折，棣萼独相辉。
0	0	0	0	0	0	0	0	0	0	0	1	李汝思南昌新居成有赠,君家盘谷住街东，五渡门前一棹通。今日结庐南浦上，晓来烟水故乡同。
0	0	0	0	0	0	0	0	0	0	0	1	寄书儿曹修葺山居,自悔出山误，由来归梦频。每看客邱月，偏忆故园春。鸣鸟惊时变，荒丛著雨新。可怜湖石畔，只少白头人。
0	1	0	0	1	1	0	0	0	0	0	0	古意,山中有流泉，洗耳今无人。树阴互蒙密，乌语交昏晨。谁能观大运，达此秋与春。生意自尔蕃，叶叶分光新。藤蔓附女萝，兰茝披荒榛。兴言混栖托，随迹安可伸。悲哉倦游子，感寓徒酸辛。荣枯了不计，老大将迫身。潸然眼中泪，堕此衣上尘。所耽轩裳故，殊失烟霞亲。
0	0	0	0	0	0	0	0	0	0	0	1	题和合神①,乡心辽远隔长河，荏苒年光感逝波。等是天涯忆兄弟，几人修得万回哥。
0	0	0	0	0	0	0	0	0	0	0	1	是夕乡心益切因寄潘剩水,南回乌雀绕空枝，凄断乡心半夜时。愁裹有缘贫后得，梦中无路醒来知。庭幽叶落声常早，海远潮归信每迟。吟尽水栏霜月白，满天寒笛思谁伊。
0	0	0	0	0	1	0	0	0	0	0	0	燕台怀古,地入燕州白日沉，寒云莽莽水阴阴。亦知匕首无成事，只重荆轲一片心。老马过宫频内顾，高台游客独长吟。朱书玉简先朝物，流落人间直至今。
0	0	0	0	0	0	0	1	0	0	0	0	鹦鹉,丹觜如簧翠羽轻，随人呼物旋知名。金笼夜黯山西梦，玉枕晓憎帘外声。才子爱奇吟不足，美人怜尔绣初成。应缘是我邯郸客，相顾咬咬别有情。
0	0	0	0	0	0	0	0	0	0	0	1	村居杂咏,海岸潮生渔艇归，家家持得鳜鱼肥。村翁亦有临渊思，学把纶竿坐钓矶。
0	0	0	0	0	0	0	0	0	0	0	1	惊秋,泽国西风一夜生，故园乔木动秋声。山川满目悲摇落，物色无心得老成。下坂牛羊知故道，亲人鱼鸟近幽情。向来豪气消磨尽，空对年光浪自惊。
1	0	0	0	0	1	0	0	0	0	0	1	其五 枪竿岭,忆昔赐第归，吾母适初度。蹉跎岁月晚，今辰乃中路。居人誇具庆，游子惭叱驭。兹山称最高，扬鞭入烟雾。矗矗多峭峰，濛濛饶杂树。崎岖共攀援，踯躅频返顾。陈情未成表，登高讵能赋！独怜山下水，远向卢沟去。
0	0	0	0	0	0	0	0	0	0	0	1	梅花 其一,暖屋周遭静掩扉，故园蜂蝶到应稀。好风窗纸须吹碎，得任梅花作雪飞。
0	0	0	0	0	0	0	0	0	0	0	1	其二,妾家本在湘江住，湘江水深归路长。闻君有便过湘水，凭寄音书还故乡。
1	0	0	0	0	0	0	0	0	0	0	1	陈彦兼作堂奉母取孟贞曜诗语扁曰春草予为作春草辞使歌以寿母其辞曰,地轴回阳脉，天光变物辉。寸荄初被泽，尺土尽生肥。颖发因微雨，萌抽藉薄晖。自分行迹黑，细带烧痕稀。厌浥含宵润，蒙茸待旦晞。野晴光动目，江暖色侵衣。不入诗人梦，谁怀游子归。舜田同冉冉，尧日正霏霏。报本知心切，衔恩愧物微。愿生仁孝地，柔绿媚庭闱。
0	1	0	0	0	0	0	0	0	0	0	1	沣西别乐天博载樊宗宪李景信两秀才侄谷三月三十日相饯送,今朝相送自同游，酒语诗情替别愁。忽到沣西总回去，一身骑马向通州。
1	1	0	0	0	0	0	1	0	0	0	1	朱在明过访作,廿载重逢各鬓皤，追驩宁问夜如何。华阳社逐浮云散，瀫水船将片月过。竹径谈棋双鹤下，萝轩明烛乱蛩多。那辞醉作他乡客，百斛兰陵任啸歌。
0	1	0	0	0	0	0	0	0	0	0	1	夜梦亦好园,薄宦思归切，天涯秋气深。一番南国梦，千里故园心。历历湖边路，悠悠沙上禽。横枝清绝处，何日复追寻。
0	0	0	0	0	0	0	0	0	0	0	1	登西樵山大科峰见日台,淩晨思骋望，绝巘陟秋空。旭日出沧海，高台来远风。楚天归雁早，岭水趁帆东。乡国干戈里，吾将访葛洪。
0	0	0	0	0	0	0	0	0	0	0	1	其十,故乡南去路迢遥，红树凌霜叶半凋。桑梓人人望归客，沿流休驻木兰桡。
1	0	0	0	0	0	0	0	0	0	0	1	重九独坐玉麟堂,江上西风动所思，又将清赏负东篱。年年客路黄花酒，日日乡心白雁诗。笼月秦淮无旧曲，驰烟钟阜有新移。人生笑口真稀阔，况值官忙闵雨时。
1	1	0	0	0	0	0	0	0	0	0	1	其二,他乡迁客恨悠悠，此日长沙宅尚留。寂莫空梁栖鸟雀，萧条古院闭松楸。几年宦况同云薄，一去君恩共水流。欲采江蓠伤往事，半天风雨洞庭秋。
0	0	0	0	0	0	0	0	0	0	0	1	和次山见寄,啼鴂匆匆又一春，别来知我更思君。略无天气花时雨，长遣人愁日暮云。手自爱弹招隐曲，心知不作送穷文。秋风鱼蟹松江上，重约论诗醉夜分。
1	0	0	0	0	0	0	0	0	0	0	1	北堂侍膳图为姚吏部题二首 其一,脱叶辞乔柯，回旋依旧畹。行役有乖违，梓桑终缱绻。姚君虞舜裔，纯行亚圭琬。伯瑜陈采服，下堂自婉娩。一从通朝籍，乡关日巳远。浮云有东西，游子不得返。
0	1	0	0	0	0	0	0	0	0	0	1	游千佛寺悬空洞,边城愁雨雪，丈室爱烟霞。春水几时至，寒梅何处花。中原犹带甲，汉使自浮槎。岁序伤催促，山深景易斜。
1	0	0	0	0	0	0	0	0	0	0	1	思亲亭,孤亭碧涧浔，长日此登临。每到看云处，都成忆母心。寿萱春自绿，慈竹夏多阴。不为閒瞻咏，惟歌游子吟。
1	0	0	0	0	0	0	0	0	0	0	1	自悟 其二,海内虚游子，山中脱骨仙。一单如老衲，八十又新年。野马飞窗日，醯鸡舞瓮天。吾今丈人行，肯与众争怜。
0	0	0	0	0	0	0	0	0	0	0	1	秋兴,百战关河血未消，将军谁是霍嫖姚。中原版荡悲周室，西楚纷披属汉朝。甲帐珠帘非昨日，玉楼金屋丽层霄。兵麾满眼归无处，愁绝秋风柳万条。
0	0	1	1	0	0	1	0	0	0	0	0	后秋兴八首辛丑岁逼除作。时自红豆江村徙居半野堂绛云馀烬处 其一,当风一叶战层林，抚己孤怀抱郁森。屋老空亭笼壁响，窗疏鄛纸划灯阴。鸡豚麦饭荒江泪，粔籹椒盘故旧心。噩梦惊回成独语，谁于寒夜捣孤砧？
0	1	1	1	0	1	0	0	0	0	0	1	冷仙亭晚眺,冷谦湖海士，游戏狎真皇。跌宕公卿侧，栖迟日月傍。无人知道术，妙解寄宫商。元放形潜隐，壶公迹善藏。昔时遗躅在，古庙草痕长。水阁含飞动，烟云蔼郁苍。鱼沉惊野客，鸟下集虚堂。物外寻仙侣，空传有禁方。丹砂滋卉药，烟雨媚鸳央。白发愁难扫，黄冠老自伤。泥涂淹岁晚，霄汉欲飞翔。会访安期去，沧溟吾故乡。
0	0	0	0	0	0	0	0	0	0	0	1	客馆,闲中诗卷愁中酒，漫向残春惜落花。栽柳已多陶令宅，藏书将拟邺侯家。苔痕受雨初行屐，潮候兼风欲泛槎。历历青山湖上路，似从游子送年华。
0	0	0	0	0	0	1	0	0	0	0	1	闻东莞查明府舅（培继）擢户部书寄,飞来双燕子，远自罗浮山。为报神明宰，青春万里还。风烟辞粤峤，车马下秦关。从此相思梦，无烦到百蛮。
0	0	0	0	0	0	0	1	0	0	0	1	江南曲,江南四月薰风低，江南女儿芳步齐。晚云接水共渺瀰，远沙叠草空萋萋。白苧不堪论古意，数花犹可醉前溪。孤舟有客归未得，乡梦欲成山鸟啼。
0	1	0	0	0	0	0	0	0	0	0	0	良佐留别诗颇悽惋次韵叙闲居之乐以释之二首 其一,困人天气昼沉沉，饭罢茶瓯尽放深。笑领故人游竹洞，因寻诗句到梅林。已教儿去将诗写，又唤孙来把酒斟。行乐既知明日少，合如吾祖惜分阴。
0	0	0	0	0	0	0	0	0	0	0	1	其三,滏水午桥曲，遨游即锦江。鸥盟依雪棹，渔酤泛春缸。仕迹惭冰镜，乡心傲碧幢。入林甘自矢，漫隐学南淙。
0	0	0	0	0	0	0	0	0	0	0	1	寓范汭家过其友卞润甫新居,绿树阴相接，过君不出门。少年能淡薄，高卧动寒暄。开径多邻客，移家只故园。晓凉闻汲响，凿井在篱根。
0	0	0	0	0	0	0	0	0	0	0	1	梅花绝句二首 其一,天与清寒冠众芳，冰魂月魄伫昏黄。春来塞上吹芦管，多少征人忆故乡。
0	0	0	0	0	0	0	0	0	0	0	1	秋后积雨起水曾舜卿朱秀文有诗用韵作俳谐体田家苦三叠 其一,秋雨霖淫数日间，耳边未听雨声閒。传闻农子愁无寐，心愿乌云且入山。
0	0	0	0	0	0	0	0	0	0	0	1	寄李资道,素履屏外欲，栖栖向故园。泛览古载籍，试参元化根。既逃齿牙滑，得失俱忘言。好雨溪上至，高槐禽语喧。兹时畅神虑，山光满前轩。
0	0	0	0	0	0	0	0	0	0	0	1	送怀州吴别驾,灞上柳枝黄，垆头酒正香。春流饮去马，暮雨湿行装。驿路通函谷，州城接太行。覃怀人总喜，别驾得王祥。
0	0	0	0	0	0	0	0	0	0	0	1	严寒自遣,严寒小阁掩书窗，坐拥珍裘旧骕骦。藉释冰花烘?砚，自浇梅蕊试温汤。茗香澹泊消长夜，妻子团圞话故乡。我本疏慵粗解事，六街风雪看人忙。
0	0	0	0	0	0	1	0	0	0	0	1	寄慰仲木乱后亡恙,相思经岁久离居，咫尺山城万里馀。虎尾自惊逢柳□，鱼肠犹在耻专诸。小人有母宁言死，身隐无文莫著书。陇上耕夫方叹息，未应憔悴老三闾。
0	0	0	0	0	0	0	0	0	0	0	1	示杨水西,亲远更家贫，将归未有因。相逢难说与，君是故乡人。
0	0	0	0	0	0	0	0	0	0	0	1	赠杜幼高,杜子五兄弟，词林俱上头。规模古乐府，接续后春秋。奇崛令谁赏，羁栖浪自愁。故园如镜水，日日抱村流。
0	1	0	0	0	0	0	0	0	0	0	0	海棠,著雨胭脂点点消，半开时节最妖娆。谁家更有黄金屋，深锁东风贮阿娇。
0	0	0	0	0	0	0	0	0	0	0	1	侯机宜挽词三首 其一,世取名科耀故乡，君家显祖屹相望。将雏近喜重偕计，有子先登服义方。著从事衫元漫仕，入元戎幕已交章。头风正待陈琳檄，熟路轻车痛折箱。
1	0	0	0	0	0	0	0	0	0	0	1	其二,一篱黄叶拥村庄，叹惜陶家径久荒。九日已过初泛酒，两人相对忽思乡。古来佳节多风雨，此后清吟耐雪霜。落帽台边回白首，心情不似少年狂。
0	0	0	0	0	0	0	0	0	0	0	1	又跋东坡太白瀑布诗示开先序禅师,东坡太白两诗翁，诗到庐山笔更锋。倒挂银河分一派，擘开玉峡出双龙。天孙织锦机全别，仙子裁云手自缝。界破青山安用洗，涴它瀑布却愁侬。
1	0	0	0	0	0	0	0	0	0	0	1	悠然亭,萧萧者东篱，峨峨者南山。山色无远近，如在咫尺间。茅亭敞潇洒，荜门恒反关。朝见归云驶，暮见飞鸟还。飞鸟不可即，归云不可攀。怅我穷荒谪，再见篱菊班。列树何丰茸，流泉亦潺湲。永日无氛翳，地隙景自閒。时枉幽人侣，暂解游子颜。清风巳千载，馀波及颓顽。
0	0	0	0	1	0	0	0	0	0	0	1	夜坐杂书寄舜卿 其一,严风动城闉，夜久人马冻。灯光有畦畛，背影压寒梦。梦见洪塘江，葡萄泼新瓮。故人意少悰，拿舟远相送。雨声破梦境，乃是汤鼎哢。日月奈老何，愁入海山空。岂无览辉思，无竹泣饥凤。北风不能南，望雪或为凇。近局如博投，顷刻易市鬨。君宁长忍之，肝肠郁深痛。颇闻江南黎，叹息我言中。
0	0	0	0	0	0	0	0	0	0	0	1	别储邕之剡中,借问剡中道，东南指越乡。舟从广陵去，水入会稽长。竹色溪下绿，荷花镜里香。辞君向天姥，拂石卧秋霜。
0	0	0	0	0	0	0	1	0	0	0	1	其十,臂膝真成具老形，每逢趋走叹伶仃。故园松菊幸亡恙，何日扶藜得屡经。
0	0	0	0	0	0	0	0	0	0	0	1	同王以湘沧浪亭怀古,游丝罥花天阴阴，隔花啼鸟青林深。古人不见古亭圮，惟闻流水如鸣琴。清流不洗世人耳，满城弦管多繁音。昼漏迟迟歌未歇，豪竹哀丝为谁发。此时蔓草遍池台，当日金钱买风月。胜地由来有盛衰，何况人生易华发。天涯吊古复伤离，人物风流各有时。云树江南留不得，争知来者复为谁。
0	0	0	0	0	0	0	0	0	0	0	1	次沈商卿见怀韵,歌喉宛转变鸣禽，载酒曾同花下吟。寒潮不应宿渔浦，挑灯还忆夜深语。十载故人谁似君，便拟卜邻桑柘村。青钱未办归期远，满目春山空秀婉。有酒何须身后名，高轩未必如徒行。朝看桃杏发红萼，晚来风雨嗟零落。寻幽选胜不应迟，百岁光阴能几时。问君何日憩奔走，忍令春色成乌有。
0	0	0	0	0	1	0	1	0	0	0	0	寄田舍人,出处升沉不足悲，羡君操履是男儿。左迁郡印辞纶阁，直谏书囊在殿帷。未有佥谐徵贾谊，可无章疏雪微之。朝行孤立知音少，闲步苍苔一泪垂。
0	0	0	0	0	0	0	0	0	0	0	1	濉阳八景 其一 洋背春烟,平芜百亩敞南郭，四散人家隐篱落。翳翳桑麻晓色浓，霏霏竹树晴光薄。大厦微茫垂柳边，残烧杳蔼苍山前。侍郎故园渺何许，玉涧日煖流寒泉。
0	0	0	0	0	0	0	0	0	0	0	1	沔县村居,故国不可到，春风吹闭门。云移峰顶寺，花落雨中村。事简人过少，山深褐自尊。无书传子弟，耕凿任乾坤。
0	0	0	0	1	0	0	0	0	0	0	1	其二,遭乱发尽白，凭轩涕泗流。望乡应未已，疾恶信如雠。岁月亦已久，干戈不肯休。何时减豺虎？高枕对南楼。
0	0	0	0	0	1	0	0	0	0	0	0	赋得狼居胥山送李侍御,材官十万绝大幕，踰河一战胡儿却。夜纵翼兵袭章渠，系以往封狼居胥。姑衍山头列旗鼓，中坛拥纛陈首虏。帐前面缚三当户，骠骑将军醉歌舞。北风千里云摧颓，瀚海波涛蹴日回。汉家天子雄才哉，捷书亲发柏梁台。君持绣斧五原郡，牧马单于不敢问。黄沙白草寒冥冥，今年为王犁二庭。
1	0	0	0	0	0	0	0	0	0	0	1	赠施子从国琠南归称尊公寿,一湾流水万山中，来问梅花小路通。游子骑归丁令鹤，老人神度藐姑风。庭栽松子龙千尺，砌绕兰宫蕊半弓。北犬晨凫堪色养，何须麟脯觅方蓬。
0	0	0	0	0	0	0	0	0	0	0	1	寄怀里中诸社友,自笑初无作吏能，却因作吏远诗朋。与君交讯欠逢雁，知我怀人独是僧。客枕梦残听夜雨，乡心愁绝对秋灯。何时岁老梅花下，石鼎分茶共煮冰。
0	0	0	0	0	0	0	1	0	0	0	0	访龙井山中村叟,雨打荒篱豆荚垂，柴门未启立多时。客来自掘蹲鸱煮，旋拾枯松三数枝。
0	0	0	0	0	0	0	0	0	0	0	1	其二,四塞黄云接，西征更北征。饥鹰掠地去，骏马跑空鸣。出碛河声咽，抱关山势横。风生闻觱篥，月黑见欃枪。草际髑髅语，云间猎火明。旋炊白登路，暗捣黑山营。鼓角三边肃，熊罴万里行。提携玉龙起，拟死报明庭。
0	0	0	0	0	0	0	0	0	0	0	1	游盘山归路口占,暮春残雪点征衣，晓起冲寒下翠微。胜境难忘情脉脉，名山乍别意依依。岩前芝草劳僧赠，洞口桃花笑客归。万壑松涛千尺雪，结庐何日学忘机。
1	1	0	0	0	0	0	0	0	0	0	1	其二,才乘烟月上瞿唐，风雨旋惊阁道长。旧素新缣成小劫，南船北马似他乡。一年归兴伤流寓，再鼓文心怯战场。利市要防诗作祟，莫收云栈入奚囊。
0	0	0	0	0	0	0	0	0	0	0	1	闻子规,独立溪头闻子规，寸心欲折鬓成丝。东风巷陌花飞处，细雨园林叶暗时。顾我艰难频作客，经春愁闷强裁诗。云山入望乡关远，徙倚长桥有所思。
0	0	0	0	0	0	0	0	0	0	0	1	其二,一雨过重九，东篱何处花。寒枝香自抱，湿叶影偏嘉。为我开乡国，从君感岁华。故园兄弟在，摘取帽同斜。
0	0	0	0	0	0	0	0	0	0	0	1	梅,翠竹冷渠幸不遮，分明开向野人家。影斜流水春前树，香淡疏篱雪后花。索笑故应催客句，乱愁秪为送年华。扬州何逊无消息，欲寄东风道路赊。
0	0	0	0	0	0	0	0	0	0	0	1	其二,漠漠黄尘匹马孤，马头今去向飞狐。望乡台畔无青草，策勒城头有白乌。满路寒霜朝倚剑，一天明月夜吹芦。单于莫近阴山猎，南国书生正弃繻。
0	0	0	0	0	0	0	0	0	0	0	1	饯周左丞,从戎江汉亦多年，又领王师过极边。已展召公新土宇，载开马援旧山川。诸生俎豆陈兵后，父老壶浆拜马前。最是老儒淹滞久，乞将骸骨早归田。
0	0	0	0	0	0	0	0	1	0	0	1	旅次忆越中旧居,宴坐云归后，开尊月上初。春衫裁越布，晚食饱溪鱼。白鹤仙人箭，玄夷使者书。故乡真可乐，不是爱逃虚。
0	0	0	0	0	0	0	0	0	0	0	1	怀友,故人别去一春深，地北天南鱼雁沈。梦逐蝶魂迷草色，愁凭莺语诉花阴。风回别径蓂三落，烟锁閒门柳十寻。独有离怀禁不得，倚阑长对碧云吟。
0	0	0	0	0	0	0	0	0	0	0	1	见可亭侄新柳诗偶作一首,偶为长条作短行，此声不是笛中声。时清关塞无攀折，路近章台有送迎。濯濯应怜前度态，依依长带故园情。春来纵得东风力，莫倚纤腰便斗轻。
0	0	1	0	0	0	0	0	0	0	0	1	武冈道中小年（以朝岷王至）,马蹄遍历雪花天，客路惊心又小年。寒满疏林时序改，晓侵野色雾烟连。故园何处梅花发，瘦影横空沼砌边。已报春光消息近，驲亭索寞怅风前。
0	0	0	0	0	0	0	0	0	0	0	1	日暮自大汇村归,笋舆伊轧暮山昏，水败陂塘路仅存。出谷钟声知过寺，隔林人语喜逢村。庙壖荒寂新犁地，堤草凄迷旧烧痕。儿子念翁霜露冷，遥持炬火出柴门。
0	0	0	0	0	0	0	0	0	0	0	1	村夜,山昏月未明，木落霜初降。何处夜归人，一犬吠深巷。
0	0	0	0	0	0	0	0	0	0	0	1	王尧韭持怪石数颗置盘池中云自楚江携来者,怪石清泉傍草庵，何年拾得自湘潭。苔痕似带离乡泪，撩我乡心转不堪。
1	0	0	0	0	0	0	0	0	0	0	1	元妙观闻箫 其一,月明仙院夜沉沉，鹳雀高巢古木阴。独坐西楼钟磬寂，玉箫吹起故园心。
0	0	0	0	0	0	0	0	0	0	0	1	其三,风怒边沙迸铁衣，胡儿胡马正骄肥。将军对阵谁教入，战士辞营不道归。新血溅红黏蔓草，旧骸堆白映寒晖。胸中纵有销兵术，欲向何门说是非。
0	0	0	0	0	0	0	0	0	0	0	1	其二,布衲披云去，蒲团向月裁。故园芳草色，应遍雨花台。
0	0	0	0	0	0	0	1	0	0	0	1	病后柬陈季迪,白发长为客，孤灯暗抱疴。据床亲药裹，伏枕想渔蓑。生计浮云薄，乡心积雨多。明朝逢竞渡，无奈独醒何。
1	1	0	0	0	0	0	0	0	0	0	1	邻女,君嫌邻女丑，取妇他乡县。料嫁与君人，亦为邻所贱。菖蒲花可贵，只为人难见。
0	0	0	0	0	0	0	0	0	0	0	1	其二,淮天久客思漫漫，风雪那禁二月寒。江海愁吟怜杜老，林山僵卧隐袁安。故园风物烦相问，上国光华许共看。桃李已传春蓓蕾，多情休惜蚁樽干。
0	0	0	0	0	0	0	0	0	0	0	1	其七,草生磐石上，根株那得长。客行久不归，那得识故乡。
0	0	0	0	0	0	0	0	0	0	0	1	郭汝承诗有乡思书此解之,十年几作五陵游，一剑高横万里秋。此夜龙光方射斗，乡心且莫视刀头。
0	0	1	0	0	0	0	0	0	0	0	1	其四,平生四方人，堕地随蓬桑。故乡二顷田，稊米寄太仓。从渠雀鼠耗，敢计松菊荒。未能思计然，锥刀折氂芒。十年乃一归，归席不煖床。吾庐正如寄，县府固相忘。偶闻贤长官，邂逅尉所望。吾宁媚之子，故是众所臧。
0	0	0	0	0	0	0	0	0	0	0	1	谒先主庙,暗粉陈丹半在亡，短垣残日共悲凉。不须古碣书绵竹，自有荒村纪葆桑。尘土衣冠曾系马，岁时歌舞亦称觞。不应巴蜀江山丽，能使英灵忘故乡。
0	0	0	0	0	0	0	1	0	0	0	1	其二,税车朝歌里，送子辉水阳。群雁起高飞，凌风各分翔。敦交多故怀，况乃忧故乡。征夫愁短日，去马知路长。童童孤生柏，结根南山旁。愿言采此柏，遗我心所当。良无白鹄翼，何以得高颃。
0	0	0	0	0	0	0	0	0	0	0	1	石村阻水 其一,昨日今日雨不绝，武夷东西溪水高。驾壑仙船在岩顶，也愁孤棹动风涛。
0	0	0	0	0	0	0	0	0	0	0	1	陪诸君会史馆园,名园霁宿雨，春日正和柔。花香泛草际，竹影摇清流。鸣禽自往还，游鱼时沈浮。出门市朝喧，爱此林亭幽。况陪君子宴，飞斝更相酬。亦有佳人携，艳歌青眉愁。佳人足娱适，远思何夷犹。故乡去千里，野堂临溪头。梦寐别四载，南望无时休。王粲昔从军，登楼以销忧。今予岂不然，每到终迟留。
0	0	0	0	0	0	0	0	0	0	0	1	有怀王尚文少参,目断江东路，怀人独倚楼。蝉鸣黄叶晚，雁度碧云秋。诗酒添新况，园池感旧游。何时复相见，谈笑更绸缪。
0	0	0	0	0	0	0	0	0	0	0	1	寄余汝盛,见月念故乡，愁绪萦心曲。目极闽海南，天低烟树绿。
0	0	0	0	0	0	0	0	0	0	0	1	寄张景旸前辈,辽海东吴万里程，别来寒暑每关情。故园风景依然在，鸿雁来时好寄声。
0	0	1	0	0	0	1	0	0	0	0	1	怀邓石如山人,春云布温夜，幽草抱寒心。念此谷风远，相思江汉深。孤踪渺无际，湘月有遗音。归计如何得，天涯老病侵。
0	0	0	0	0	1	0	0	0	0	0	1	寄冯大参汝言时督饷平阳,京国分襟后，乡园把酒边。风尘相并马，星月共浮船。久重抡才日，频劳入计年。心悬汉转饷，身历晋山川。黄叶许由树，丹霞姑射天。乘秋多胜迹，吊古几新篇。羁客何衰矣，停云独怅然。有情皆是累，寄语故人前。
0	1	0	0	0	0	0	1	0	0	0	1	次苏斋再来草元韵①十三首（高邮舟次）,孤舟夜泊一劳人，六十年来半苦辛。水水山山多异地，风风雨雨又新春。炎凉世态随时变，离合乡心结梦真。要破愁城应酒力，倾杯且莫负良辰。
0	0	0	0	0	0	0	0	0	0	0	1	新雁,湘浦波春始北归，玉关摇落又南飞。数声飘去和秋色，一字横来背晚晖。紫阁高翻云羃羃，灞川低渡雨微微。莫从思妇台边过，未得征人万里衣。
0	1	0	0	0	0	0	0	0	0	0	1	送汶上王明府之任①,何时到故乡，归去佩铜章。亲友移家尽，闾阎百战伤。背关馀草木，出塞足风霜。遗老应相贺，知君不下堂。
0	0	0	0	0	0	0	0	0	0	0	1	其十七 第十七拍,行尽胡天千万里，惟见黄沙白云起。马饥跑雪衔草根，人渴敲冰饮流水。燕山髣髴辨烽戍，鼙鼓如闻汉家垒。努力前程是帝乡，生前免向胡中死。
0	0	0	0	0	0	0	0	0	0	0	1	野意,久忝明恩返故乡，全家衣食出耕桑。诗才适意宁求好，醉即成眠不暇狂。小雨荷锄分药品，乍凉扶杖看优场。此身已作农夫死，却愧时贤独未忘。
0	0	0	0	0	0	0	0	0	0	0	1	雪天,故乡千里梦，往事万重悲。小雪沈阴夜，闲窗老病时。独闻归去雁，偏咏别来诗。惭愧红妆女，频惊两鬓丝。
1	0	1	0	0	0	0	0	0	0	0	0	哭李徵伯三首 其一,安得惊心语，疑真幸未真。谁能知我意，天乃夺斯人。京国同游地，江湖独坐身。更堪风雨夜，愁绝欲沾巾。
0	0	1	1	0	0	0	0	0	0	0	1	题画,芳春始云迈，倏忽惊素秋。志业独未就，岁月不我留。羁怀渺难托，写此林塘幽。乔木荫苔径，孤亭俯清流。悠然故园想，讵敢为身谋。含情委豪素，庶或宜神游。
0	0	0	0	0	0	0	0	0	0	0	1	秋日席上,边霜肃肃满川梁，无限秋怀付一觞。白酒聊同佳客醉，黄花不减故园香。民兵已许归南亩，圣泽行闻赦叛羌。得脱征衣归里社，大能酩酊乐时康。
0	0	0	0	0	0	0	0	0	0	0	1	雪晴发邹县,雪霁云犹冻，朝寒酒倍香。珠林风缥缈，银海日光芒。骑马游真快，呼鹰兴不忘。故园无限好，却滞峄山阳。
0	1	0	0	1	0	0	0	0	0	0	0	哭黄树斋少司寇师,噩梦魂惊觉又疑，茫茫天道竟如斯。升沈一例丹心在，功过千秋信史知。大有江山助奇气，更无方药问良医。羊昙肠断西州路，多少孤寒雪涕时。
0	0	0	0	0	0	0	0	0	0	0	1	答研孙,相逢吾与子，风雨黯虚堂。意气摧愁病，诗歌接混茫。读书忧太苦，入世忌能狂。千里沅湘路，镫前说故乡。
0	0	0	0	0	0	0	0	0	0	0	1	登东山送冯掌教 其一,落木风高白雁飞，登山临水送将归。一时景物黄花帽，十载情怀绿酒杯。庾岭无尘侵我扇，谢安有月近人衣。梅关明日频回首，醉墨留香在翠微。
0	0	0	0	0	0	0	0	0	0	0	1	怀剡川故居 其一,烟光流转太骎骎，又见春山换绿阴。蝴蝶梦中新岁病，杜鹃声里故乡心。焦桐冷却风三尺，瘦竹拖来月一寻。早晚掉头归小隐，诛茅千嶂白云深。
0	0	0	0	0	0	0	0	0	0	0	1	忆旧,野色苍茫堤口路，故人前日从兹去。天边消息几时来，系马愁看杨柳树。
0	0	0	0	1	0	0	0	0	0	0	0	登高咏菊尽（一作李山甫诗）,篱畔霜前偶得存，苦教迟晚避兰荪。能销造化几多力，不受阳和一点恩。生处岂容依玉砌，要时还许上金樽。陶公没后无知己，露滴幽丛见泪痕。
1	0	0	0	0	0	0	0	0	0	0	0	宿浙江驿,传舍薰风五月凉，客怀如水正茫茫。湖山翠滴芭蕉雨，苔石青连薜荔墙。醉饮忽惊蓬鬓短，离愁偏入夜灯长。青帘画舫钱塘路，错认并州是故乡。
0	0	0	0	0	0	0	0	0	0	0	1	潭上喜见新月,簪组十年梦，园庐今夕情。谁怜故乡月，复映碧潭生。皓彩松上见，寒光波际轻。还将孤赏意，暂寄玉琴声。
0	0	0	0	0	0	0	0	0	0	0	1	初夏登城上有感,来守孤城忽两期，可堪登眺又斜晖。经春不见流莺语，终日唯看乳燕飞。风舞新荷青袅袅，烟笼细柳绿依依。此邦纵美非吾土，莫怪山翁只念归。
1	0	0	0	0	0	1	0	0	0	0	1	元宵风雨寄怀小有（次贾襄一韵） 其一,冷落春城澹似秋，萧萧良夜阻狂游。风吹灯火云何黯，雨乱笙歌月亦愁。独坐有怀烧烛尽，相思无梦到床头。应知白也偎红翠，醉倚朱栏十二楼。
0	0	0	0	0	0	0	0	0	1	0	0	裴令公席上赠别梦得,年老官高多别离，转难相见转相思。雪销酒尽梁王起，便是邹枚分散时。
0	0	0	0	0	0	0	0	0	0	0	1	登遵化城楼,地道通辽海，山岚隐蓟门。登城秋草遍，拂剑早霜繁。清切闻芦管，苍茫见塞垣。健儿屯北戍，战马出中原。羽檄黄尘动，牙旗白日翻。穷边思李牧，异代感刘琨。旅况聊成赋，戎机未易论。从兹谢游好，归卧旧山樊。
0	0	0	0	0	0	0	0	0	0	0	1	偕同乡友宴崇文门邸园归而有诗,黄雀自语樱桃枝，暮林来索停云诗。雏儿泥唱小红曲，病人愁对新绿卮。梦回冰簟初凉转，一寸乡心似荷卷。不须静挹沈香薰，腻袖分明得苍藓。诸君放诞无束羁，我还左袒新葛衣。高风远郭孤鸿下，小雨空阶一蝶飞。各含幽想眷团扇，那有閒情问夕晖？不辞百罚蒲萄酒，碧月沄沄动杨柳。醉谁扶我上雕鞍，驮梦天街踏星斗。
1	0	0	0	0	0	0	0	0	0	0	1	其三,小海春如画，斜街晓卖花。连钱游子骑，斑竹美人家。袄色摇红段，鞶香斗蜡茶。额黄斜入鬓，侧髻半翻鸦。
1	1	0	0	0	0	0	0	0	0	0	1	镜中偶见白须,晓起掀髯笑不梳，镜中霜到一茎初。他乡转觉官无用，半世空惊病有馀。閒处欲寻支遁语，老来思共阿咸居。平安独喜南鸿便，一月常收两度书。
0	0	0	0	0	0	0	0	0	0	0	1	登望海峰,谁驾鳌为柱，神州左一方。重关连委粟，半夜豁扶桑。晓散岚光白，晴收水气黄。瀛壖不可极，万里自苍茫。
0	0	0	0	0	0	0	0	0	0	0	1	题壁,小坐耽幽趣，乡心接远天。村光浓树色，篱影隔溪烟。鸿爪曾羁客，莺花说绮年。浇愁惟有酒，差幸主人贤。
0	0	0	0	0	0	0	0	0	0	0	1	其二,种辨踰淮橘，锄先当户兰。功名等鸡肋，去住累猪肝。春水南唐恨，青山蜀道难。故园何日返？东望总漫漫。
0	0	0	0	0	0	0	0	0	0	0	1	远归夜雨有作,破屋牵萝补不成，黄昏一雨至天明。还思旅邸孤眠夜，滴碎乡心是此声。
0	0	0	0	0	0	0	0	0	0	0	1	吴章岭归途望庐山,千盘百叠吴章岭，赤日能呼五老峰。放蝶岩花香草木，饮牛涧瀑乱球琮。拂残阊阖襟边酒，归去江湖鬓外篷。学道寻仙无一遂，何年五岳起吾胸。
0	0	0	0	0	0	0	0	0	0	0	1	初冬客途感怀,小雨冥冥不湿衣，饥鸢高贴野云飞。南来北往河山迥，秋尽冬初草木稀。半夜还家归梦好，十年为宦客情微。故园茅屋收成后，啄黍黄鸡想正肥。
0	0	0	0	0	0	0	0	0	0	0	1	梅,岁寒相见在天涯，玉色珠光带露华。笑杀玄都狂道士，种桃何不种梅花。
0	0	0	0	0	0	0	0	0	0	0	1	海棠,胭脂为脸玉为肌，未赴春风二月期。曾比温泉妃子睡，不吟西蜀杜陵诗。桃羞艳冶愁回首，柳妒妖娆祇皱眉。燕子欲归寒食近，黄昏庭院雨丝丝。
1	1	0	0	0	0	0	1	0	1	0	1	其二,玄风溯溟峤，宾雁亦南翔。游子念不反，乃在天一方。岂无一尊酒，与子话衷肠。京洛多相知，所思在故乡。远道何悠悠，临岐叹景光。人生如飘萍，离别乃其常。令德苟不爽，宁异参与商。
0	0	0	0	0	0	0	0	0	0	0	1	其五,髫年文字竹溪西，香火因缘手共携。献赋相如春走马，著鞭越石夜闻鸡。乡心瀛岛萦云树，宦迹章江认雪泥。犹记卬须求我友，林公祠宇夕阳低。
0	0	0	0	0	0	0	0	0	0	0	1	喜从弟至，兼寄中表（戊戌）,玄云萧瑟望乡台，雪影霜声雁自哀！消息鸰原家难后，行藏蜃市国仇来。孤踪横被黄金笑，晚节争禁白发猜。回首故园花萼冷，谁知三径总蒿莱！
1	1	0	0	0	0	0	0	0	0	0	1	六皆兄招诸子集蠖庵侍御宅,凤炬辉辉照画堂，秋深终是感他乡。琴樽尚恋严公宅，畚锸谁操谷口庄。岂为上书留北阙，犹思取妇溷东方。愁来鲁酒都无用，坐听西风雁一行。
0	1	1	0	0	0	0	0	0	0	0	1	其五 秦始皇驰道,秦王骋奇观，不惮阻且脩。万里走辙迹，八荒开囿游。劳歌久已息，遗筑今尚留。千载威神尽，骊山空古丘。
1	1	0	0	0	0	0	0	0	0	0	1	其二,触人秋暑何瀰瀰，游子驱车涉千里。悠悠旌拂华山云，萧萧马度泾川水。
1	0	1	1	0	0	0	0	0	0	0	1	其二 谢杨休三首,半夜丝簧纷养耳，舞袖香风散沉水。高堂嬉笑坐生春，不诵式微惊游子。孟公投辖虽知人，故乡千里儿曹嗔。毅然竟把刀头舞，百日梦归今日真。依前瘦马登高绝，未应却笑此行拙。邑人脂膏子弗求，况是丘侯帽无铁。
0	0	0	0	0	0	0	0	0	0	0	1	梓潼宫（在荣经县东）,神灵炳天下，庙祀故乡多。遗像存生气，明星应制科。化身经世宙，流泽汇江河。绿竹通幽处，还同七曲坡。
0	0	0	0	0	0	0	0	0	0	0	1	闺情（为落殊蕃陈上相知人） 其一 闺情,相随万里泣胡风，疋偶将期一世终。早知中路生离别，悔不深怜沙碛中。
1	1	0	0	0	0	0	0	0	0	0	1	旅舍,旅舍盘丘垄，他乡恋物华。露流常湿树，霜煖不彫花。江减看帆小，城荒觉路赊。雁归浑未定，犹似滞天涯。
0	0	0	0	0	0	0	0	0	0	0	1	秋兴用陈绣衣韵,黄鹄摩云壮气增，青虹贯斗剑光腾。半生出处惭无补，一代经纶学未能。指下徽音弹夜月，笔端草圣袅秋藤。西风不尽思乡意，回首天涯忆旧朋。
0	0	0	0	0	0	0	0	0	0	0	1	哭当途王宰及其子亨,我忆当途令，官閒不早归。王戎号共死，阿对走相违。兵火有时息，仙凫何处飞。愁云兼楚树，江上晚依依。
0	1	0	0	0	0	0	0	0	0	0	0	怀古楼,长吟登宝地，永望极南天。古意日寥廓，高楼风悄然。江明波浩浩，渚绿叶田田。俯仰自千载，浮生无百年。
0	0	0	0	0	0	0	0	0	0	0	1	九日怀封元寂,九日郊原望，平野遍霜威。兰气添新酌，花香染别衣。九秋良会少，千里故人稀。今日龙山外，当忆雁书归。
0	0	0	0	0	0	0	0	0	0	0	1	歌风台,人从生处乐，鸟过故乡悲。英雄汉天子，一歌双泪垂。
0	0	0	0	0	0	0	0	0	0	0	1	次陈推府偶成韵二首 其一,谁将生计问陶朱，我恐陶朱术亦疏。五贼天生难剿克，一毫身外敢奔趋。山瓢雅可闲斟月，烟艇何妨日钓鱼。自谓身轻成晚计，故园秋菊共茱萸。
0	1	0	0	0	0	0	0	0	0	0	1	卧病闻常山旋师策勋宥过王泽大洽因寄李六侍郎（一作御）,寂寂重寂寂，病夫卧秋斋。夜蛩思幽壁，槁叶鸣空阶。南国异气候，火旻尚昏霾。瘴烟跕飞羽，沴气伤百骸。昨闻凯歌旋，饮至酒如淮。无战陋丹水，垂仁轻槁街。清庙既策勋，圆丘俟燔柴。车书一以混，幽远靡不怀。逐客憔悴久，故乡云雨乖。禽鱼各有化，予欲问齐谐。
0	0	0	0	0	0	0	0	1	0	0	0	闲居和云屋道士,一樽聊共此时心，文字追随落醉吟。仙子楼台脩竹外，行人冠盖画桥阴。一年芳草东风老，五月空江夜雨深。且作兰亭欢喜集，更论谁后又谁今。
1	0	0	0	0	0	1	1	0	1	0	1	忆姊,九秋时节近重阳，一别三年枉断肠。问我诸姑及伯姊，喜从客邸返家乡。贪谈近事忘朝栉，互诉相思怯夜凉。聚首方新又言别，可怜分袂太仓皇。
0	1	0	0	0	0	0	1	0	0	0	0	野菊,离离嵓下菊，无主混蓬茅。路断秋光隔，山明水影交。荒丛鸣蟋蟀，寒叶挂蟏蛸。拟访陶庐饮，柴扉何处敲。
1	1	0	0	0	0	0	0	0	0	0	1	百四从妹挽词 其一,姊妹二十四，凋零馀二人。他乡忽传讣，老子倍伤神。已叹嫠居久，何堪逆境频。佳城千里外，西望泪沾巾。
0	0	0	0	0	0	0	0	0	0	0	1	村家四月词十首 其一,苑苫枳落趁高低，草色平铺树影齐。一片绿阴行不到，家家门外有黄鹂。
1	0	0	0	0	0	0	0	0	0	0	1	夜酌舒陈二子,江城暝色静柴扉，游子冬残怅未归。过雁夜分犹共逐，飘蓬天末故相依。壮心久客羞弹铗，高义今谁为解衣。酒罢出门俱勿叹，古今奇士遇全稀。
0	0	0	0	0	0	0	0	0	0	0	1	其二,太守多才民富强，风光特不让苏杭。葡萄酒熟红珠滴，杷榄花开紫雪香。异域丝簧无律吕，胡姬声调自宫商。人生行乐无如此，何必咨嗟忆故乡。
1	1	0	0	0	0	0	0	0	0	0	1	其九 （荅张士然）陆士龙云,士固信知已，微君孰与言。遥遥动参商，有言曷能宣。于时况行迈，悠悠山复川。井邑岂宿识，风俗非所便。故乡真可怀，游子吁可怜。梦寐或见君，宛是乐群年。惊觉嗟索居，写恨酬斯篇。
0	0	0	0	0	0	0	0	0	0	0	1	九日陪诸阁老食赐糕次谢授经韵,叨陪讲席按词曹，晓禁霜花点素袍。院贮图书西掖静，云连宫殿北山高。故园莫忆黄花酒，内府初尝赤枣糕。最爱凤毛今复见，便令池上一挥毫。
0	0	0	0	0	0	0	0	0	0	0	1	宫词 其一,自负婵娟入内家，谁知辇下即天涯。子夫不属平阳地，那得君王载后车。
0	0	0	0	0	0	0	0	0	0	0	1	下第,遇主人宁易，适时我独难。余千怜客路，三十尚儒冠。出谷莺偏媚，还枝鸟亦安。故园修竹在，归去想成竿。
0	0	0	0	0	0	0	0	0	0	0	1	见紫荆花,杂英纷已积，含芳独暮春。还如故园树，忽忆故园人。
0	1	0	0	0	0	0	1	0	0	0	1	九日登仁寿寺后山,石閤凌香岫，凭高烟雾开。人疑送酒客，地即望乡台。雁度桑乾去，云从碣石来。鱼龙瀚海北，万古一悲哀。
1	1	0	0	0	0	0	0	0	0	0	1	谭彦桢比部新得貤封以使事还里,枌社长邻二郡隅，盈盈一水隔樵湖。他乡并引秋怀切，薄宦犹难昼锦俱。共喜新恩天语焕，却看后会月华孤。汉家除目朝朝下，伫听迁莺复就途。
0	0	0	0	0	0	0	0	0	0	0	1	腊月二十七日次江口,出浦望斜月，隔江闻棹歌。家从今日远，愁比昨宵多。野烧疑烽火，乡心逐逝波。一年惟两日，又向客边过。
0	1	0	0	0	0	0	0	0	0	0	0	凭高怀古,凭高怀古思悠悠，遥想骑驴白下游。不是龙眠图画里，如今亲到蒋山头。
0	0	0	0	0	1	0	0	0	0	0	1	贾谊宅,闻君放逐此淹留，献纳空悬汉室忧。旧宅独临湘水远，遗文曾吊屈原愁。青枫极浦烟光晚，白鸟空江树影秋。西望不堪怀古意，欲因归去卧沧洲。
1	0	0	0	0	0	0	0	0	0	0	1	除夜有感,此岁尽此夕，此夕不再得。大化何心去，流光长自惜。明日更明年，明年重可怜。花迷上林月，梦落楚江烟。相逢半游子，陆沉金门里。朝典苏季裘，暮乞侏儒米。千岁递相送，那能屡禁此。
0	1	0	0	0	0	0	0	0	0	0	0	和张屯田秋晚灵峰东阁闲望,直栏横绝紫微阴，凭久秋光照客襟。一道山川寒色远，万家烟火夕阳深。泾滩水落群鸦集，秦岭云高断雁沉。此兴浩然须把酒，可怜难醉异乡心。
1	1	0	0	0	0	0	0	0	0	0	1	遣怀,手种筼筜傍水边，露华抽碧动江烟。主人空有他乡梦，辜负青青玉可怜。
0	0	0	0	0	0	0	0	0	0	0	1	南旺湖即事,遥望南湖浪拍狂，晓烟迎日半苍凉。帆前水草疑无路，袖底风花别有香。绕舍初逢蚕上箔，隔村又贺麦登场。郊原颇洽清和意，醉倚高歌似故乡。
0	0	0	0	0	1	0	0	1	0	0	1	姑苏怀古,山围长郭水临门，想见当时胜事繁。草木枯荣归晓露，市朝迁变问高原。几年已泄夫差恨，终古难招伍相魂。顾我閒游云水伴，短筇何事立黄昏。
1	0	0	0	0	0	0	0	0	0	0	0	宫怨,罗幌动微风，沉沉永巷中。鸟啼朱户掩，花谢玉兰空。妾意春长在，君恩水自东。独悲明月夜，歌吹动深宫。
0	1	0	0	0	0	0	0	0	0	0	1	送人之塞上,北风瑟瑟胡马鸣，君今弃我何远行。阴山雪花大如掌，黄云出没单于营。万里龙沙那可见，将军大小七十战。捷书奏入建章宫，寄我云中一只箭。
0	0	0	0	0	0	0	0	0	0	0	1	南界獞村二绝 其一,诛茅作瓦十馀家，竹里寒梅渐著花。莫叹獞儿生意少，谷风偏起自天涯。
0	0	0	0	0	0	0	0	0	0	0	1	玉关怨,紫塞黄云万里间，征夫一望总潸潸。今古沙场惟白骨，几人生入玉门关。
0	0	0	0	0	0	0	0	0	0	0	1	登洛阳城望中岳嵩山,暂卸征鞍薄暮填，洛阳城郭万家烟。曾经沧海方知险，看得名山亦有缘。铁骑传边兵未息，铜驼遗巷客犹眠。酒阑欲觅还乡梦，梦到江南第二泉。
0	0	0	0	0	0	0	0	0	0	0	1	九日故城舟中,无处寻篱菊，何人送酒来。故园知满径，此地少深杯。岸柳霜前脆，云鸿日暮哀。悲秋怜楚客，怀抱向谁开。
0	0	0	0	0	0	0	0	0	0	0	1	戏答澹庵小偈,莫问前程事，漂然海上舟。命乖逢鬼国，缘合遇蓬丘。毕竟非身计，俱成错路头。故乡随脚是，流浪不知休。
0	0	0	0	0	0	0	0	0	0	0	1	游楞伽寺,萝径入苍霭，钟声来翠微。招提在何许，云外一僧归。
1	0	0	0	0	0	0	0	0	0	0	1	九日陶然亭独坐,西山青到谷为陵，谁向荒亭问废兴。半老年光秋似嫁，独来风味野于僧。乡心满地滋鲈脍，兵气缠霄引雁绳。欲折黄花还自笑，白头傲骨两崚嶒。
0	0	0	0	0	0	0	0	0	0	0	1	前出军五首 其一,前军红衲袍，朱丝系彭排。后军细铠甲，白羽攒鞲靫。辎车左右驰，万马拥长街。送行动城郭，斗酒饮同侪。壮士当报国，毋为故乡怀。
0	0	0	0	0	1	0	0	0	0	0	1	书怀,故国山河已大殊，故园桑菊半荒芜。茫茫天地为逋客，扰扰风尘自腐儒。病骨平分秋岭瘦，臣心仍伴月轮孤。有人劝我杯中趣，为问三闾肯醉无。
1	0	0	0	0	0	0	0	0	0	0	1	寄朴庵章都宪以道,二纪同年几故人，天涯踪迹苦参辰。閒愁误遣霜侵鬓，渴想空疑月写神。再历容台惭忝窃，宏开宪府仰经纶。何时一笑重逢地，酒盏诗篇取次陈。
0	0	0	0	0	0	0	0	0	0	0	1	其三,终夜一再起，杜鹃声不休。无劳更啼血，羁客岂胜愁。岁月馀新鬓，风尘只敝裘。故园近无恙，吾意任扁舟。
1	0	0	0	0	0	0	0	0	0	0	1	其三,冬暖惟忧麦，春寒却勒花。地偏宜鸟雀，江远少鱼虾。惊犬时时吠，归鸿字字斜。故园芳草色，游子亦思家。
0	0	0	0	0	0	0	0	0	0	0	1	其二,几回醉倚碧琅玕，满袖清风客未还。买砚忽辞朱子里，抱琴又入武夷山。茶收暖焙园丁喜，布割寒机村女閒。应想故园图画里，石榴花发小柴关。
0	0	0	0	0	0	0	0	0	0	0	1	灵池县见早梅①,小园晴日见寒梅，一寸乡心万里回。春日暖时抛笠泽，战尘飞处上琴台。栖身未识登龙地，落笔元非倚马才。待勒燕然归未得，雪枝南畔少徘徊。
0	0	0	0	0	0	0	0	0	0	0	1	送建昌冯明府,尝闻陶彭泽，解印归匡庐。今见冯海昏，辞官还隐居。贤人五百年，间生信非虚。清风激贪冒，白云同卷舒。家山列画屏，绿水环庭除。秋清对吟尊，羲皇人不如。祇今建昌民，方话大冯君。何必遗爱碑，政声人尽闻。
0	1	0	0	0	0	0	1	0	0	0	1	夜泊西湾,野水泠泠浸碧天，西湾深处泊渔船。千山月色孤篷外，半夜潮声一枕边。春梦觉来伤往事，乡心老去忆行年。白头不是忘归客，独对芦花思悄然。
1	1	0	0	0	0	0	0	0	0	0	1	题菊赠鹓侄,南望家山无尽情，衰年一病死兼生。春风远道怜贤侄，夜雨他乡梦老兄。千载诗书存世业，几家忠信重乡评。从来明达安时命，珍重诸郎在矫轻。
0	0	0	0	0	0	0	0	0	0	0	1	其八,幕府鱼书报越裳，期门龙节发荆湘。北风鸿雁飞何处，南海渔樵思故乡。即恐军储非往日，却劳宵旰及殊方。平林月出闻啼鴂，击剑酣歌意转长。
0	1	0	0	0	0	0	0	0	0	0	1	送人下第归,独立身难达，新春与志违。异乡青草长，故国白头归。岸阔湖波溢，程遥楚岫微。高秋期再会，此去莫忘机。
1	0	0	0	0	0	0	0	0	0	0	1	牡丹,为爱妖娆恼病怀，翠屏锦幄护香荄。真教花事从头尽，却把东风满室开。一缕暗藏金世界，千重高拥玉楼台。螯汤池馆依然在，游子年年来不来。
0	0	0	0	0	0	0	0	0	0	0	1	喜康元龙归自灵武,自逐征西府，空惊两鬓斑。尘沙过陇水，风雪度萧关。刁斗边城暗，烽烟戍垒閒。故园初下马，一剑在腰间。
0	0	0	0	0	0	0	0	0	0	0	1	客路,客路饶风雨，中心几郁陶。天连黄海阔，门闭湿云高。群盗东南剧，凶年赋税劳。故园归去梦，何日涉江涛。
1	1	0	0	0	1	0	1	0	0	0	1	渝州逢故人,共是他乡客，俱为失路人。自怜蓬发改，不掩柳条春。
0	0	0	0	0	0	0	0	0	0	0	1	题扇赠姜公实,玉堂退食苑钟迟，不觉花砖日影移。忽报故人来问信，相逢却说故乡时。
1	1	0	0	0	1	0	0	0	0	0	1	旅怀,东吴隔千里，归计尚茫然。忽见梅花发，他乡又一年。
1	1	0	0	0	0	0	0	0	0	0	1	立冬日有怀京师诸友,东皇消息到江梅，鼓吹郊迎晓色开。五日新正浑醉里，百年残梦又春来。他乡綵燕随缘看，何处云鸿寄劄回。料得故人多健在，寻芳联辔满金台。
0	0	0	0	0	0	0	0	0	0	0	1	游虞山,轻舟十里泛平沙，云外虞山一半遮。堤势远回言偃墓，草根青入仲雍家。野泥初坼未开笋，溪雨欲流将尽花。乘兴不辞今日醉，此身谁记在天涯。
0	0	0	0	0	0	0	0	0	0	0	1	其四,移任长洲县，穷秋入水乡。江涵千顷月，船载一篷霜。竹密藏鱼市，云疏漏雁行。故园渐迢递，烟浪白茫茫。
0	0	0	0	0	0	0	0	0	0	0	1	冬夜同李比部黎司勋黄李二进士集金舍人宅和得比部二韵 其一,似有新丰酒，寒宵不厌过。言从鸡树密，诗爱凤池多。积霰花为界，沉云玉作河。乡心同万里，醉亦粤人歌。
0	0	0	0	0	0	0	0	0	0	0	1	送陆蓝田同大儿南还因忆蓝田尊人,吾已倦游久，君行复此来。早随春雁至，犹及海榴回。客路河桥晚，故人邻笛哀。归途欣并辔，终愧阿戎才。
0	0	0	0	0	0	0	0	0	0	0	1	送王大将军,珠崖一战解征衣，回首沧江忆钓矶。长剑夜悬南斗去，扁舟秋泛五湖归。霜天漠漠猿啼断，云海冥冥雁去微。西北只今烽火在，何时还向玉关飞。
0	0	0	0	0	0	0	0	0	0	0	1	舟次同杨应先谭敬质玩月,乡心同此地，旅食算流年。几度天边月，虚从望里圆。凉风低烛影，清露湿茶烟。为爱连宵话，推篷未忍眠。
0	0	0	0	0	0	0	0	0	0	0	1	古塞,曾经古塞间，万里控长关。卧日边鼙旧，嘶风战马閒。戍楼喧暮角，羌笛怨空山。应贺升平久，车书混八蛮。
0	0	0	0	0	0	0	0	0	0	0	1	秋暮至曲靖,故乡何处是并州，万里关山不断愁。野馆夕阳人独立，边城秋色水空流。宦情每愧陶弘景，客况何如马少游。一夜西风吹梦破，归心遥寄楚江头。
0	0	0	0	0	0	0	0	0	0	0	1	过芦沟桥,束发承恩禁苑游，乡心今夕渡芦沟。千峰过雨官桥暮，廿载飞尘客鬓秋。驿路行分三辅界，宫云回见五城楼。车中却听浑河水，阅尽归骖日夜流。
0	0	0	0	0	0	0	0	0	0	0	1	鄱阳早发,榜人鸣铜钲，素舸侵晓发。江月皎犹在，村鸡号未歇。萧然此时意，轩盖定何物。却忆芝山巅，匡庐坐超忽。董生昔高蹈，于此采薇蕨。系我行役久，故乡渺难越。终当返西神，阳阿夕晞发。
0	0	0	0	0	0	0	0	0	0	0	1	游石钟山次晦山大师韵二首 其一,天地来双屐，江湖壮此峰。怒涛从齧石，幽涧欲闻钟。径转迷荒雉，岩虚凛蛰龙。云帆看不极，万里拓心胸。
0	0	0	0	0	0	0	0	0	0	0	1	村院秋居,鸡犬不时闻，村深俗亦淳。道情亲易久，乡语译方真。田坂斜阳淡，枫林秋色贫。因恩在庐岳，冰雪早侵人。
0	0	0	0	0	1	0	0	0	0	0	1	其二 宿庆元县石龙寺听雨,凄风淅淅穿窗槅。灯怯春寒容易黑。檐声滴碎故乡心，应是石龙中夜泣。嘈嘈滩水流偏急。约略山城更漏滴。溪桥明日草青青，惆怅归途何处觅。
0	0	0	0	0	0	0	0	0	0	0	1	赠廖良斋崇杰行人归乐安,马嘶芳草正清明，高下风花远近亭。他日金台谈旧雨，青山总是故乡情。
0	0	0	0	0	1	0	0	0	0	0	0	江村同方山人子服过寒山寺访旭上人,旷适柴桑叟，栖迟萧寺邻。贫家春酒绿，细雨杏花新。澹虑全轻物，忘机不畏人。远公能好客，因尔得相亲。
1	1	0	0	0	0	0	1	0	0	0	1	其二,盘马秋郊向石门，插萸韵事不堪论。独怜飘泊他乡客，枨触家山愈断魂！
0	0	0	0	0	0	0	0	0	0	0	1	其十一,勾粤东西总故乡，乘流三日即羚羊。嘉鱼十月冲寒出，来系兰桡大小湘。
1	0	0	0	0	1	0	0	0	0	0	1	汶阳客舍,年光自感益蹉跎，岐路东西竟若何。窗外雨来山色近，海边秋至雁声多。思乡每读登楼赋，对月空吟叩角歌。迢遰旧山伊水畔，破斋荒径闭烟萝。
0	0	0	0	0	0	0	0	0	0	0	1	田家日晚歌,东郊草长牛正肥，沟渠水通田可犁。老翁向田姑哺儿，新妇厨中炊独迟。归来对客少閒语，但说田家有辛苦。春寒种谷不著泥，北风吹麦皆入土。里胥徵税不得了，丁男出官多奔走。两月山中去不归，老身那似少年时。春深田家百事急，田多草荒犁不及。野鹿呦呦满旧山，随牛终日在田间。纵及收成罢耕作，官家无事身始閒。
0	0	0	0	0	0	0	0	0	0	0	1	吴门送客,乱山吴苑外，临水让王祠。素是伤情处，春非送客时。不须愁落日，且愿驻青丝。千里会应到，一尊谁共持。
0	0	0	0	0	0	0	0	0	0	0	1	哭季廉,万鬼狰狞钜海隈，真成一夕碎琼瑰。平亭学术归孤愤，凋瘵乡闾见此才。听讲祇馀残月在，寻亲应带怒潮回。遗笺重叠藏尘箧，后有千秋未忍开。
0	0	0	0	0	0	0	0	0	0	0	1	寄边上友人,早闻词赋擅西京，更羡终军独请缨。万里旌旗分汉壁，十年刁斗隔燕城。云沈瀚海风沙起，雪满交河道路平。堪笑故人犹短褐，欲将孤剑事长征。
0	0	0	0	0	0	0	0	0	0	0	1	旅梦二首 其一,客舍连宵梦，居然是故乡。风波怜逆旅，羽翮倦殊方。漏永参横户，窗虚月在梁。静闻天籁起，萧飒动新凉。
0	1	0	0	1	0	0	0	0	1	0	0	过弹筝峡,悠悠薄洛水，东出弹筝峡。昔人感秋声，舞跃中音节。我来跨官马，屡渡随曲折。水寒石齿涩，鸣调苦悲咽。应有征人泪，泠然洒清血。含恨变旧音，冷照关山月。衮衮东入海，馀情流未歇。掩耳不能听，挥鞭急超越。穿云望前垒，晚路山雨滑。去远犹自闻，回肠危欲绝。
0	0	0	0	0	0	0	0	0	0	0	1	其二,玄春变时叙，频夜梦故乡。故乡亦何为，母氏在北堂。白发遥倚门，兄弟罗其傍。廿年侍羞馔，一朝异飞翔。燕越邈脩阻，尺书非所将。飙车何时驭，我心悲以惶。
0	0	0	0	0	0	0	0	0	0	0	1	冷嵓公柳溪,斗印轻抛系肘金，故园风物动归心。柳含烟翠丝千尺，水写天容玉一寻。山色只于閒里好，风波不似向来深。人间桃李栽培满，换得溪南十亩阴。
0	0	0	0	0	1	0	0	0	0	0	0	送别,下马饮君酒，问君何所之。君言不得意，归卧南山陲。但去莫复问，白云无尽时。
0	1	0	0	0	0	0	0	0	0	0	0	客居多暇步过田家,客寄无生事，乘閒到水东。风和禽语乐，日暖土膏融。田父称家有，行人自屡空。殷勤留我饭，怜我不为农。
0	1	0	0	0	0	0	0	0	0	0	1	余自去冬闰十一月遣人还泰和迎候舍弟子彦与家人偕来今经九十馀日矣未知果来否偶灯下独酌有怀怆然援笔题此俟余弟至而共读之时正月二十七日夜也,南北相望路七千，南风只有卖盐船。故乡消息何时发，纵得书来是半年。
0	0	0	0	0	0	0	0	0	0	0	1	田家,禾黍芃芃愿不违，衔泥燕子绕梁飞。闺中少妇条桑去，携得盈筐趁早归。
0	0	0	0	0	0	0	0	0	0	0	1	西江寒食,天阴篱外夕寒生，寒食东风野水明。无限满船商客语，柳花时节故乡情。
0	0	0	0	0	0	0	0	0	0	0	1	冷协律祠,犹忆先朝协律郎，曾将乐府事高皇。几时玉洞成仙隐，不向金门隶太常。琪树春秋丹灶冷，瑶笙昼静碧云长。城门华表千年在，化鹤还应返故乡。
0	0	0	0	0	0	0	0	0	0	0	1	大同写望,云中日气乍如灰，剑倚天边尚有台。紫塞秋风随马度，白登寒色压城开。禁中颇牧当时用，宫后娥眉万里来。飞将有孙殊可念，白头还作望乡哀。
0	0	0	0	0	0	1	0	0	0	0	1	林缉熙归会于芗城梁宅和洪城见寄,云水千峰更万峰，此心期与故人同。苍茫世路浮生在，澹泊春杯野兴浓。乡梦几回茅店月，蓑衣无恙柳花风。明年唤取陈公甫，皂帽青天信一蓬。
0	0	0	0	1	0	0	0	0	0	0	1	徐沟蔡明府予嘉斋头间燕歌有感,并州作客意如何，石调重闻掩泪多。回首燕山五年住，一声如听故乡歌。
0	0	1	0	0	0	0	0	0	0	0	0	雪,冻项缩如龟，茅檐讽雪诗。冷于初下日，好是未消时。树重高枝折，窗明晚色迟。忽思溪上路，拟借蹇驴骑。
0	0	0	0	0	0	0	0	0	0	0	1	早春寄元美,蓟门霜雪意何如，回首风尘见索居。病后五陵春草色，愁中三辅使君书。时名转忆潘生拙，世事能令阮藉疏。最好拂衣江海上，故园戎马重踌躇。
0	0	0	0	0	0	0	0	0	0	0	1	抵都岁除,五年寒梦觅东华，一卧沧江岁月赊。人海再来疑隔世，客衣初浣似还家。清时事业期中隐，残律风光爱晚花。独有乡心畏南雁，峤山春信断芦笳。
0	0	0	0	0	0	0	0	0	0	0	1	李陵台,落日关塞黑，苍茫路多岐。荒烟淡暮色，高台独巍巍。呜呼李将军，力战陷敌围。岂不念乡国，奋身或来归。汉家少恩信，竟使臣节亏。所愧在一死，永为来者悲。千载抚遗迹，凭高起遐思。褰裳览八极，茫茫白云飞。
0	0	0	0	0	0	0	0	0	0	0	1	晚憩田家二绝 其二,山间一径牛羊迹，林下数家鸡犬声。底事居人苦争畔，閒田官正募民耕。
1	1	0	0	1	1	0	0	0	0	0	1	陈伯潜学士以路事来粤，相晤感赋二首① 其一,三十年来万事非，天涯沦落识公迟。横流沧海无安处，故国青山有梦思。铸铁屡闻成错字，造车此是出门时。他乡同纵登高目，斜日黄龙上大旗。
0	0	0	0	0	0	0	0	0	0	0	1	清流关,嵯峨怪石横天起，一径羊肠万山里。东凭江浦北阴陵，此是南唐旧军垒。彭奴遗迹空岧峣，福州下蔡成烟消。赤真人自大梁至，山前十万横相要。金樽璀璨银樽白，犀带名茶枉传驿。刺史惊看缘堞兵，将军悔履秦淮石。澄心堂上草连云，古殿长春半夕曛。蔗浆未啜雄关失，犹说陵波水上军。
0	0	0	0	0	0	0	0	0	0	0	1	其二,冉冉飞云万壑低，乡心迢递夕阳西。关山木叶归来晚，兄弟茱萸插处齐。秋水平桥初拥席，寒花绕屋自成畦。樊川旧日登高地，浊酒淋浪醉似泥。
0	0	0	0	0	0	0	0	0	0	0	1	其二,世儒多户牖，家学自渊源。处士名兼美，先王道益尊。黄金散闾里，白玉掩丘原。猿鹤空凄怨，清江绕故园。
0	0	0	0	0	0	0	0	0	0	0	1	薄游,极目枫林外，故园安在哉。山川曾有约，秋半未归来。暝色千峰雨，江声万壑雷。薄游仍度峡，乡梦莫轻催。
0	0	0	0	0	0	0	0	0	0	0	1	怀计筹山通真馆纯一云峰高士,彫年短发苦骎骎，只益孤怀叹惋深。老比师丹浑忘事，死无钟子绝知音。哀猿易下三声泪，独鹤长存万里心。漫忆云峰凌羽士，故山无梦可相寻。
0	0	0	0	0	0	0	0	0	0	0	1	其三十四 听莺亭,不向他园去，能来共竹林。故乡知我念，特地奏秦音。
0	0	0	0	0	0	0	0	0	0	0	1	枕上吟（建邸晓风闻角）,画角梅花吸晓寒，数声清彻碧云端。谁知有客愁无寐，一掬乡心不奈酸。
0	0	0	0	0	0	1	0	0	0	0	0	寄云仙宗室,幽栖吾欲问，大雅尔能任。彩笔青云满，朱门白雪深。烟霞丛桂色，风月古松心。握别春城晚，相思寄浩吟。
0	0	0	0	0	0	0	0	0	0	0	1	对月思故山夜景,沉沉新秋夜，凉月满荆扉。露泫凝馀彩，川明澄素晖。中林竹树映，疏星河汉稀。此夕情无限，故园何日归。
0	0	0	0	0	1	0	0	0	0	0	1	舟中小酌,独立秋风里，怅然思故乡。渚头沽美酒，船上作重阳。篱菊一枝瘦，溪鱼三寸长。客中聊尔耳，亦可慰凄凉。
0	0	0	0	0	0	0	0	0	0	0	1	过刘村江,波走痕痕日，江呈岸岸秋。清流堪数石，浅涉不须舟。野菊知何喜，迎风舞未休。归涂愁欲暮，未暮我何愁。
0	1	0	0	0	0	0	0	0	0	0	1	寄怀郑民部思成兼以订约次陶示周续之祖企谢景夷三郎韵,与子一为别，中怀寡所欣。尔耽故园乐，谁念异乡人。流萍日漂泊，泛泛无依因。已惊朱夏徂，又见玄冬臻。举首望天际，鸿声杳难闻。忆昔当路歧，把袂各殷勤。为言吴与越，两地即比邻。我有木兰舟，俟子太湖滨。
0	0	0	0	0	0	0	0	0	0	0	1	其四,忽忆故园秋色好，商量结屋在河湄。瓮浮绿蚁篘新酒，庭种黄花补旧篱。一咏一觞真我事，不衫不履少人知。风尘憔悴心情减，说欲休官悔较迟。
0	0	0	0	0	0	0	0	0	0	0	1	柳絮,寒勒花迟却速残，暖将絮过忽吹还。雪翻霁日光风急，毬衮回廊曲榭闲。万里云天皆去处，群飞踪迹恣中间。道渠催得春阑著，春不缘渠独不阑。
0	0	0	0	0	0	0	0	0	0	0	1	初冬过诃林寺净隐方丈,故园犹得狎长裾，偶为寻僧过净居。施食斋前禽乍散，经行坛下树偏疏。菊花向晚犹堪摘，杮叶经秋尽可书。且莫攒眉便归去，白莲今日问何如。
1	0	0	0	0	0	0	0	0	0	0	1	秋夜怨二首 其一,鳏鱼夜觉秋气寒，上忧长漏之高天。下忧穷潦之井阑，游子出门日以远，枯桑海水来日难。
0	0	0	0	1	0	0	0	0	0	0	1	雪晴早发杜生村至李家口三首 其一,指直难抽袜系纤，仆夫汤沐已晨严。冰生欲助须如猬，气出堪憎笑似盐。一径鸦叉迷古埭，万条鹅管插荒檐。关河冻合酸风击，髣髴沙场射镝尖。
0	0	0	0	0	0	0	0	0	0	0	1	题胡儿出猎图,胡儿晓渡桑乾北，群马奔迅玉为勒。乌弓羽箭紫貂裘，旌帜摇摇光射日。龙沙万里飞黄尘，霜蹄踏破阴山云。莫向榆关逞骄悍，汉家今有李将军。
0	1	0	0	0	0	0	0	0	1	0	1	上谷晤林羽夫,昔年曾在蓟门游，歧路东西二十秋。握手岂期惊喜半，论交转觉别离愁。风尘老大余青眼，书剑飘零笑白头。一忆故园松菊冷，归心乡梦两悠悠。
0	0	0	0	0	0	0	0	0	0	0	1	婺州道中,几家村火聚，古树接桥横。薄日凄天色，空山细涧声。路长前岭暮，梦短故乡情。去国随南雁，征衣半此生。
0	0	0	0	0	0	0	0	0	0	0	1	楼桑村郦道元故里,螺髻烟垂独鹿青，郦生宅畔月泠泠。灯红一寸楼桑夜，还注桑钦旧水经。
0	0	0	0	0	0	0	0	0	0	0	1	隋宫,隋家往事重徘徊，鹤影多从此地来。文帝未崩炀帝立，杨花初盛李花开。黄昏旧观归新月，白日荒塘应薄雷。玉玺似疑难再得，不妨歌舞后人哀。
0	1	0	0	0	0	0	0	0	0	0	0	雨,行程指两月，为日亦不少。长此竟无雨，麦收安期饱。或夜雨朝晴，否则驻跸好。人有不能从，何况于天道。知然胡戚戚，虑众行泥潦。习劳率藉兹，自解聊纾抱。纾抱焉能纾，遥遥忆淮徐。秋霪实异常，河徙夺洪湖。嗟嗟昏垫民，漂摇栖沮洳。所希霖涝减，或可事歌瓠。此忧无解方，南望以赍吁。
1	1	0	0	0	0	0	0	0	0	0	1	其四,旅泊江湖经几载，行踪何处不为家。仙郎欲醉须臾酒，神女偏悭烂熳花。遥忆故人依日下，谁怜游子在天涯。山前草木伤摇落，尚有茱萸湿露华。
0	0	0	0	0	0	0	0	0	0	0	1	其一百六,帝里风光入梦频，凤城金阙一般春。故乡不是无秋雨，听过匡庐始怆神。
0	1	0	0	0	0	0	0	0	0	0	0	哭张西野善士,一春我病君怜我，今日秋风我哭君。千古道缘伤永诀，百年知己痛离群。蓬门野屋将谁款，木榻云堂可再分。欲写衷情作哀些，老怀悽绝不成文。
1	0	0	0	0	1	0	0	0	0	0	1	其二,三载长安共素襟，连床风雨几宵深。狂来漫击高生筑，舌在宁论季子金。尺檄忽催游子驾，绨袍欲折故人心。金山卢水遥相望，犹有飞鸿早暮音。
0	0	0	0	0	0	0	0	0	0	0	1	入德清县界有桥曰望仙喜其名与吾乡同作诗纪之,故园门对小桥开，顾浦西偏一水洄。此地嘉名欣偶似，今宵乡梦若相催。鱼梁蟹断分明见，桑叶菱丝次第栽。怪得征人屡回首，便疑身巳到家来。
1	0	0	0	0	0	0	0	0	0	0	1	巴丘书事,三分书里识巴丘，临老避胡初一游。晚木声酣洞庭野，晴天影抱岳阳楼。四年风露侵游子，十月江湖吐乱洲。未必上流须鲁肃，腐儒空白九分头。
1	1	0	0	0	0	0	0	0	0	0	1	祁阳道中逢九日,露洗寒山秋色新，驱车空惹路旁尘。白云天外悲游子，黄菊篱边笑主人。岁岁难抛三尺组，悠悠虚负百年身。莼鲈更比茱萸好，欲向湘江问钓纶。
0	1	0	0	0	0	0	0	0	0	0	0	秋宫词,梧桐飞叶下银床，肠断秋声玉漏长。三十六宫明月里，夜听弦管出朝阳。
0	0	0	0	0	0	0	0	0	0	0	1	送永寿王赞府径（一作遥）归县（得蝉字）,当官接闲暇，暂得归林泉。百里路不宿，两乡山复连。夜深露湿簟，月出风惊蝉。且尽主人酒，为君从醉眠。
0	0	0	0	0	0	0	0	0	0	0	1	吉林览古杂咏 其一,克商肃慎致梯航，楛矢陈庭理或常。未必幅员归北土，詹桓辞晋失誇张。
0	0	0	0	0	0	0	0	0	0	0	1	鄱阳道中,江上秋风吹断鸿，江头开遍木芙蓉。几家篱落依红树，万壑烟霞锁翠峰。南国风光一杯酒，故园魂梦五更钟。举头日近长安远，阊阖云深第几重。
0	0	0	0	0	0	0	0	0	0	0	1	柳亭（即歙山其先御史尝家于此至中翰彬移于西湖因号焉）,柱史当年曾卜筑，月明时有读书声。移家湖上泉源迥，鸣佩日边云树横。几度关山清夜梦，偏多杨柳故园情。何时得扫风前叶，纸帐绳床过此生。
1	0	0	0	0	0	0	0	0	0	0	1	泛舟浣花东阜狷斋同赋,风檐水槛含清晖，月闰夏五暑气微。山中薜荔幽人带，池上芰荷游子衣。双鱼六马惯识曲，青蛉白鸥皆忘机。杨雄玄阁不寂莫，杜甫草堂天下稀。
1	1	0	0	0	0	0	0	0	0	0	1	九月九日登玄武山,九月九日眺山川，归心归望积风烟。他乡共酌金花酒，万里同悲鸿雁天。
0	0	0	0	0	1	0	1	0	0	0	1	赤崖旧宅二首 其一,不见田园路，茫然六十春。长为台阁客，每忆故乡人。谁谓公孤贵？依然寒士身。草庐何处在？回首但悲辛。
0	1	0	0	0	0	0	0	0	0	0	0	和鼎仪漫兴见寄韵集句,携手城南历旧游，江南江北路悠悠。青山只忆招提境，白雪多随汉水流。绛简尚参黄纸按，清言远待玉人酬。春风无限潇湘意，宋玉无愁也自愁。
0	0	0	0	0	0	0	0	0	0	0	1	登睦州环峰亭,月照空山杜宇啼，唤归渔艇夜天低。那堪又是双溪水，独上危楼十二梯。
1	0	0	0	0	0	0	0	0	0	0	0	雨,独坐浮云起，徘徊夕照孤。长风生远树，细雨入平芜。暗牖飞虫落，高林宿鸟呼。昭回曾有倡，此日慰田夫。
0	0	0	0	0	0	0	0	0	0	0	1	秋庭,秋庭在夕凉，屋角微风飏。叶脱鸟惊散，月来花与翔。茶烟穿绮井，入语出新簧。醉里闻吴咏，翻疑梦故乡。
1	0	0	0	0	0	0	0	0	0	0	1	南都诸公邀宴高座寺对雨,天畔虚堂倚碧岑，坐来烟雨动萧森。白云暮结莲花座，阴壑寒生桂树林。三楚江山游子兴，两都词赋主人心。南朝旧寺应无几，寂寞高台自古今。
0	0	0	0	0	0	0	0	0	0	0	1	偕师六登鸡鸣山寺同望台城,过雨鸣鸠恰唤妻，谢家双屐破春泥。湖生新水花痕浅，山带荒城柳色齐。白袷有人参宝志，黄油无梦问金题。菊田二月僧归晚，荷锸相逢在古堤。
0	0	0	0	0	0	0	0	1	0	0	1	其二,阀阅崔嵬动四方，入门鸾鹤自成行。青緺旧已临佳郡，墨客新归耀故乡。醉舞几应摧屐齿，对棋正欲赌香囊。阶庭玉树寒相照，更使东山逸气长。
0	0	0	0	0	0	0	1	0	0	0	1	寒食感怀,寒食维舟江上村，临风西望黯销魂。花将春色归流水，云系愁心入故园。丘垄不知谁洒扫，藤萝应复自滋蕃。衰年尚作无家客，只合当时住鹿门。
0	0	0	0	0	0	0	0	0	0	0	1	收家信,渺渺秋风生白波，故乡归梦隔山河。可怜一纸平安信，不及衡阳雁字多。
0	1	0	0	0	0	0	0	0	0	0	1	雁,楚岸花晴塞柳衰，年年南北去来期。江城日暮见飞处，旅馆月明闻过时。万里风霜休更恨，满川烟草且须疑。洞庭云水潇湘雨，好把寒更一一知。
1	1	0	0	0	0	0	0	0	0	0	1	次韵汪慎斋见遗,慰籍无官身始轻，尘缘婴我事还生。白云丹壑鸥沙梦，骇鹤惊猿凤诏声。霄汉旧游空窃禄，林丘甘遁已忘名。谁关风雨他乡念，况复南征旅雁鸣。
1	0	0	0	0	0	0	0	0	0	0	1	游子吟,堂上老亲垂白发，天涯游子泪斑衣。何人解道山河险，梦里犹能夜夜归。
0	0	0	0	0	0	0	0	0	0	0	1	其三,古县鞭牛吏谨时，老农分喜上庞眉。东皇一例扶衰朽，不独故园桃李枝。
0	0	0	0	0	0	0	0	0	0	0	1	湘阴谒三闾庙 其一,遗像缘虫篆，空廊污燕泥。浮湘魂不散，归郢路长迷。帝子山如黛，王孙草又萋。千秋有遗恨，长在武关西。
0	0	0	0	0	0	0	0	0	0	0	1	村市醉归,伏枥元知免骇机，剪翎岂复慕群飞。坐中客满知心少，囊里诗多得意稀。小市雨馀寻酒去，野桥日落策驴归。不辞十里行空翠，终胜京尘仕客衣。
1	0	0	0	0	0	0	0	0	0	0	1	羚羊峡,泠泠高峡水，际晓烟光微。一闻征桡发，宿鸟皆惊飞。浦树既迢迢，山云亦依依。溪回修竹静，日出行人稀。双崖信奇峻，屹立如重围。猿猱相叫啸，水石湛清辉。遂令游子心，万里亦忘归。林栖如可得，愿息汉阴机。
0	0	0	0	0	0	0	0	0	0	0	1	五月二十四日宿永睦将口香积院僧轩东望甚远满山皆松桧声三首 其一,远投僧舍青烟畔，夹路松音钟磬幽。试倚危轩望乡邑，三巴日暮远峰稠。
1	0	0	0	0	0	0	0	0	0	0	1	其三,猛士歌难得，长思宇宙间。淮流应咫尺，不道恨潺潺。击筑悲游子，千秋忆沛间。后来鸿鹄调，同此泪潺潺。
1	0	0	0	0	0	0	0	0	0	0	1	追赋西庙广觉寺,精蓝同占一青山，游子纷纷春自閒。要福乞灵从尔辈，独携筇杖款松间。
0	1	0	0	0	0	0	0	0	0	0	1	阴雨几月馀三月初一日闻鸠鸣有作,春雨濛濛来，花时昏昏过。山深多悲风，闭户祇欲卧。此村无杜鹃，不知桑叶大。滩声自不恶，赖此洗尘堁。晓闻晴鸠呼，云阴似将破。故园何时归，麦饭出舂磨。
1	1	0	0	0	0	0	1	0	0	0	1	其二,瑞雪凌晨鸦乱飞，支床犹自偃荆扉。四千里外他乡客，三十年来此布衣。地逼瑶台清不寐，剑埋尘土欲生辉。杯光微动閒吟兴，何似风流在洛畿。
0	0	0	0	0	0	0	1	0	0	0	1	禁米运出口①,救邻宜惠籴，王政已推详。深愿舟多泛，其如户鲜藏。取鱼愁竭泽，割肉笑医疮。为语关津客，防饥念故乡。
0	1	0	0	0	1	0	1	0	0	0	1	游顾龙山,偶然慕丘壑，出郭遵溪澳。行行不知远，遂以穷山谷。山色荒逾秀，水容寒更渌。高松坠残雪，冻雨洒幽竹。古殿闭苔深，孤塔留云宿。日暮红霞起，晴光泛波縠。渔舟天末归，凫鸥相与逐。怅怅羁旅人，怀古伤幽独。
0	0	0	0	0	1	0	0	1	0	0	1	奉和吟桥表妹丈留别榆林士民之作未步韵,长城万里叹朱殷，锁钥北门戎马间。边塞风沙通草碛，鄜延烽火彻榆关。功高西夏思韩范，归卧东山乐孔颜。赢得嘉名民永戴，懔然胜国旧清班。
0	0	0	0	0	0	0	0	0	0	0	1	登西楼二首 其一,林际虹霓挂晚晴，西楼无事翠烟横。荷花半落水风远，桂子欲飘山月明。黄卷久忘尘世事，白云犹动故园情。无端最是城头角，频作凄凉塞上声。
0	0	0	0	0	0	0	1	0	0	0	1	题菊,我忆故园时，绕篱种佳菊。交叶长青葱，馀英吐芳馥。别来二十载，粲粲抱幽独。岂无桃李颜，岁晚同草木。及兹睹馀芳，使我泪盈掬。离披已欲摧，潇洒犹在目。雨露岂所偏，岁月不可复。归去来南山，餐英坐空谷。
0	1	0	0	0	0	0	0	0	0	0	1	落叶仿虞许旸谷（嵎）三首 其一,弥望疏林玉露伤，华年踪迹费思量。惊尘胡马来洮水，落日风帆下建康。素女何必供野火，青山真面破天荒。故乡亦有登楼感，长忆天涯泪几行。
0	0	0	0	0	0	1	0	0	0	0	0	和杨薇园暮春见寄,宴息清斋帘半垂，寂寥心事少人知。漫怜海燕成巢日，正是林花落地时。每带青钱因嗜酒，早生白发为攻诗。相思况复当春暮，莫向东风折柳枝。
1	0	0	0	0	0	1	0	0	0	0	1	闺思,对月默默语，清光应照君。记得别时约，相思但望云。月亦有圆缺，云亦有聚散。散与缺犹可，离愁尚减半。忽见云间月，低头忆远人。相思不相见，空有泪沾巾。君如失凰侣，妾如寄生草。桑末犹堪依，谁念君怀抱。孤栖霜露丛，忽遇花落期。花落无人扫，凄凉两地知。
0	0	0	0	0	0	0	0	1	0	0	1	望钟山,天气清无霞，远山益幽霭。凭楼纵观眺，目与群物会。清风自南来，竹树生微籁。歌禽唱金缕，翠筱飘罗带。时佳景复丽，赏心亦高迈。延伫望钟陵，眷然怅松桧。似觉古今短，徒谓乾坤大。念昔爽鸠氏，川原鲜常在。
0	0	0	0	0	0	0	0	0	0	0	1	柳浦道中,故乡日以远，客路尚漫漫。薄暮村舂急，前溪野烧残。滩声晴似雨，水气夜生寒。舟子饶风味，春蔬当晚餐。
0	0	1	1	0	0	0	0	0	0	1	1	赠岐山姜明府,昨夜闻山雨，归心便似迟。几回惊叶落，即到白头时。雁影将魂去，虫声与泪期。马卿兼病老，宋玉对秋悲。谢客才为别，陶公已见思。非关口腹累，自是雪霜姿。酿酒栽黄菊，炊粳折绿葵。山河方入望，风日正宜诗。牧竖寒骑马，边烽晚立旗。兰凋犹有气，柳脆不成丝。别后如相问，高僧知所之。
1	1	0	0	0	1	0	1	0	0	0	1	访胡茂承不遇,千金曾结少年场，自拟重逢典鹔鹴。念我游燕歌后筑，问君归粤橐中装。来投短刺门前客，立忆他乡马上郎。极目吴阊飞匹练，回船无笑子猷狂。
0	0	0	0	0	0	0	0	0	0	0	1	登驼巘岭,登顿来忘倦，閒常到亦难。西风摇短鬓，落日倚危栏。山迥江湖小，秋高天地宽。故园何处是，空遣客眸酸。
0	1	0	0	0	0	0	1	0	0	0	1	端居感怀,动息遂成素，室家复其常。日远情渐疏，时变迹弥亡。秋天易阴漫，薄寒中我裳。方如在远道，寥落悲故乡。杳杳怀往事，沈沈抚流光。仓猝结中念，安定集众伤。闲斋延余恨，浩思日飘扬。
0	0	0	0	0	0	0	0	0	0	0	1	思过亭,林野生来失佩韦，回头四十九年非。故乡寸地堪思想，莫恋并州不肯归。
1	1	0	0	0	0	0	0	0	0	0	1	移居张元易朱汝修过集得花字,天涯何处不为家，渐见东风换物华。开径却惭非蒋诩，谈经真喜得侯芭。云移双阙来新月，雪霁千门集暝鸦。容易他乡成酩酊，灯前犹自问梅花。
0	0	0	0	0	0	0	0	0	0	0	1	园坐寄树人广州秋湄苏州,初夏园林似早春，北来风物变兼旬。尽情花树催红药，别日陂塘满绿蘋。坐忆故乡闻战伐，愧无佳意答交亲。方池久旱波犹活，了了残冬见雪人。
1	0	0	0	0	0	0	0	0	0	0	1	中秋夜集吕给事宅,银汉高秋露，严城月色阴。美人今夜酒，游子故乡心。乌鹊江边去，蛟龙海上吟。汉宫楼殿迥，莫使暮寒侵。
0	1	0	0	0	0	0	0	0	0	0	1	岁暮南村归,冈峦积素雪漫漫，古径凝冰策马难。得句欲吟吟不得，北风酸鼻逼人寒。
0	0	0	0	0	0	0	0	0	0	0	1	渡桑乾①,客舍并州已十霜，归心日夜忆咸阳。无端更渡桑乾水，却望并州是故乡。
0	0	0	0	0	0	0	1	0	0	0	1	永绥胡十二客九江感寄,一天凉影雁南还，人在匡庐杳霭间。帆外晚云三楚树，马前秋雨六朝山。风波远客眠餐损，兵火荒江战守閒。近得故乡消息否，下游牙纛海门关。
0	0	0	0	0	0	0	0	0	0	0	1	喜心兰兄至丙戌,握手三千里，离怀一笑开。乍浮沧海棹，试问故园梅。风雨催诗句，江由慨霸才。吴云频怅望，何日共归来。
0	0	0	0	0	0	0	0	0	0	0	1	塞上曲,朔风吹雪满刀镮，万里从戎何日还。谁念沙场征战苦，将军今又度阴山。长云衰草雁行平，砂碛征人向月明。思妇不知秋夜冷，寒衣还未寄边城。
0	0	0	0	0	0	0	0	0	0	0	1	其四,驷马尚可縻，去日苦难追。平生履虎尾，慷慨将何为。转蓬如车轮，随风西北吹。故乡路辽远，瞻望涕涟而。子房久辟谷，颜如朝霞披。白龙何蜿蜿，与我游天池。功业嗟未建，下民方调饥。洁身乃小节，谁能混鸱夷。蝉蜕王侯尊，聊且从吾师。
0	0	0	0	0	0	0	0	0	0	0	1	秋日漫兴四首 其一,云物萧条拂曙开，故园东望转堪哀。孤城海气连云合，万树秋声动地来。麟阁功臣多际会，凤台词客惯趋陪。蒿莱今日惊尘起，欲赋惭非宋玉才。
0	0	0	0	0	0	0	0	0	0	0	1	邃夫弟初入南雍,频收家问为兄慰，初试乡心觉汝难。资遣聊同从外傅，纵观况已到长安。半年曾读西铭未，一饭谁将国士看。留得父书相待久，几多勋业在儒冠。
0	0	0	0	0	0	0	0	0	0	0	1	答端,坐忆故园人已老，宁知远郡雁还来。长瞻西北是归路，独上城楼日几回。
0	0	0	0	0	0	0	0	0	0	0	1	九日送别,蓟庭萧瑟故人稀，何处登高且送归。今日暂同芳菊酒，明朝应作断蓬飞。
1	0	0	0	0	0	0	0	0	0	0	1	予与方书田相国同时被放舟次维扬饮文昌阁,艳说听涛正及秋，烟波一带望中收。莺花逗梦生閒恨，烽燧关情荡远愁。去国何妨聊问酒，思乡无奈只登楼。閒身并荷明王赐，避世相将访十洲。
0	0	0	0	0	0	0	0	0	0	0	1	送李侍御,行李恋庭闱，乘轺振綵衣。南登指吴服，北走出秦畿。去国夏云断，还乡秋雁飞。旋闻郡计入，更有使臣归。
0	1	0	0	0	0	0	0	0	0	0	0	侯村寺遣怀二首 其一,径寸明珠忍暗投，浮云富贵不须求。东山有识方高枕，渭水无心下直钩。随柳偶从前浦去，看花闲到上方游。何时婚嫁尘缘毕，烂醉秋风上钓舟。
0	0	0	0	0	0	0	0	0	0	0	1	雨夜舟中怀实父弟,风急雨声乱，飒来愁满天。不知飘泊处，可有故乡船。归路关前梦，残更榜上年。半生兄弟念，多负看山眠。
0	0	0	0	0	0	0	0	0	0	0	1	太原夜梦故园,晋北燕南滞此行，栖栖遥夜故园情。间关千里成归梦，惜别城头晓角声。
0	0	0	0	0	0	1	0	0	0	0	0	答马参军用昭金陵见寄,名都握管可能同，一札谁将寄海鸿。留府参军推鲍照，甘泉作赋待扬雄。楼前夜傍胡床月，酒后秋生越锷风。回首旧游心更远，相思犹在大江东。
0	1	0	0	0	0	0	1	0	0	0	0	长城怀古,西瀍东洛建皇都，四海梯航称贡输。楚霸恃强窥宝鼎，越裳遵化锡軿车。铜驼卧棘愁难遣，野鹿衔花谶岂虚。玉辇金舆俱寂寞，离离禾黍感邱墟。
0	0	0	0	0	0	0	0	0	0	0	1	李老谷,十转山崦交，九度沙碛溜。始辞平漠旷，稍接山木秀。老病畏行役，慰藉得良觏。秋岭晚更妍，寒花昼如绣。故园夫如何，朝阳眩霜柚。
0	0	0	0	0	0	0	0	0	0	0	1	竹枝词,烟消日出江水流，江风摇荡木兰舟。故园望断不得去，杨柳蒹葭又早秋。
0	0	0	0	0	0	0	0	0	0	0	1	送李恬及第后还贝州,成名年少日，就业圣人书。擢桂谁相比，籯金已不如。东城送归客，秋日待征车。若到清潭畔，儒风变里闾。
0	0	0	0	0	0	0	0	0	0	0	1	过村店有感,细篾络丹柿，枯篱悬碧花。炊烟生旅灶，野水漱寒沙。栖鸟争投树，归牛自识家。恍然游蜀路，搔首忆天涯。
0	0	0	0	0	0	0	0	0	0	0	1	其二,楼上秋光入望多，关山极目奈愁何。二年蓬迹余孤剑，一夜霜风走大河。古堞暮笳悲落日，乱山飞叶激颓波。故园杨柳应萧瑟，谁向章台跋马过。
0	0	0	0	0	0	0	0	0	0	0	1	陈立村八十诗,甚欲从君话武昌，追思建业转栖惶。行年八十垂垂老，入梦千重处处忘。此日神京能把手，半生浩劫莫回肠。还乡傥得如人愿，且认并州作故乡。
0	0	0	0	0	0	0	0	0	0	0	1	龙丘山人王伯和工书年六旬归自西蜀以草书见贻,鸟道驱驰亦壮哉，都缘草圣结灵胎。常馀剑阁苍烟在，不染巫山媚骨来。蕉叶濡毫仍古法，榴皮画壁本仙才。故园三径应无恙，待尔重将铁限开。
0	0	0	0	0	0	0	0	0	0	0	1	鸿雁生塞北行,鸿雁何从来，千里度江湘。当春既北飞，涉秋复南翔。岂不念乡塞，所至逐炎凉。客子别家久，遥遥征路长。朝游齐鲁国，暮行吴越乡。何思拔泰茅，惟忧系否桑。壮心移岁华，徂貌委年霜。蓬飞绕本根，蕖落恋旧房。此邦虽乐土，故乡焉可忘。
0	1	0	0	0	0	0	0	0	1	0	0	长信怨,异时陪玉辇，同载召娥眉。宠极有衰歇，恩深多怨思。秋风吹网户，春草被丹墀。不及主家伎，空歌团扇辞。
0	0	0	0	0	0	0	0	0	0	0	1	邯郸道,忽见邯郸道，千秋万岁哀。君王金不惜，应筑望乡台。
0	0	0	0	0	0	1	0	0	0	0	1	苏武,苏武在匈奴，十年持汉节。白雁上林飞，空传一书札。牧羊边地苦，落日归心绝。渴饮月窟冰，饥餐天上雪。东还沙塞远，北怆河梁别。泣把李陵衣，相看泪成血。
0	1	0	0	0	0	0	0	0	0	0	1	东归,溅溅汧水流，郁郁陇山色。从军人归来，倚马行得得。偶贳一壶酒，斜挂锦鞍侧。故乡风物好，客心一何怿。却念时事艰，西顾空太息。
1	1	0	0	0	0	0	0	0	0	0	1	饮鲍以忠,万户夹垂杨，君家大道傍。相逢一尊酒，何惜醉他乡。
0	0	0	0	0	0	0	0	0	0	0	1	同友人游胡氏山馆怀先武壮公幕中诸君子,晚来高士宅，落日满空林。野径无人迹，深山啼怪禽。一年芳草暮，万里故人心。回首辽东事，苍茫泪满襟。
0	0	0	0	0	0	0	0	0	0	0	1	京口闻蝉（五月二十六日）,两月乡心不自聊，雨丝初歇早乘潮。一声知了来何处，正在诗人丁卯桥。
0	0	0	0	0	0	1	0	0	0	0	0	寄周青在,白板岩扉负甲开，但无车马便蓬莱。风筛千个平安竹，雪压一枝偃蹇梅。慧业已甘灵运后，夜窗还待子猷来。红炉绿蚁春温在，莫枉相思一寸灰。
0	0	0	0	0	1	1	0	0	0	0	0	奉寄汀州太守,夫君近作长门守，千里相思有素书。挥洒正当公事暇，缄题兼惠俸金馀。自怜失路偏多感，深愧故人不作疏。岁晚荒山何所有，聊凭回使致双鱼。
0	1	0	0	0	0	0	0	0	0	0	0	衢村书屋三首为范宪副题 其一,天衢何坦坦，乃在东瓯阳。和风荡原隰，戴胜鸣高桑。课耕有馀闲，击缶歌慨慷。世途方好径，而我循其常。车马带倾覆，贫贱起膏粱。不见陵陂麦，千载同感伤。
1	0	0	0	0	0	0	0	0	0	0	1	喜得延荔浦书,一纸金难抵，匆匆读易完。此时如共语，已置却重看。游子身无定，天涯岁又残。感君同骨肉，珍重劝加餐。
0	0	0	0	0	0	0	0	0	0	0	1	闺思,万里音书隔，归期日夜猜。沙头一雁下，可是渭川来。
1	0	1	1	0	1	0	0	0	0	0	1	灯夕不出偶成,晚岁光阴只自惊，眼中乐事叹何曾。雕鞍绣幰多游子，纸帐蒲龛一病僧。尘翳扫除方寸地，光明散作百千灯。维摩丈室跏趺坐，千息调匀唤不应。
1	0	0	0	0	1	0	0	0	0	0	1	次韵答信臣二首 其一,八月寒江秋正清，与君同作秣陵行。晓过茅店看霜迹，夜泊芦洲听雨声。旧路总馀游子恨，新诗弥见故人情。高吟正复增惆怅，难遣人间百感平。
0	0	0	0	0	0	0	1	0	0	0	1	其二,幸陪斋宿傍龙光，共沐氤氲满眼香。象辂泰坛仪秩秩，汾阴星尾迹凉凉。检书烧烛悲前事，迓节逢阳忆故乡。拟赋甘泉才恨拙，敢言华国有文章。
0	0	0	0	0	0	0	0	0	0	0	1	喜文远至因寄乡里诸公,朝来明庶风，吹绿官除草。花飞锦作裀，波暖凫戏藻。衙散西堂尘，襟净于洒扫。取酌陶吾真，讵被春归恼。剥啄谁扣门，扰我静来抱。置酒掷道书，出迓衣裳倒。云是故乡来，入道家山好。长畦麦欲黄，高架蚕将老。寄语宦游人，就社巳不早。超忽玉峰巅，瓜期疏苍昊。岂无狗马私，鬓发倏巳缟。烦君报乡人，鲈肥共幽讨。
0	0	0	0	0	1	0	0	0	0	0	0	邺都怀古,昔时霸业何萧索，古木唯多鸟雀声。芳草自生宫殿处，牧童谁识帝王城。残春杨柳长川迥，落日蒹葭远水平。一望青山便惆怅，西陵无主月空明。
0	0	0	0	0	0	0	0	0	0	0	1	其八 明妃怨,物色归骄虏，蛾眉镇独颦。迁延上马地，决绝贯鱼人。觱篥风相切，琵琶语不真。君王有飞将，妾是玉关尘。
0	0	0	0	0	1	0	0	0	0	0	0	过贾谊旧居,楚乡卑湿叹殊方，鵩赋人非宅已荒。谩有长书忧汉室，空将哀些吊沅湘。雨馀古井生秋草，叶尽疏林见夕阳。过客不须频太息，咸阳宫殿亦凄凉。
0	1	0	0	0	0	0	0	0	0	0	1	虹县逢无斁二首（自玉山归） 其一,清河掺执汴河逢，万里悲欢一梦中。不作常情问京洛，鱼山好在故园松。
0	0	0	0	0	0	0	0	0	0	0	1	道旁山村,却羡藤州道，闲闲置小村。疏林露茅屋，深竹隐柴门。鸟路山峰转，渔梁涧水喧。宁知瘴烟地，风景逼乡园。
0	0	0	0	0	0	0	0	0	0	0	1	燕,新巢故园两依依，似与春花秋叶期。雨过池塘得泥迹，日高台榭卷帘迟。秋千节后初相见，祓禊人归有所思。双侣多情拟凭仗，小笺封就碧云诗。
1	1	1	0	0	0	0	1	0	0	1	1	穷冬积阴,将雨未成雨，久霜无复霜。青天方变色，白日且韬光。乘势群阴逞，归根万物忙。犹馀南过雁，岁晚客他乡。
0	0	0	0	0	0	0	0	0	0	0	1	官舍对菊,雨拨黄花艳，晴轩漆几幽。但看无意采，不是故园秋。
0	0	0	0	0	0	0	0	0	0	0	1	酒醒,酒醒中宵立，题诗兴转幽。风声吹雨歇，云气带星流。日月双飞鸟，乾坤不系舟。归心与潮水，常寄故乡愁。
0	0	0	0	0	0	0	0	0	0	0	1	其三,云中烽火照甘泉，羽林十万驰燕代。防胡但得飞将军，不用河南筑秦塞。
1	1	0	0	0	0	0	0	0	0	0	1	丙辰初春漫赋 其三,元夜犹怜社酒同，他乡谁谓感哀鸿。那能终避连兵日，辄动绸缪未雨中。寒渚草青争得气，荒亭桃发自临风。长堤倚杖无人处，只有闲鸥共结踪。
0	0	0	0	0	0	0	0	0	0	0	1	其七,一泷烟雨一泷晴，泷口鸳鸯夹岸迎。风送猿声满城郭，行人忽起故园情。
1	1	0	0	0	0	0	0	0	0	0	1	浣溪沙 睡起（见《众香词》）,槛外槐阴护碧纱。半帘风细篆烟斜。梦回无语数归鸦。绿水新荷摇蝶影，朱栏残照倚榴花。他乡客思总无涯。
0	0	0	0	1	0	0	0	0	0	0	1	同韩生话旧 其一,支离老友怅天涯，剥啄忽停双犊车。梦绕故园春草色，人来燕市酒徒家。笛声断续吹杨柳，雨态空濛湿杏花。久坐与君谈往事，一堆蜡泪月西斜。
0	0	0	0	0	0	0	0	0	0	0	1	哭黄省元贡 其一,故国地灵处，人文天意深。公从扪膝子，句亦掉头吟。白雪双歌断，归云无路寻。祈招浑简远，我念正愔愔。
1	0	0	0	0	0	0	0	0	0	0	1	题朱梓皋湘江红叶图,家山遥隔大江流，岸荻汀枫慰客愁。游子还乡争一问，扁舟满载洞庭秋。
1	1	0	0	0	1	0	1	0	0	0	1	丰城道中,风烟杳无际，孤棹去悠悠。多病长为客，思乡况属秋。树围平野阔，江涌众山浮。却望云中雁，缄书寄远愁。
0	0	0	0	0	0	0	1	0	0	0	1	田家,数椽茅屋野人家，落落疏篱一径斜。山雨欲来林鸟寂，蜻蜓飞上水荭花。
0	0	0	0	0	0	0	0	0	0	0	1	秋晚江次,萧萧晚景寒，独立望江壖。沙渚几行雁，风湾一只船。落霞澄返照，孤屿隔微烟。极目思无尽，乡心到眼前。
0	0	0	0	0	0	0	0	0	0	0	1	其二,万事何时足，不如归故乡。真能主东道，未爱博西凉。雪后春台暖，梅边夜枕香。孰堪思旷友，共隐剡溪傍。
0	0	0	0	0	0	0	0	0	0	0	1	游贵清山（一名桂青）,一径入松林，禅房万壑深。看峰残积雪，啸谷应清音。鸟下僧厨食，云归香树阴。偶随方外喜，已觉净吾心。
0	0	0	0	0	0	1	0	0	0	0	1	寄吴都沈员外彬,归休兴若何，朱绂尽还他。自有园林阔，谁争山水多。村烟晴莽苍，僧磬晚嵯峨。野醉题招隐，相思可寄么。
1	0	0	0	0	0	0	0	0	0	0	1	习安八景① 其三 ②甲楼十字,甲楼高耸压当中，南北东西十字通。引越控蛮声教讫，襟滇带楚往来同。才人据坐呼明月，游子作歌唱大风。自是五星归会处，黔州佳胜此为雄。
0	0	0	0	0	0	1	0	0	0	0	1	怀范光伯再用韵,梅边流水碧洄洄，都把相思付折梅。十载不禁双泪落，一尊期慰九肠回。惊残蝶梦鹊空喜，望断马蹄人不来。咫尺云山尚如此，天涯那解得追陪。
0	0	0	0	0	0	0	0	0	0	0	1	秋暑,大火初流暑未清，长川落日正西倾。气蒸远水浮天动，血染残霞照夜明。蟋蟀岂知催雨意，蒹葭只惯报风声。故乡消息经时断，白发无端一夕生。
1	1	0	0	0	0	0	0	0	0	0	1	游子,游子何所之，上下山水中。泛滥不系舟，飘飖孤飞鸿。杨朱泣路歧，阮籍悲途穷。我志非此流，高吟属春风。
0	0	0	0	0	1	0	0	0	0	0	1	舟中秋兰盛开漫成二首 其一,画舫蒲帆溯水湄，秋兰绕榻影披离。花慵作态姿原澹，香久沦肌客未知。晓梦将残欹枕处，微凉初动捲帘时。故园望里增惆怅，赖尔清芬慰所思。
0	0	0	0	0	0	1	0	0	0	0	1	与李似宗别后奉寄,昔者相过今几时，心期虽在事多疑。滞留江海君先病，怅望云山我欲归。老境犹存作诗苦，故人多有食言肥。汉阴老父如无事，肯复逢人论是非。
0	0	0	0	0	0	0	1	0	0	0	1	清明日病怀,旅舍清明日，长安新火烟。桃花转愁思，竹叶兴萧然。客病闲官马，囊空涩俸钱。故乡闻稍定，南望好林泉。
0	1	0	0	0	0	0	0	0	0	0	0	早春燕城怀古,海内苍生困乱危，宫中舞女斗腰肢。金渠水暖龙船出，彩阁花香翠辇移。松柏盘空皆偃盖，柳条拂地更垂丝。迷楼不独江都恨，鸟窜龙沙更可悲。
0	0	0	0	0	0	0	0	0	0	0	1	次韵谢曹之才见赠（良史）,崦嵫苒苒迫斜晖，梦断铭功十二旂。邻曲过从穿不借，故乡书问寄当归。固穷敢向中途悔，小隐无令始愿违。万境皆空心已死，沾泥落絮肯重飞。
0	0	0	0	0	0	0	0	0	0	0	1	交河道中,一鞭挥夕照，千里渡交河。地僻行人少，天寒旅雁多。芦花水深浅，黄叶树婆娑。远道频回首，故园荒薜萝。
0	1	0	0	0	0	1	1	0	0	0	0	游同安寺,雨歇涨江急，野兴聊胥疏。漾舟拂林表，击汰惊飞凫。云端僧坐夏，遂造林公庐。猊坐演妙理，法筵沧海珠。舌本落雄辩，奔放悬江湖。巽公庭宇净，炉烟堂晏如。略无客造请，杳黑耽毗卢。吾家大长者，惠光充太虚。著论役天女，宝笈负于菟。开图拜遗像，悲叹随卷舒。归来掩关卧，念冷无赢馀。譬如能櫜鞬，境界自于于。
0	0	0	0	0	0	0	0	0	0	0	1	望夫石,帆去帆来人不识，岁岁年年望无极。夕阳欲尽洲渚昏，犹见天门一双碧。
0	0	0	0	0	0	0	0	0	0	0	1	别东林趋通远驿未至十馀里托宿村舍,又逐飞云西复东，鸣霄大壑亚天风。歌呼时起千林鹊，襟佩寒依一径虫。溪转笙竽邀籁静，雨冥村坞上镫同。柴门却许添鼾睡，愧汝忘机织屦翁。
0	0	0	0	0	0	0	0	0	0	0	1	锦城怀古,炎火中微建大旗，王师频出剑关西。乌蛮地控南云险，白帝城高北斗齐。霸业三分扶汉室，雄才十倍胜曹丕。神州未复英雄死，八阵图成国祚移。
0	0	0	0	0	0	0	0	0	0	0	1	村居书感 其一,衮衮诸公野马尘，天涯何处著閒人。浮家万里非真隐，结客千金不算贫。沧海怒涛愁日暮，大荒劫火悔舆薪。登临欲觅冈千仞，长啸秋风脱幅巾。
0	1	0	0	0	0	0	0	0	0	0	0	其五 杂诗五首,十月渡黄河，北风凄已凉。河水深且驶，溯洄上吕梁。仰视南雁飞，缅焉怀故乡。吴葛已十暑，楚砧亦三霜。宁知衰莫年，转觉归路长。
0	0	0	0	0	0	0	0	0	0	1	1	游长墙山,孟冬天日佳，携筇事閒阅。南山遮我前，苍翠如可掇。春峦多秾姿，寒厓更修洁。僧寮旧所憩，信足任登涉。纵观大海涛，幽愤寄一泄。野菊覆澄潭，掬手漱芳冽。我友甘沉冥，情欢在曲蘖。扫石代班荆，举杯承落叶。醉舞影傞傞，拂袖乱黄蝶。昔闻红树村，访近靡遗孑。缅怀多感慨，先后复同辙。归途勿踌躇，落日衔山缺。
0	1	0	0	0	0	0	1	0	0	1	0	过流曲川,回风陷日天如梦，流曲川平暮尘涌。行人马嘶古道傍，离离禾黍旌旗动。杀气腾凌古战场，前啼鸺鹠后鹙鸧。降将云台曾未闻，三边侠骨空自香。岂知到海泾渭血，寒潮不上天山雪。井底蛙声竟何在，十万游魂哭夜月。满地閒花落新愁，至今河汉皆东流。同入蒲城化为碧，仙人掌上芙蓉色。
0	1	0	0	0	0	0	0	0	1	0	0	寄陈孝思,北栅园林称隐居，高名应似鲁璠玙。墨研铁砚时临帖，灯粲银缸夜读书。旧种苍松应长大，新栽碧筱想扶疏。容台几度思君处，赋罢停云意有馀。
0	0	0	0	0	1	0	1	0	0	0	1	春晚即事二首 其一,纷泊杨花逐晚风，杜鹃声彻故园东。百千种事孤愁外，四十馀年一笑中。血作公文缘分定，膊成山字坐诗穷。少时怀抱今寥落，惆怅西窗夕照红。
0	0	0	0	0	0	0	0	0	0	0	1	其二,踏梅聊尔过江西，月里渔竿冷插溪。料想故园春事好，乱花深处听莺啼。
0	1	0	0	0	0	0	0	0	0	0	0	宿蓝桥村,驿路迢迢暮色催，苍茫托憩碧山隈。登楼树杪浮青蔼，眺望岚光卷紫堆。牧竖已横牛背返，山花犹带夕阳开。桥头多少劳人迹，浪说当时仙子来。
0	0	0	0	0	0	0	0	0	0	0	1	巡边苦雨答王鉴川总制,百折飞泉石涧滨，路迷何处是通津。几看霖雨随车辙，似泻天河洗虏尘。万里边关戎马暗，十年湖海羽书频。九重寤寐思良将，谁是君王梦里人。
0	0	0	0	0	0	0	0	0	0	0	1	风雨忆瀼西,故园十亩瞰林塘，花竹阴阴覆小堂。好友肯来唯一二，老夫不出是寻常。白鱼寒鲙槎头雪，朱橘秋尝屋角霜。雨雨风风归未得，空劳飞梦绕沧浪。
0	0	0	0	0	0	0	0	0	0	0	1	其五,黄云黑水古边州，北风吹笳汉将愁。夜深饮马长城窟，明日枭胡紫塞头。
1	0	0	0	0	0	0	0	0	0	0	1	其四,几处衡门飏酒旗，绿杨马系拂墙枝。遥怜游子飞征盖，深喜农夫唱野词。松有清音摇麈尾，石饶奇气立河湄。水田飞鹭思何妙，领略维摩七字诗。
0	0	0	0	0	0	0	0	0	0	0	1	钱塘怀古,春寒刬地柳含烟，吊古徘徊感逝川。水阁夜寒金鲫跃，山厨春暖石龙眠。六陵风雨沧江外，八月波涛故垒边。陌上无人归缓缓，花开花谢自年年。
1	0	0	0	0	0	0	0	0	0	0	0	长门怨,长门寂寞地，独坐易惊秋。罗幌金风起，纱窗碧月流。残妆销翡翠，艳曲罢空侯。玉辇游何处，君恩不可留。
0	0	0	0	0	0	0	0	0	0	0	1	铜陵江上对月,脉脉铜陵水，迢迢玉镜飞。相随千里外，还到故园扉。夜静虚清鉴，风微荡绿辉。此心如髣髴，员缺不相违。
1	0	0	0	0	0	0	0	0	0	0	1	缘无定河行,昔闻无定河，远使河之涘。源自大荒来，浊浪吼千里。奔流何湍悍，颓沙性善徙。地是古战场，四顾悲曷已。其窟涨征魂，貂锦三千死。时清无战骨，水寒终北鄙。磨刀刀未莹，饮马马不喜。一望塞垣深，九月边风起。归渡会冰坚，悲哉宦游子。北首溯河源，怨此南流水。
0	0	0	0	0	0	1	0	0	0	0	1	寄经父,借问东来常太晚，富春亭下舣扁舟。阴天漠漠行梅雨，寒色萧萧报麦秋。曲渚浪平犹未渡，隔江风紧不胜愁。此中望断相思眼，家在蓬莱更倚楼。
0	0	0	0	0	0	0	0	0	0	0	1	小岁日行从,冢家爆竹物华殷，客子驱驰不暂閒。道远八千逢小岁，年过四十有衰颜。颂椒辞腊情偏懒，踏草探春兴未悭。节煖故园花信早，王程何日问刀环。
1	0	0	0	0	0	0	0	0	0	0	1	秋去和同年胡伯贤,河汉迢迢天宇开，静闻灵籁起高台。千峰凉雨窗前急，万壑惊涛树杪来。燕塞乍飘清角断，汉宫时动暮砧哀。思乡越客情偏切，中夜披衣听几回。
0	0	0	0	0	0	0	0	0	0	0	1	赠许学士归省,银鱼学士今公辅，青霞丈人真地仙。紫诰黄麻覃雨露，琼林瑶草傲风烟。莱衣拜庆承恩诰，郦菊攀英荐寿筵。暂向故园荣书锦，即归蓬阁赐金莲。
0	0	0	0	0	0	0	1	0	0	0	1	其二,花枝不管人为客，笑向春风满意开。忽忆寻芳年少事，梦魂曾绕故乡来。
0	0	0	0	0	0	0	0	0	0	0	1	读袁爽秋农部诗有感,红尘十丈人如海，展读新诗眼为明。江上钓丝牵客梦，酒边吟管带离声。车轮碌碌青春老，案牍茫茫白发生。拟约丁沽看柳色，登楼恐惹故乡情。
1	0	0	0	0	0	0	0	0	0	0	1	梁山白云卷为卞千户题,梁山云气行如马，亲庭正在云之下。十年远宦隔天涯，日日瞻云泪盈把。白云可望亲不逢，此心每与云俱东。人生有亲不能养，金章压肘轻如蓬。白云不定飞还止，堂上慈亲念游子。几时路指梁山云，萱草花前奉甘旨。
0	0	0	0	0	0	1	0	0	0	0	1	夫人七十寿二首 其一,江南别去十经春，老态年年白发新。回望故乡归不得，相思俱是梦中人。
0	1	0	0	0	0	0	0	0	0	0	0	到陈村,半日脩途适到陈，因思尼父倍伤神。行囊抖擞幸馀半，旅馆萧条苦乏薪。唤仆买杯苏脚倦，拂尘题句效眉颦。孤村落日黄昏后，一觉明朝又问津。
0	0	0	0	0	0	0	0	0	0	0	1	其七,野亭流水有馀清，新雨浮萍一夜生。竟日独吟还独酌，故园花鸟不胜情。
0	0	0	0	0	0	0	0	0	0	0	1	春杪镇海楼望雨,花落木棉城，春欲辞我去。把酒饯高楼，欲见春归处。急雨随雷车，阴云屯日驭。白鸟烟际灭，青山意中遇。半空银河翻，层檐玉虹注。平碧远原草，新阴近郊树。想见桑柘烟，空濛故园趣。几人今夜心，蓑笠待天曙。
1	0	0	0	0	0	0	0	0	0	0	0	宫怨,夜辇昭阳月，春筵上苑花。不成供奉日，枉自学琵琶。
1	1	0	0	0	0	0	0	0	0	0	1	度仙霞岭,已恨闽天道路赊，更堪回首隔仙霞。潺湲已是他乡水，纵使东流不到家。
1	0	0	0	0	0	0	0	0	0	0	0	挽钟紫村,意气平生盖万夫，伤心千古恰须臾。郎官虽贵才终负，文字堪传道未孤。堂上自怜慈母老，眼前吾恨友人无。岩霜九月空荒草，谁送刍灵返瞑途。
1	1	0	0	0	0	0	0	0	0	0	1	其二,燕云何处是并州，赤壁矶头问去舟。海阔山长羁旅梦，天荒地老死生愁。他乡寒食身千里，故陇斜阳土一抔。为语东归华表鹤，英雄馀骨几人收？
0	0	0	0	0	0	0	0	0	0	0	1	贫歌,寿居福之首，贫为士之常。造物赋我贫，乃以寿见偿。处常而受福，每恐不得当。掬涧以沃渴，屑柏以为粮。虽云未免饥，何至死道傍。犹胜辽东丁，化鹤还故乡。
0	0	0	0	0	0	0	0	0	0	0	1	田园居,贫居委丘壑，衣食营我身。日夕在东皋，岂辞辛与勤。杖策命僮仆，荷锄理荒榛。翳翳榆柳川，蔼蔼桑麻村。嘤嘤谐鸣鸟，依依耦耕人。父老欣相过，共荫田园间。时复倾一壶，聊以解劬颜。但令谐吾愿，躬耕非所叹。
0	0	0	0	0	0	0	0	0	0	0	1	哭舍侄汝钦仪部,肮脏衣冠迟日月，颉颃京邑走风烟。曼容汝官五百石，武子吾家三十年。乡地祇忧戎马在，使星犹傍女牛悬。如何握手成今古，岐路人间倍可怜。
1	1	0	0	0	0	0	0	0	0	0	1	漫题,无宦无名拘逸兴，有歌有酒任他乡。看看万里休征戍，莫向新词寄断肠。
0	0	0	0	0	0	0	1	0	0	0	1	云阳道中,云阳郭外晓氤氲，飞鞚连翩正逐群。天际楚山春易霭，云中江树曙难分。乡心更值风花暮，旅迹频惊陌草薰。欲向陇头聊驻马，啼莺深处不堪闻。
0	0	0	0	0	0	0	0	0	0	0	1	重阳前三日,不能待九日，力尽为登台。故国知难望，乡心终未灰。孤烟生绝漠，返景照荒莱。策杖且还卧，黄花何处开。
0	0	0	0	0	0	0	0	0	0	0	1	其二,边郡荒凉悲且歌，故园迢递隔烟波。琴声背俗终如是，剑气冲星又若何。朝客渐通书信少，钓舟频引梦魂多。北山更有移文者，白首无尘归去么。
0	0	0	0	0	0	0	0	0	0	0	1	月,体空质妙禀阳辉，一镜明能遍九围。冷伴画楼吹玉笛，清临香阁理金徽。纤纤柳外星光隐，寂寂花间烛影微。独有沧江烟浪里，扁舟载得满轮归。
1	1	0	0	0	0	0	0	0	0	0	1	春闺,珠帘不卷静留香，闲理鸳针觉昼长。燕子归来春欲晚，画眉人尚在他乡。
1	0	0	0	0	0	0	0	0	0	0	1	过宁远值王直夫公出不得晤语赋怀二首 其一,合并良未易，君去何时还。相暌日以远，形影渺难攀。衡阳无雁度，音信亦孔艰。念我同声者，寥寥天地间。仗剑从西来，驱车历万山。凭君一尊酒，慰我游子颜。地近等秦越，何由写肺肝。岂无杯中绿，独酌不成欢。
0	1	0	0	0	0	0	0	0	0	0	1	家眷至衙（常德戊寅正月）,朗陵三度阅梅花，每觉乡心感物华。老妇携来孙与子，一堂相聚宦为家。流莺巧弄春风袅，弱柳柔翻暖日斜。妻务焚香儿课读，公庭无事早归衙。
0	0	0	0	0	0	0	0	0	0	0	1	村家,野景村家好，柴篱夹树身。牧童眠向日，山犬吠随人。地僻乡音别，年丰酒味醇。风光吟有兴，桑麦暖逢春。
0	0	0	0	0	0	0	0	0	0	0	1	张郎中梅园中（一作作）,绮席铺兰杜，珠盘折芰荷。故园留不住，应是恋弦歌。
1	0	0	0	0	0	0	1	0	1	0	1	别弟缙后登青龙寺望蓝田山,陌上新离别，苍茫四郊晦。登高不见君，故山复云外。远树蔽行人，长天隐秋塞。心悲宦游子，何处飞征盖。
0	0	0	0	0	0	0	0	0	0	0	1	送谢舍人奉使北朝,汉使下西清，胡人拥道迎。寒笳随宿堡，卫甲出孤城。犯雪貂裘重，冲风锦绶轻。山川辞国远，车骑踏沙行。授馆毡为幄，供庖酪和羹。戎王拜天赐，虏帅伏名卿。紫塞千烽静，黄云万里平。甘泉归奏日，重见凤池荣。
0	0	0	0	0	0	0	0	0	0	0	1	登三门山看河楼 其一,万里风烟此上游，百年楼古独登楼。连村草树环三晋，隔岸河山已二周。危槛乍凭天欲堕，洪涛初撼地应浮。茫茫禹迹行将遍，自喜今朝是壮游。
0	0	0	0	0	0	0	0	0	0	0	1	其二十八 （戎行）鲍参军昭,仰首瞻天宇，欃枪夜有光。致身当赴公，岂辞去故乡。荷戈便为枕，眠甲凉于霜。主将爱士卒，每食分粟浆。袭怠贵夜行，衔枚历羊肠。谁能辨旌旗，安容问穹苍。腐儒株守经，徒言将饥荒。涉川弃便舟，何日成舆梁。抱子猿孤哀，惊弓雁独伤。都尉闻之诃，鄙言箧中藏。
0	0	0	0	0	0	0	0	0	0	0	1	颂古十六首 其十五,北山高处望乡关，一度登临一解颜。目力穷边无限意，应难写向画图间。
0	0	0	0	0	0	0	0	0	0	0	1	浣溪沙  红桥怀古，和王阮亭韵,无恙年年汴水流。一声水调短亭秋。旧时明月照扬州。曾是长堤牵锦缆，绿杨清瘦至今愁。玉钩斜路近迷楼。
1	0	0	0	0	0	0	0	0	0	0	1	久客,白露变榆柳，满城砧杵催。故园经岁别，游子几时回。且尽山公酒，难将驿使梅。秋声不可听，永夜独徘徊。
0	0	1	0	0	0	0	0	0	0	0	1	题琴河听雨图① 其一,鸳鸯不怕雨潇潇，水上双飞暮复朝。昨夜星辰银汉路，故乡风景绿杨桥。萍踪更比菱枝弱，花信仍催柳絮飘。心事哪能抛得去？一为追忆辄魂消。
0	0	0	0	0	0	0	0	0	0	0	1	次张幼于见怀韵,黄金台下草霏霏，日日台前送落晖。览胜有时趋禁苑，梦归长夜到亲闱。故乡风景心常在，帝里春光雪又飞。看镜倚楼天万里，浩歌时一咏缁衣。
1	1	0	0	0	0	0	0	0	0	0	1	浣溪纱 舟次吴门,五十三桥未是长。水流不断似回肠。弄风帆影过吴江。玉枕啼痕犹昨日，翠楼人语已他乡。真愁强笑费商量。
0	0	0	0	0	0	0	0	0	0	0	1	古意,千家砧杵乱城头，新月微明江水流。床外蛩鸣偏出夜，风前白苎不宜秋。愁连天汉无鸿雁，梦到关山见戍楼。芳草不青莲子落，征夫何事好长游。
0	0	0	0	0	0	0	0	0	0	0	1	登灵山寺汲泉试茗,三年两过灵山寺，今日初尝峡口泉。井脉但凭岩叟说，茶经曾记岳僧传。一身病肺嗟岐路，千里归心向洞天。自笑不如清涧水，时时流傍碧峰前。
0	0	0	0	0	0	0	0	0	0	0	1	登方山,短筇匹马迎天风，千山万山江之东。秋愁一夜起大壑，白云无数吹晴空。幽人石路赠瑶草，楚色江上愁青枫。高歌明月听湘瑟，斗酒胡霜飞塞鸿。王孙何事不归去，摇落淮南芳桂丛。
0	0	0	0	0	0	0	0	0	0	0	1	村行,天淡雨初晴，游人恨不胜。乱山啼蜀魄，孤棹宿巴陵。影暗村桥柳，光寒水寺灯。罢吟思故国，窗外有渔罾。
1	0	0	0	0	0	0	0	0	0	0	1	晚泊南浦驿,纷纷冠盖地，一去十年春。游子惭儿戏，诸生望后尘。问津閒荡桨，访旧欲沾巾。衣带飘迟暮，天南万里身。
1	1	0	0	0	0	0	0	0	0	0	1	繇陆入蜀过万县雨甚泥泞今顺流抵此暑甚忽雨晴后有赋时七月望日也,一署耽行役，雨过觉心凉。记及来时路，梅雨正瀼瀼。天生桥畔度，夹道丛苍莨。秀岩开锦壁，石涧响笙簧。赖此怡心目，不厌溅衣裳。今也乘苇下，秋月聘溪光。适会所经地，如友晤他乡。把盏试长眺，清飙一何扬。僮仆亦以喜，巫峰路不长。明朝荡漾去，楚水接清湘。
1	0	1	1	0	0	0	0	0	0	0	0	拟古诗七十首（录一十三首） 其八 吴记室均春怨,春宵难孤眠，清晓易双曙。既自未逢新，那能不怀故。新欢犹水萍，故人似风絮。寄衣今已迟，裁书昨复误。祗对银缸花，不识金微路。干戈信纵横，营垒几屯聚。未见奏凯还，更闻代人戍。岂忘君年衰，复恨妾颜暮。流机积寸丝，剪刀惊尺素。徘徊明月前，形影自相顾。
0	0	0	0	0	0	0	0	0	0	0	1	朱储村访徐次云,半村新绿树痕齐，访友无端到剡溪。背指锦川桥一曲，乱山深处夕阳低。
0	0	0	0	1	0	0	0	0	0	0	1	答张助甫凉州见寄,涕泪椷书手自题，故人偏忆庾安西。孤城落日临青海，千骑浮云过月氏。射石不妨能饮羽，闭关何事更丸泥。越吟仅得馀双鬓，莫向风尘问执圭。
1	1	0	0	0	0	0	0	0	0	0	1	寄张德祥,细草碧侵池，幽花亦满枝。群生俱有德，造物定谁私。故国春将暮，他乡日自迟。论文一樽酒，何路得追随。
0	0	0	0	0	0	0	0	0	0	0	1	旅寓清源有怀故乡亲友,雨过双松午，云阴覆閤长。柳蜩迎日嘒，芹燕落泥香。碧水通官舍，青山接故乡。怀人不可见，归思转苍茫。
0	0	0	0	0	0	0	0	0	0	0	1	寒食,庭院轻寒新雨过，江城寒食野花飞。故园北望一千里，极目江枫客未归。
0	1	0	0	0	0	0	0	0	0	0	1	吊定海死事诸君子,漠漠沙场百战尘，独留正气在乾坤。长埋碧血流余怨，剩有丹心报主恩。烽火孤城伤往事，江湖杯酒酹忠魂。问谁替作睢阳传，事迹分明待讨论。
0	0	0	0	0	0	0	0	0	0	0	1	故园,屋舍小山村，终然思故园。雨晴秋倚阁，月出夜开门。好景亦无改，远人空目存。梅花未消息，行矣晚何言。
1	0	0	0	0	0	0	0	0	0	0	1	高州寄友人,梅花又发去年枝，游子天涯未授衣。旧友别来书满箧，新居兵后草生扉。青霄有路凌风到，紫水无槎溯月归。岁晚望乡心最切，太行东北白云飞。
0	0	0	0	0	0	0	1	0	0	0	1	上巳日,上巳今朝是，兰亭不可寻。一为京洛客，几负故园心。绿水鸥盟远，黄尘马首深。题诗难尽兴，展画看山林。
1	1	0	0	0	0	0	0	0	0	0	1	有感,岁暮他乡感寂寥，况闻壮士志冰销。承平易说输肝胆，世乱谁堪任斗刁。叔季民风关气数，偷安兵卒转骄嚣。吾曹空抱忧时意，万斛愁丝绕寄寮。
0	1	0	0	0	0	0	0	0	0	0	1	柳,风慢日迟迟，拖烟拂水时。惹将千万恨，系在短长枝。骨软张郎瘦，腰轻楚女饥。故园归未得，多少断肠思。
0	0	0	0	0	0	1	0	0	0	0	0	题扇寄燕叔义郎中,千里共明月，六合生清风。悬知故人意，长在相思中。天阔雁难到，海遥舟可通。当年凤台路，樽酒别情浓。
0	0	0	0	0	0	0	0	0	0	0	1	淮上回九江,江水接淮水，扁舟去复回。客程官路柳，心事故园梅。活计鱼千里，空言水一杯。石屏有茅屋，朝夕望归来。
0	0	0	0	0	0	0	0	0	0	0	1	其二 闺情,金丝蹙雾红衫薄。绝代佳人何寂寞。鸟飞残照水烟开，霜覆鹤身松子落。朝来始向花前觉。瘦竹亸烟遮板阁。但曾行处遍寻看，不然日暮还家错。
0	0	0	0	0	0	0	0	0	0	0	1	寄家人,京洛分襟七夕前，南岐驿路五更烟。故园刀尺齐纨素，远道风花蜀国弦。断续鹦飞深坞里，横斜雁度夕阳边。栈云陇树重重隔，闺梦何由向左绵。
0	0	0	0	0	0	0	0	0	0	0	1	夜宿京口,闸水听无声，沉沉铁瓮城。落帆先过坝，系榜得休程。地拥南徐壮，山连北固横。如何今夜月，还似故乡明。
0	0	0	0	0	0	0	0	0	0	0	1	上海胡家闸茶楼,已近乡心那得休，谁曾一笑妄成留。依回避疫情何怯，牵率言欢意易酋。十里人声趋短夜，百年海水变东流。闲来独倚原无事，只为凉风爱此楼。
0	0	0	0	0	0	0	0	0	0	0	1	怀人诗,良夜思君归不归，孤灯照客影微微。携来独枕谁相问，明月空庭泪湿衣。
0	0	0	0	0	0	0	0	0	0	0	1	为牧仲题黄鹤山樵破窗风雨卷（卷首四字分隶书古田作）,风雨催黄叶，萧萧下敝庐。秋凉拥衣褐，老屋卷残书。远岫茫茫失，寒潮淰淰虚。故园饶此境，归思近何如。
0	0	0	0	0	0	0	0	0	0	0	1	关山月,关山明月夜，虏骑报祁连。清光几万里，偏照玉关前。雪归系雁帛，冰坚饮马泉。鼓角凄凉后，愁看欲曙天。
1	0	0	0	0	0	0	0	0	0	0	1	登紫云山，是葛仙炼丹处,昔岁曾游此，题诗墨尚新。药炉烧芋栗，丹井长荆蓁。鸡犬驯游子，壶觞费道人。驰驱明日事，暂浣客裾尘。
0	0	0	0	1	0	0	1	0	0	0	1	岘山怀古,秣马临荒甸，登高览旧都。犹悲堕泪碣，尚想卧龙图。城邑遥分楚，山川半入吴。丘陵徒自出，贤圣几凋枯。野树苍烟断，津楼晚气孤。谁知万里客，怀古正踌蹰。
1	0	0	0	0	0	0	0	0	0	0	1	暮春（题据《宋诗拾遗》补）,游子春衫已试单，桃花飞尽野梅酸。怪来一夜蛙声歇，又作东风十日寒。
0	0	0	0	0	0	0	0	0	0	0	1	骑过山村,烟村面势枕苍山，一径循山作屈蟠。入望高幢罗翠密，挂空匹练噀清寒。吟髭撚白迎风去，妆面骈红倚户看。颇似骑驴后山老，倩谁粉墨洒豪端。
0	0	0	0	0	0	0	0	0	0	0	1	次韵和新罗严上人秋日见寄二首 其一,露吟风清木叶疏，蓼花莎草没阶除。子云词赋空投阁，仲蔚蓬蒿漫索居。群盗只今齐得意，故乡从此遂无书。镜中短发非松柏，岁晚看看不似初。
0	0	0	0	0	0	0	0	0	0	0	1	次韵和薛端公归故里之什二首 其一,茜旗影里椹袍身，迎入蒲津免问津。策蹇去时为举子，乘骢归日是功臣。岂同化鹤千馀岁，才过登龙十数春。开宴仍闻倾锡赐，酣歌喜杀故乡人。
0	0	0	0	0	0	0	0	0	0	0	1	游邵氏山居,一径入幽深，迢迢接远林。草堂无俗客，竹坞有鸣琴。欲觅吟诗伴，还期载酒寻。古来韬隐者，不肯屈黄金。
0	0	0	0	0	0	0	0	0	0	0	1	石湖留题三绝 其一,仙子骖鸾不可呼，故园花石久应芜。不知绿野何人买，试问平泉有子无。
0	0	0	0	0	0	0	0	0	0	0	1	寄沈椒园观察莱州,河畔相逢迹未遥，使车闻又出中朝。户盈左海齐三服，政洽东隅汉六条。瘦格几回凭落月，高吟何处托归潮。故人依旧耕渔侣，时望音书问寂寥。
1	0	0	0	0	0	1	0	0	0	0	1	晚晴,朝来寒露重，旭日庆新晴。长空烟霭净，遥岑锦绣明。野竞农夫穫，路多游子行。岁事竟如何，且欲供粢盛。矧彼关外戍，仰哺十万兵。粮运傥不绝，因缘活此生。吾家有瘠田，努力事躬耕。宁辞畎亩劳，每作风雨惊。心期了租赋，敢望仓箱盈。耋龄无多日，妄意观太平。
1	1	0	0	0	0	0	0	0	0	0	1	秋夜感怀,飒飒西风日夜吹，将军出塞又空回。不知白骨堆沙岸，犹自红妆送酒杯。诸葛已无筹笔驿，李陵偏筑望乡台。悲歌莫厌伤心曲，不是忠臣定不哀。
0	0	0	1	0	0	0	1	0	0	0	0	河上寄施愚山,仟郎大雅振鸣珂，此日相思下浊河。乘传才名天下少，惊人诗赋粤中多。孤舟野火吟鹦鹉，古戍寒刁散骆驼。不尽萧骚芦荻月，欲乘秋色敬亭过。
0	1	0	0	0	0	0	0	0	0	0	1	夏日招同毛子霞徐臞庵周金山赵双白张研铭汉度董苍水沈雪峰诸子集用双白韵,掉臂兵戈际，如君行路难。江山同放逐，歌哭互悲欢。市迹寻梅尉，乡心梦橘官。一身天地窄，只是酒乡宽。
0	0	0	0	0	0	0	0	0	0	0	1	与张岳州话,故乡相见泪沾缨，拟话深怀坐彻明。楚国鱼盐风土异，杨家清白子孙成。极知云梦舒长啸，始恨邯郸失故行。霄汉迢遥江海迥，分明一夜百愁生。
0	1	0	0	0	0	0	0	0	0	0	1	如皋道中,荆棘正当道，斯时胡远行。远山横薄翠，初月弄微明。隔岸花无赖，临风竹有声。故乡虽可恋，争奈未休兵。
0	0	0	0	0	0	0	0	0	0	0	1	其四,经时谢朝谒，因病得闲居。日暗牛羊下，风吹薜荔疏。乡心候秋水，晚计卜田庐。近讶交能绝，嵇康已著书。
0	0	0	0	0	0	0	0	0	0	0	1	婉娈草堂怀古,一径入昆麓，烟树郁苍苍。黄耳冢已没，白驹泉亦荒。仿佛碧云深，当年读书堂。知几惜不早，贾祸在文章。徒令婉娈影，高台变凄凉。荒丘莽丛樾，古屋剩枯篁。俯仰馀太息，一声鹤唳长。
1	1	0	0	0	0	0	0	0	0	0	1	九日小斋独作,时际垂杨秋色寒，垂帘兀坐弄毫端。无心落帽发常整，有意题糕韵又难。黄菊虽开犹寂寞，白衣未至倍辛酸。侧闻游子登高去，一枕羲皇梦里看。
0	0	1	1	0	0	0	0	0	0	0	1	远斋用常字韵见贻次韵,闲中未免和诗忙，忙里偷闲莫自妨。一梦江山惊草草，半春风雨自常常。桃花落去空流水，燕子归来非故乡。世事多端付醇酎，我知公不愧平阳。
0	0	0	0	0	0	0	0	0	0	0	1	五日池亭燕集,草阁飞雨集，高人清宴同。壶觞且终日，襌袷已惊风。客舍清林下，故园芳草中。榴花亦何好，烂漫向人红。
1	0	0	0	0	0	0	0	0	0	0	1	其二,红尘日夜深，游子思无已。倦鸟有时还，桑弧有时弛。我有山中庐，槿篱夹绿水。修竹倚大椿，重重互幡纚。发条播芳蕤，清阴亦何美。依恋会有因，庶往恭桑梓。殷勤寸草心，区区方在此。
1	1	0	0	0	0	0	0	0	0	0	1	九月同集蔡翼皇太守来青亭,绝胜亭台见远岗，相将高处待重阳。几行浊酒浇槐冷，尽启疏帘让菊香。人在他乡知友重，客当佳序附官忙。朅来脱帽狂从事，手划银河数漏长。
0	0	0	0	0	0	0	0	0	0	0	1	其二,负笈曾孙气老苍，江南邂逅一倾觞。驾鹅满眼兵尘动，应向图中觅故乡。
0	0	0	0	0	0	0	0	0	0	0	1	峡江道上七夕,十年踪迹总茫茫，每到佳辰忆故乡。玉峡晴帆低驿路，白沙秋水漫寒塘。清川已自迷归棹，锦杼何由得报章。此夜闺中多罢织，定陈瓜果祝萧郎。
1	1	0	0	0	0	0	0	0	0	0	1	题画 其一,远道西风落叶寒，萧萧孤蹇上长安。关山不似人心险，游子休歌行路难。
0	1	0	0	0	0	0	0	0	0	0	0	哭兄伯让生（至治丙寅以甲午岁饥因商遇寇害）,重利轻生死，哀哉负所天。青山空有恨，白骨葬无阡。忍听慈亲哭，谁为弱弟怜。几回风雨夜，欹枕泪潺湲。
0	0	0	0	0	0	0	1	0	0	0	0	哭张玉父,华发客朱门，文高道又尊。十分穷不屈，一片气长存。篱掩湖边宅，坟依郭外村。二孤弹旧铗，泣感孟尝恩。
0	0	0	0	0	0	0	0	0	0	0	1	宿何氏山居,日南气多燠，草树冬未黄。山行不山宿，爱君溪上堂。村居百事集，异书探石仓。香粳初脱杵，嘉鱼出寒塘。既觞复就奕，明月登我床。野田犬惊睡，每吠灯烛光。乃知静者意，所遇皆故乡。
0	0	0	0	0	0	0	0	0	0	0	1	宋监仓挽词①,祖祢碑铭在，阶庭经术长。宦涂钦抚字，祠馆叹行藏。北客多先契，中原隔故乡。交游真破梦，哀挽不成章。
0	0	0	0	0	0	0	0	0	0	0	1	舟暮,向晚金牛道，林寒响宿禽。雪晴烟树小，日夕竹园深。川路通萧港，扁舟动越吟。兰陵今夜酒，无那故乡心。
0	0	0	0	0	0	0	0	0	0	0	1	倒马关,汉代飞狐道，今朝倒马关。危峰临晋甸，秀色接燕山。倦翮飞难度，羸骖去复还。秋高笳吹急，月冷柝声閒。路控八盘阨，溪流九折弯。鸡鸣红树里，人住白云间。牙帐冲烟湿，金戈过雨斑。戍兵劳校阅，仄径压跻攀。烽火通荒徼，尘埃变壮颜。何当归报命，玉陛簉鹓班。
0	0	0	0	0	0	0	0	0	0	0	1	长门怨,寂寂长门夜，空阶月正侵。泪将黄叶堕，愁并绿苔深。大禁钟初歇，昭阳梦屡沉。相如工作赋，谁为致黄金。
0	0	0	0	0	0	0	0	0	0	0	1	其八十五 元旦,抱闷穷冬望早春，依然蒙难一孤身。故园最足伤情处，此际庭梅花影新。
1	0	0	0	0	1	0	0	0	0	0	0	哭文叔弟四首 其一,总角相随正及肩，扁舟布被每同眠。衣冠初习先生礼，名姓犹存弟子员。抄竟残书蝇字满，藏来遗研鹆纹鲜。空斋独坐憎惆怅，往事销魂十七年。
0	1	0	0	0	0	0	0	0	0	0	1	沧滩,百夫正欢助鸣橹，舟中对面不得语。须臾人散寂无哗，惟闻百丈转两车。呕呕哑哑车转急，舟人已在沙际立。雾敛芦村落照红，雨馀渔舍炊烟湿。故乡回首已千山，上峡初经第一滩。少年亦慕宦游乐，投老方知行路难。
0	0	0	0	0	0	0	0	0	0	0	1	游金山,日高京口渡，遥值定钟时。烟雨寺几点，江山天四垂。沙晴群市合，鸥入乱帆疑。数尽东归浪，淊淊未可期。
0	0	0	0	0	0	0	0	0	0	0	1	雨后清晓梳头读书怀古堂二首 其一,宿雨犹凉在，晨阴欲霁初。移床近秋水，正面对芙蕖。团扇凄无彩，生衣凛觉疏。欲归仍小住，更读数行书。
0	0	0	0	0	0	0	1	0	0	0	1	次韵李宾之闻谢鸣治自南京归得遗腹孙,乞身上章疏，挥手返故园。依依赤城路，望见非里门。恐负无后罪，行谋及诸昆。邓攸亦偶尔，天道初无言。呱呱者谁泣，无子乃有孙。父兮今何人，敢任顾复恩。幸哉北山梓，延绵此孤根。遂令台南族，宗祀宛犹存。故人闻远信，喜剧向予论。感叹至终夕，未觉词语烦。
1	0	0	0	0	0	0	0	0	0	0	0	哭荣竹方,檐竹萧萧雨建瓴，无由复此对床听。灯花影落空棋局，墨汁香消冷研屏。春水池塘新旧草，东风杨柳短长亭。伤心一段交期梦，又被寒江鹤唤醒。
0	0	1	0	0	0	0	0	0	0	0	1	雨,太湖澒洞胥江平，风吹梅雨惊如绳。衣裳沾湿户生菌，步檐倚杖气郁蒸。匡床簟纹琉璃滑，永昼偃卧聊曲肱。池水潋滟上阶砌，辘轳旋汲旋复增。朱鱼戢戢罗扇底，投以饼饵波閒腾。斯时插莳正旁午，秧马蹀躞来相仍。劝农且驾撅头舫，斗酒慰劳循畦塍。黏天云水决皆入，村歌呕哑得未曾。西陂鱼麦亦大好，侧身北望归怀兴。
0	0	0	0	0	0	0	0	0	0	0	1	其二 秋闺,自别天涯锁院门，不堪芳草忆王孙。稿砧去后迷行迹，金井秋荒涴水痕。蛩絮凉烟侵白晓，萤黏残雨又黄昏。捣衣石上从今拭，边寒荒草一并论。
0	0	0	0	1	0	0	0	0	0	0	1	春兴七首 其一,柳暖花融草满汀，日酣烟淡麦青青。枝间好鸟鸣求友，水底寒鱼陟负萍。异县光阴空荏苒，故乡蛇豕尚膻腥。感时对景情何极，悼往悲来总涕零。
0	1	0	0	1	0	0	0	0	0	0	1	情诗,驱马出国门，擐鞭与君辞。我行岂云乐，生离有余哀。永念平生亲，流涕如连丝。况复多阴霖，行潦成污池。驽马已云罢，欲进忽复迟。聊复稍盘桓，故乡犹可晞。前路邈何极，忧念生狂痴。
0	0	0	0	0	0	0	0	0	0	0	1	遣价归,开年闲数日，聊得写家书。句句思乡语，时时忆旧居。洞庭春浪稳，珠海暖云舒。归到阮山日，平安早寄予。
0	0	0	0	0	0	0	0	0	0	0	1	其四,边臣失计款呼延，辽左于今困右贤。招讨使承斩马剑，从征军赐大官钱。神京未可称高枕，孤塞应须策万全。将相共和文武济，勿令烽火照甘泉。
0	1	0	0	0	0	0	0	0	0	0	1	台城杂诗七首 其一,卜筑城隅久罢休，数椽忽得水西头。四围竹色缭寒碧，一径杉风留素秋。门外水天分棐几，天边桂子入帘钩。指踪尽得神仙客，更乞佳名为榜不。
0	0	0	0	0	0	0	0	0	0	0	1	望秦山,返照高城外，悠然见远山。目随飞鸟尽，心共浴鸥閒。徐市归何处，沙邱去不还。只今望蓬岛，依旧白云间。
0	0	0	0	0	0	0	0	0	0	0	1	百合,少陵晚崎岖，托命在黄独。天随自寂寞，疗饥惟杞菊。古来沦放人，馀馨被草木。我客汉东城，邻曲见未熟。不应恼鹅鸭，更忍累口腹。过从首三张，伯仲肩二陆。赪肤分子姜，云茁馈萌竹。冥搜到百合，真使当重肉。软温甚蹲鸱，莹净岂鸿鹄。食之傥有助，盖昔先所服。诗肠贮微润，茗碗争馀馥。果堪止泪无，欲从望乡目。
0	1	0	0	1	0	0	0	0	1	0	1	遣怀书寄诸愚仪倞攒,懒看镜里发如丝，病起庭前觉事非。满地绿阴芳草遍，一帘红雨落花飞。閒来却笑材无补，别久仍嫌信到稀。政尔望乡心切处，杜鹃唤道不如归。
1	1	0	0	0	0	0	0	0	0	0	1	题望云思亲图,草铺平野树苍苍，游子登临倍感伤。鸿雁去边生客思，白云飞处望亲乡。山遮故国身难越，水接遥天恨共长。何日得归盱水上，一樽春酒寿高堂。
0	0	0	0	0	0	0	0	0	0	0	1	闻官军南征解围有日喜而遂咏二首 其一,两河精骑向襄阳，全蜀材臣出凤翔。天下风云争会合，江东子弟谩抢攘。人皆厌乱思平世，谁不将归说故乡。我有先茔依古井，十年不奠一壶浆。
0	0	0	0	1	0	0	0	0	0	0	1	闲居感旧二首 其一,四牡横奔驭者谁，委衔无乃昧先几。廉颇不念私仇后，商鞅才知首法非。汉业几年专仗钺，楚歌中夜竟沾衣。可怜日晏蓬莱殿，目断南云奏凯归。
0	0	0	0	0	0	0	0	0	0	0	1	辋川集二十首 华子冈,落日松风起，还家草露晞。云光侵履迹，山翠拂人衣。
0	0	0	0	1	0	0	0	0	0	0	1	哭从兄伟,昔年书剑上长安，万里江山共往还。我幸成名君已殁，报恩空有泪痕斑。
0	0	0	0	0	0	0	0	0	0	0	1	送庆上人归湖州因寄道儒座主,上人今去白蘋洲，霅水苕溪我旧游。夜雨暗江渔火出，夕阳沈浦雁花收。闲听别鸟啼红树，醉看归僧棹碧流。若见儒公凭寄语，数茎霜鬓已惊秋。
0	0	0	0	0	0	0	0	0	0	0	1	登金山,太极初分万象罗，江流远派接银河。一峰削玉天垂仞，四地浮金月浸波。僧出僧归京口渡，潮来潮去海门过。非誇杰特峨空碧，更喜先沾雨露多。
1	0	0	0	0	0	0	0	0	0	0	1	感怀,浮家万里傍江干，两袖清风去住难。恋阙相如频作赋，思乡张翰独凭栏。关河岁暮风尘苦，鸿雁秋深雨雪寒。待盼春明催北上，又将仆仆走长安。
0	0	0	0	1	1	0	0	0	0	0	0	贾村卷堂留别史默斋,之子相随久，斯人未易逢。起予多敏捷，玉汝敢疏慵。屈指才千里，临歧意万重。还宜各努力，不必泪龙钟。
1	1	0	0	0	0	0	1	0	0	0	1	清明,三春忽已二，旅邸又清明。草绿离离色，莺啼处处声。无穷游子意，莫展上邱情。回首梅花邈，乱云空自横。
1	0	0	0	0	0	0	0	0	0	0	1	送归中丞使新罗册立吊祭,官称汉独坐，身是鲁诸生。绝域通王制，穷天向水程。岛中分万象，日处转双旌。气积鱼龙窟，涛翻水浪声。路长经岁去，海尽向山行。复道殊方礼，人瞻汉使荣。
0	0	0	0	0	0	0	0	0	0	0	1	哭梁海曲① 其一,故国追欢三十秋，晚来避地共离忧。大夫世业唯经笥，处士终身一钓裘。墓木剑悬期季札，灵床琴在恸王猷。定知化鹤归城郭，不似寻常但首丘。
0	0	0	0	0	1	0	0	0	0	0	1	孙同府以不得迎养母夫人为绘像事之因赋白云篇赠之,白云何靡靡，瞻望在故乡。迢递越万里，云何别高堂。婉恋慈母欢，伊郁不可忘。歌彼陟岵诗，旨酒盈我觞。达道莫能致，沉思迫衷肠。托之丹彩笺，写兹明月光。日夕承高隅，髣髴流佩裳。庶言结遐思，耿耿明德旁。
0	0	0	0	0	0	0	0	0	0	0	1	登信州灵山阁跨鹤台,清游吾有分，浑似昔曾来。野屋凭高住，青山到水回。欲看灵岫远，须待晓云开。渐渐生愁思，乡心上古台。
0	0	0	0	0	0	0	0	0	0	0	1	故园酴醾,一架酴醾手自栽，故园春老未曾开。明年乞得身归去，满为花神酹一杯。
0	0	0	0	0	0	0	0	0	0	0	1	临湘道中,连月征长路，经年别故园。高飞无过雁，清啸有哀猿。谷转萝偏密，山深木愈繁。天涯行欲遍，何日慰椿萱。
0	0	0	0	0	0	0	0	0	0	0	1	题大庾岭北驿,阳月南飞雁，传闻至此回。我行殊未已，何日复归来？江静潮初落，林昏瘴不开。明朝望乡处，应见陇头梅。
1	1	0	0	0	0	0	1	0	1	0	1	哭王舍人升,金门钟动会千官，野老骑驴戴鹖冠。走问堂州王内舍，昨朝客死汉长安。悄然门巷宾朋绝，迢遰家乡行路难。即使过君终挂剑，肯令扪腹竟回鞍。
0	0	0	0	0	0	0	0	0	0	0	1	登缥缈峰,天近笋舆如踏空，翻翻巾舄冷泠风。远寻乱嶂出帆外，近数诸村悬镜中。沙草微茫似楚泽，涧花凄冷非吴宫。湖西湖东尽堪望，两地乡心谁与同。
0	0	0	0	0	0	0	0	0	0	0	1	西曹秋思,雪尽松寒喜未凋，故园万里讵云遥。中原刁斗依青啸，南国梅花碎玉箫。塞马夜阑齐饮水，鲸鱼月出各吹潮。风烟岭表晴无恙，不使明时缺老樵。
0	0	0	0	0	1	0	0	0	0	0	1	寄宣府吴中丞,北门笳鼓散天骄，万里连营节制遥。搜虏夜驱沙苑马，射生秋落黑山雕。军中裨将咸推毂，帐下降戎半珥貂。笔橐长安吾独老，云台西望霍嫖姚。
1	1	0	0	1	0	0	0	0	0	0	1	其二,寂寞书斋里，他乡且旧居。荆扉对麋鹿，邻舍与园蔬。雾树行相引，村花不扫除。犹残数行泪，自寄一封书。
0	1	0	0	0	0	0	0	0	0	0	0	与殷晋安别并序,游好非少长，一遇尽殷勤。信宿酬清话，益复知为亲。去岁家南里，薄作少时邻。负杖肆游从，淹留忘宵晨。语默自殊势，亦知当乖分。未谓事已及，兴言在兹春。飘飘西来风，悠悠东去云。山川千里外，言笑难为因。良才不隐世，江湖多贱贫。脱有经过便，念来存故人。
0	0	0	0	0	0	0	0	0	0	0	1	瓜洲夜泊,旅夜瓜洲泊，秋怀浩欲沉。星河与海合，江汉入吴深。天堑无南北，川流自古今。隔花渔唱起，千里故园心。
0	0	0	0	0	0	0	0	0	0	0	1	寄溧水宰李仲镇,不见李君久，水云鱼雁沉。调官聊制锦，得句剩关心。每访民情悦，相望春事深。故乡与贤者，北首重登临。
1	1	0	0	0	0	0	0	0	0	0	1	其四,故里无书问远游，他乡萍梗漫淹留。盲风怪雨蛟龙喜，荒楚寒芜燕雀愁。天上古今星北拱，人间日夜水东流。谁能走报西王母，乞与还丹驻黑头。
0	0	0	0	0	0	0	0	0	0	0	1	川上田家,斜光隔河明，入照桑柘下。皋垄生麦苗，青青尚堪把。远见牛羊归，相亲童稚野。醉歌秋草间，颇与世家寡。
0	0	0	0	0	0	0	0	0	0	0	1	九日书怀,客鬓同秋老，乡心逐雁飞。重阳今日是，三径几时归。篱下多黄菊，门前少白衣。无人慰岑寂，独立对斜晖。
0	0	0	0	0	0	0	0	0	0	0	1	游大明寺,平山堂在蜀冈边，松下清泠第五泉。梵宇钟声千涧落，江门秋色片帆悬。题诗旧社人何处，挥麈高斋客共禅。更欲与君期出世，归心多在白云天。
0	0	0	0	0	0	0	0	0	0	0	1	将之松江藉以南旋,昔日偶然来江北，今朝无计到江南。渡头开落花千万，海上望归人两三。怕听画梁新燕语，相期春雨故园谈。此心已惹乡关梦，贺鉴湖清澄碧岚。
0	0	0	0	0	0	0	0	0	0	0	1	风,造化不可测，分明有所依。冷和秋叶动，送客暮帆归。扫雾离遥岳，飘香出静扉。西斋独吟坐，萧飒满禅衣。
0	0	0	0	0	0	1	0	0	0	0	1	夜坐怀故山,止戈吾旧隐，地僻少人行。高阁对山起，春云如草生。庭昏烟影直，石尽涧声平。此夜一轮满，相思空复情。
0	0	0	0	0	0	0	0	0	0	0	1	早发汾南,桥上车马发，桥南烟树开。青山斜不断，迢递故乡来。
0	0	0	0	0	0	0	0	0	1	0	1	其四,穷山避乱敞军门，威望遥遥万马屯。不战岂能收杀运，无功先已负君恩。祇闻怨毒归诸将，可有心肝奉至尊。一样沙场征戍死，模糊敢信是忠魂。
0	0	0	0	0	0	0	0	0	0	0	1	春日书怀次胡中翁,重帘风细雨波寒，乱后逢春尽笑欢。江渚有烟晴淡淡，乡山无雪翠盘盘。歌残白苧银屏曙，舞罢青萍锦带宽。西望故园归路近，满林桃李待君看。
0	0	0	0	0	0	0	0	0	0	0	1	情诗其二十六,故园迢迢忆双亲，每对卿卿泪满襟。千山万水相追寻，始信卿心胜娘心。
0	0	0	0	0	0	0	0	0	0	0	1	长门怨,金壶咽泪莲花涩，银箭浮迟渴乌泣。知更阿监罗袜冰，暝对星河玉阶立。内官唱漏催晓筹，芙蓉梦破燕支愁。起来妆罢窥绣户，三十六院残烛幽。建章风传凤吹远，翠华晨幸昭仪馆。箜篌不语心自语，愁长如天恨天短。红裀暖踏杨花雪，绛缕閒封守宫血。鹦鹉空猜警跸声，春寒紧护流苏结。
0	1	0	0	0	0	0	0	0	0	0	1	己卯腊月七日解官离越十九日至家明年正月二日被命除秘书省校书郎卜以八日行书二十字,梅花照归眼，春色戒行装。君命不俟驾，安敢怀故乡。
0	0	0	0	0	0	0	0	0	0	0	1	子烜买红酒,吴江红酒红如霞，忆着故园桃正花。羊角山前几回醉，女媭嗔汝未还家。
0	0	1	0	0	0	0	0	0	0	0	1	春日述怀二首答萧翀 其一,乱馀无地托幽栖，满目风尘失故溪。身拙自怜蚕缩茧，家空偏感燕巢泥。草生北渚愁矰雁，花落东郊忆斗鸡。抱膝独成梁甫叹，故人何许重相携。
0	0	0	0	0	0	0	0	0	0	0	1	白下逢王比部幼文使还吴中兼怀沈比部箕仲,趋朝同听禁钟声，日出彤墀一字行。我自分司称散吏，君今衔命下陪京。青幡南布王春令，白纻东归子夜情。天末故人如把袂，五云回首凤凰城。
0	0	0	0	0	0	0	0	0	0	0	1	游它山,南山暖气偏，九月犹积翠。以我烟壑心，触目皆可意。天清归鸟肃，溪白游鱼避。云根上枯水，石衣蔽古寺。危岩可扪井，怪石每惊魅。不缘前山归，偶与来径值。欢赏有群彦，情景信双媚。明月引归桨，烟霞尚生思。
0	0	0	0	0	0	0	0	0	0	0	1	游土山寺用前韵,倦向双林欲解衣，入门何暇问禅机。叉鱼稚子持竿去，卖药山僧负米归。松径月明樵唱远，竹林风细磬声微。归来舆皂心偏急，遥望重门步若飞。
1	1	0	0	0	0	0	0	0	0	0	1	奥村晚望,山逐寒云断，天随暮霭低。稻畦迷上下，樵径自东西。故国存书剑，他乡尚鼓鼙。涓埃期补报，未敢卜幽栖。
0	0	0	0	0	0	0	0	0	0	0	1	寄怀,衣冠不忍坠家声，风雨潇潇鸡自鸣。身似孤蓬随地转，家无长物带书行。荒凉松竹乡心外，淡薄齑盐世味轻。幸有田畴堪料理，何如买犊且归耕。
0	1	0	0	1	0	0	0	0	0	0	1	登宣城徐司寇山楼眺望（同张荀仲施次仲梅古愚三先生作）,杰阁成高眺，名园接胜游。天低宛水暮，风落敬亭秋。丹嶂横栏耸，青溪绕郭流。双桥飞练合，万井乱烟浮。翠竹迷南涧，寒花映北楼。玉台徐氏业，高郡谢公州。洞壑栖云志，乡关落日愁。登临伤极目，挥涕满沧洲。
0	0	0	0	0	0	0	0	0	0	0	1	雪夜镇宁公馆承严大夫载酒,念尔淹金筑，怜予访碧鸡。路岐簪乍盍，风雪酒频携。宦计看俱拙，乡心话转凄。河桥明月袂，挥向博南西。
0	0	0	0	0	0	0	0	0	0	0	1	西斋不寐三首（八月二十二日夜五更） 其一,夜卧户不闭，夫岂无窥觎。偷儿定知我，空室一物无。向来穷太守，解官五载馀。小儿近挈累，故乡已宁居。弃屋俟买□，竣事将届途。囊中米几斗，案上数帙书。弊衣及破褐，载之不盈车。饥寒久安命，不寐何所谟。攲枕背暗灯，自笑如鳏鱼。早知事乃尔，曷不倾我壶。
0	0	0	0	0	0	0	0	0	0	0	1	春夜闻笛因忆江南社友,擪笛何人对月明，东风吹起旧心情。当年按曲思乡井，此日闻声忆友生。梅正开时诗共咏，柳经折后岁频更。欲从梦里寻南国，调急音凄梦不成。
1	1	0	0	0	0	0	0	0	0	0	1	再叠前韵（和林少眉见赠原韵）,万愁销歇一身轻，蹈海何妨作远行。孤馆秋檠游子梦，他乡凉雨故人情。文章随地移风气，寤寐还山隔旅程。太息中原文物尽，炎荒时遇鲁诸生！
1	1	0	0	0	0	0	0	0	0	0	1	三竺道中三首 其一,武林风物异他乡，三竺山行草亦香。村落寻常绩麻处，隔帘时复见红妆。
0	0	0	0	0	0	0	0	0	0	0	1	九日同张膳部刘符台游法藏寺,东林地僻无人到，九日天清有伴寻。在野兴深增感慨，望乡心远慰登临。丛篁雨飒春墙碧，老桧霜留古殿阴。共酌昏钟驱马出，独聆风鹤送馀音。
0	0	0	0	0	0	0	0	0	0	0	1	世事,世事纷纷在目前，故园无复可归年。吴东城陷仍为沼，沧海尘生欲变田。鼠穴讵容衔窭薮，豨膏聊解运方穿。臣心有血才盈掬，拟向天公罄一笺。
0	0	0	0	0	0	0	0	0	0	0	1	舟泊四会新路,新路维舟晚，江空客况清。人居临水语，渔火隔沙明。夜静虫声切，秋高雁影横。离家才两日，便有故乡情。
0	0	0	0	0	0	0	0	0	0	0	1	登大牢山,海上名山谁作邻，数峰高起自为群。林明夜见水底日，浪动暮疑岩下云。渺渺乾坤何处辨，迢迢齐楚此中分。那堪回首东南地，烽火连年警报闻。
0	0	0	0	0	0	0	0	0	0	0	1	其二,遥忆高堂上，蟾光定一般。却怜今夜月，难得故乡看。久客心情减，深宵风露寒。舵楼聊遣兴，小饮具杯盘。
0	1	0	0	0	0	0	0	0	0	0	1	其四,鶗鴂鸣何早，鸟飞思故乡。如何怀郢路，终自弃沅湘。三户馀秋草，千山满夕阳。武关呜咽水，犹怨楚襄王。
0	0	0	0	0	0	0	0	0	0	0	1	沅州秋夜独酌,江城秋夜画堂清，市酒沽来只自倾。绕壁任教虫响切，照人偏喜烛花明。七千里外思乡邑，十二时中望帝京。愿布仁风满南极，还将远俗奏彤庭。
0	0	0	0	0	0	0	0	0	0	0	1	送郑明府贬岭南,青枫江色晚，楚客独伤春。共对一尊酒，相看万里人。猜嫌成谪宦，正直不防身。莫畏炎方久，年年雨露新。
0	0	0	0	0	0	0	0	0	0	0	1	哭胡处士,丘中久不起，将谓诏书来。及见凌云说，方知掩夜台。白衣归北路，玄造亦遗才。世上亡君后，诗声更大哉。
0	0	0	0	0	0	0	1	0	0	1	1	题看山读画楼,一路风光引，登楼喜欲仙。青山人读画，翠竹客参禅。雨气奔颓壁，雷声吼怒泉。故乡何处是，遥指白云边。
0	0	0	0	0	0	0	0	0	0	0	1	得樟树镇便寄家书,商船夜说指江西，欲托音书未忍题。收拾乡心都在纸，两声杜宇傍人啼。
1	0	0	0	0	0	0	0	0	0	0	1	送刘侍御,狱成收夜烛，整豸出登车。黄叶辞荆楚，青山背汉初。早朝新羽卫，晚下步徒胥。应念长沙谪，思乡不食鱼。
0	0	0	0	0	0	1	0	0	0	0	1	寄外,家山烽火路艰辛，红豆相思梦最真。临别赠言君记否，春来莫作未归人。
0	0	0	0	0	0	0	0	0	0	0	1	游谷山寺,城里寻常见碧棱，水边朝暮送归僧。数峰云脚垂平地，一径松声彻上层。寒涧不生浮世物，阴崖犹积去年冰。此身有底难抛事，时复携筇信步登。
0	0	0	0	0	0	0	0	0	0	0	1	横吹曲辞 梅花落①,梅岭花初发，天山雪未开。雪处疑花满，花边似雪回。因风入舞袖，杂粉向妆台。匈奴几万里，春至不知来。
1	1	0	0	0	0	0	0	0	0	0	1	其三,农人苦无田，未尽芟柞力。我独胡为者，有田耕不得。白日易驰西，红尘欲行北。强饰游子颜，仰慰两亲色。每闻布谷鸣，欹枕常恻恻。抱此一寸心，恨无千里翼。披图顾柳阴，连塍绿如织。搔首几踟蹰，还君三太息。
0	0	0	0	0	0	0	0	0	0	0	1	淮上往清江浦,舍水寻乡路，长堤放霁晖。海天淮上望，齐客岭南归。野店驴鸣过，烟村燕掠飞。故园知渐近，方语半依稀。
0	1	0	0	0	0	0	0	0	0	0	0	望君山,终古君山色，苍然压洞庭。橘烟寒郁郁，竹雨夜冥冥。兰芷因骚佩，鱼龙伺乐听。莫教徒鼓瑟，多恐泣湘灵。
1	1	0	0	0	0	0	0	0	0	0	1	宿湖外,懒入城中去，来维柳下舟。空江明月上，残雨夕阳收。好景多归夜，他乡易得秋。倚梧吟不尽，樽酒更登楼。
0	0	0	0	0	0	0	0	0	0	0	1	雪后,缭墙茅屋闭孤城，寒压晁厨火未生。连日穷阴疑有雨，五更微雪径成晴。坐销短晷经檐影，閒听邻家压酒声。天意似催梅信早，望乡孤客最关情。
0	0	0	0	1	0	0	0	0	0	0	1	独居有感,疾病兼旬但闭门，已成失计厌重论。江山事事皆陈迹，花鸟年年祗泪痕。弦上杜鹃新有托，笼中鹦鹉旧能言。巡檐欲草归田赋，误共寒梅说故园。
0	0	0	0	0	0	0	0	0	0	0	1	其二,身似水中木，险夷惟所遭。不堪誇拙速，可复叹贤劳。雨脚三冬少，尘头一丈高。故乡何处是，南望首重搔。
0	0	0	0	0	0	0	0	0	0	0	1	自秦入蜀道中绝句三首 其一,绿阴深处竹篱遮，也有红花映白花。却忆故乡卿相第，不及张三李四家。
0	0	0	0	0	0	0	0	0	0	0	1	和巽卿至后登台二首 其一,客久岁云暮，阳生春渐回。梅花催作赋，柏叶待传杯。天地凝寒歛，江山淑景开。旅吟随处好，休比望乡台。
0	0	0	0	0	0	0	0	0	0	0	1	哭王敬美二首 其一,阊阖天高鸿雁疏，修文君去重欷歔。珊瑚沧海千言里，騕袅中原万里馀。病赋归来匡阜社，死留消渴茂陵书。寄将一掬南州泪，还忆枫林策素车。
0	0	0	0	0	0	0	0	0	0	0	1	东华门晚眺,玉殿云初合，金门日正酣。风高疏冻雨，山远散寒岚。病骨宁堪北，乡心日向南。岁华为客尽，赢得鬓鬖鬖。
0	0	0	0	0	0	0	0	0	0	0	1	登晴川阁,落日低迷下短亭，隔江山色入帘青。西风吹送乡心急，都向梅花笛里听。
0	0	0	0	0	0	0	0	0	0	0	1	杭州寄里中一二同志,故山有路去无从，灯火关心梦不通。浪走红尘真自笑，旧游白社竟谁同。胸中好贮千岩秀，眼底徐观万马空。风雨未休鸿雁断，此怀渺渺故难穷。
0	0	0	0	0	0	0	0	0	0	0	1	送何庚生老人之葬路经安巢花盛开望见五峰草堂感赋寄愔仲天津,行近青山忆故人，五峰云外旧嶙峋。我来已似辞枝絮，君去仍淹故国春。无主花开偏烂漫，多愁酒次易逡巡。此生不到人间世，岂少他年一聚尘。
0	0	0	0	0	1	0	0	1	0	0	0	村居,一身拓落后，万事总萧条。幽径饶芳草，閒云度野桥。鹿麋欢会散，蝴蝶梦相招。幸有穷居趣，诗缘慰寂寥。
0	0	0	0	0	0	0	0	0	0	0	1	飞蝗行和少司马杨公,去冬腊雪不盖土，今岁天行旱畿辅。门前有客来故乡，为言千里皆飞蝗。绿陂青野一时失，但见黄云蔽白日。我闻此语方长叹，愁坐不知天宇宽。有声蔌蔌自南至，骤听乍疑风雨势。举头杲杲烧火轮，中庭过影何纷缤。蜻蜓蚱蜢亦群舞，倏度宫城齐振羽。宫城十丈高巍巍，谁能禁尔漫天飞。
0	0	0	0	0	1	0	0	0	0	0	0	望颐山,斜日水南行，苍然云景清。远山时在望，仙洞故知名。枫叶凝秋色，藤花落晚晴。西阳亭不见，惆怅翳榛荆。
0	0	0	0	0	0	0	0	0	0	0	1	初至燕京宿报国寺英上人禅房,驰骋万里至燕关，下马投居野寺间。上界清都连北阙，中天禅院近西山。乍听斋磬逢僧话，暗数邮程损客颜。此夜思乡人更远，天涯何处问刀环。
0	0	0	0	1	0	0	0	0	0	0	0	和子瞻开汤村运盐河雨中督役,兴事常苦易，成事常苦难。不督雨中役，安知民力殚。年来上功勋，智者争雕钻。山河不自保，疏凿非一端。讥诃西门豹，仁智未得完。方以勇自许，未恤众口叹。天心闵劬劳，雨涕为汍澜。不知泥滓中，更益手足寒。谁谓邑中黔，鞭箠亦不宽。王事未可回，后土何由乾。
0	0	0	0	0	0	0	0	0	0	0	1	江上夏日,无处清阴似剡溪，火云奇崛倚空齐。千山冷叠湖光外，一扇凉摇楚色西。碧树影疏风易断，绿芜平远日难低。故园旧寺临湘水，斑竹烟深越鸟啼。
1	1	0	0	0	0	0	0	0	0	0	1	其四,故人为郡处，留我似平生。失意无亲戚，他乡有弟兄。年将人荏苒，春与酒逢迎。莫漫耽良宴，来朝别有情。
0	0	0	0	0	0	1	0	0	0	0	0	过盘谷拙道人以豆苗菜见寄用宋山言韵,土膏春应候，山陇豆抽苗。此日尝新好，相思饷客遥。饭香良可佐，酒渴亦凭消。微物成追忆，庐山似隔宵。
0	0	0	0	0	0	0	0	0	0	0	1	咏风,好风何处来，天籁出众窍。披襟怀楚台，击筑思高庙。扶摇九万里，自谓一息到。安知大鹏运，不满斥鴳笑。终当谢蓬蒿，振翼绝海峤。
1	0	0	0	0	1	0	0	0	0	0	1	天涯,天涯到处自生愁，游子征尘暗弊裘。灯火青荧五门夜，风烟索莫二江秋。帝城漫诵新诗句，客路难逢旧辈流。送老把茅须早决，此生何止四宜休。
0	0	0	0	0	0	0	0	0	0	0	1	秋夜江上作,舟次大江干，推篷水气寒。雁从今夜度，月似故乡看。客久逢衣破，家贫得禄安。误人头白早，犹是进贤冠。
0	0	0	0	1	0	0	1	0	0	0	1	哭李实堂,性情豪迈绝凡伦，怅望天涯有泪痕。生是四方无定客，死为万里未归魂。探囊牢落留诗句，荷锸佯狂对酒樽。移徒庭阶思旧况，不知明月已当门。
1	1	0	0	0	0	0	0	0	0	0	1	除夕舟至邕州饮诸叔弟,江城背水映斜阳，入夜千门列炬光。三月邮程催去岁，一年春色滞他乡。归心自隔师雄梦，下粤谁持陆贾装。柏酒倘辞今夕醉，尊前空负竹林狂。
0	0	0	0	0	0	0	0	0	1	0	1	哭犹子珩三首 其一,死生有定数，夭寿亦同理。数尽寿而终，远客达乡里。夭逝非其年，如行半途止。半途可奈何，不复保乡梓。田州百粤地，孤庙临漳水。平生所娇爱，乃忍弃置此。我梦无由见，啁啾杂蛮鬼。生人语不通，死悲向谁是？儿兮莫怨归，渠爷在交趾。
0	0	0	0	0	0	0	0	0	0	0	1	梧州旅次寄怀诸同社,遁迹穷荒念陆沉，素书遥讯粤城音。思君始有还乡梦，傍母全销作客心。南海天低鸿雁杳，苍梧秋老白云深。归途莫问三春草，欹枕胡床罢越吟。
0	0	0	0	0	0	0	0	0	0	0	1	秋怀四首 其一,紫塞烽烟接素秋，报传江郡腐儒忧。龙舆早望回南狩，虎旅先须备上游。黄阁谏书深国计，玉门羌笛散关愁。将军亟奏三边捷，圣代何孤万里侯。
0	1	0	0	0	0	0	0	0	0	0	0	月,哀哀半规月，前日犹盈轮。冉冉几何间，光彩倏已沦。至精孰如斯，犹不逃亏盈。天地亦无根，万化无长存。矧兹寄一形，随天运浑冥。若无重素规，谁信天地精。
1	1	0	0	0	0	0	1	0	0	0	1	九日怀惟起弟客吴,去年九月客吴门，忆汝凄凉欲断魂。今年汝作吴门客，一望关河千里隔。我家兄弟大参商，岁岁年年俱异乡。梦回闽海风尘远，目极吴门匹练长。秋风飒飒秋光老，登高望远伤怀抱。天涯游子滞还期，篱下黄花为谁好。
0	0	0	0	0	0	0	0	0	0	0	1	朱四（昨夕酌水乐洞）,昨宵闻水乐，今日听莺喉。何事朱唇里，能为白雪流。迢迢凉夜永，脉脉故乡愁。都付梅花落，梁尘绕未休。
0	0	0	0	0	0	0	0	0	0	0	1	其二,少年抛翰墨，笑入五陵场。一剑横秋色，千金去故乡。韬钤分禁旅，节钺奠夷荒。何意将军树，风残一夜霜。
0	0	0	0	0	0	0	1	0	0	0	0	江千春评事使南昌予适以事行部丰城走笔寄赠江雅善鼓琴因以琴为赋,古琴宛转作龙形，丝白桐坚各有名。桐出峄山孤干植，丝从天汉七襄成。何言异质元同调，不是知音岂发声。水绿山空清夜里，如闻别鹤两方情。
0	0	0	0	0	0	0	0	0	0	0	1	其二,长笛送愁思，孤琴随病身。鸦翻中夜月，鹊报故乡人。千里庭闱梦，十年岐路尘。悠然念黄绮，误逐汉廷臣。
0	0	1	0	0	0	0	0	0	0	1	1	登天平山同病老作,老枫臃肿春不叶，山门万古寒鸦色。石巉径微出奥幽，下俯风轩见鹰脊。插天积铁磊嵬高，迎面殊形动魂魄。白公赋泉不赋石，应知对此愁笔力。病翁登临爱绝顶，选杖直上穷行迹。局蹐何必非人间，纵目高空竟何益。我难问天伸不平，更付撑胸千石壁。
0	0	0	0	0	0	0	0	0	0	0	1	寄越中社友,浮萍踪迹倦西东，愁挂湖湘一席风。客鬓潇疏波影里，乡心摇曳橹声中。清宵有梦迷庄蝶，远地无书托楚鸿。忽忆镜湖诗酒会，飞觞联句几人同。
1	1	0	0	0	0	0	0	0	0	0	1	上京道中杂诗十二首 其一 发大都,辞亲独行迈，遥遥抵京国。胡为突不黔，驱马更远适。至尊有时巡，树羽殷阡陌。宿卫必近臣，顾问须耆德。陋儒亦何知，冗从同执戟。草深原野青，雨暗关塞黑。寥寥盛年意，眷眷游子色。一身万人中，敢不思努力！
0	0	0	0	0	0	0	0	0	0	0	1	其二,雁影清秋客况中，孤尊缓酌好谁同。此时见月情偏剧，是处看云望不穷。薄宦风尘宁作我，故园瓜芋忆为童。閒来剩有池塘梦，念尔齐门瑟未工。
0	0	0	0	0	0	0	0	0	0	0	1	哭蓝汝汲汝文二昆弟,紫荆台上罢埙篪，元季风流世所稀。青简满床萤火散，蓝原落日子规啼。池塘草长谁春梦，花萼楼空自夕晖。望断幔亭仙已远，月明双鹤夜来归。
1	0	0	0	0	1	0	0	0	0	0	1	登直姑城楼,吴樯楚舵望中收，西北风烟接上游。海气倒垂千嶂远，燕关日抱五云流。贾生封事馀双泪，王粲思乡自百忧。向夕苍苍洲渚乱，断鸿哀角不堪留。
1	0	0	0	0	0	0	0	0	0	0	1	出白土,晨兴即长路，曙色喜初分。白土家家店，青山处处坟。虎踪当路见，鸡唱隔林闻。游子心中事，悠然岭上云。
0	0	0	0	0	1	0	0	0	0	0	1	突奚司空,故乡天际欲归难，举足风涛驻足看。迹寄萍蓬成土偶，心驰云树阻门阑。尘缘鬈鬓霜宁染，日晒花塼泪未乾。莫怪同舟不相待，转欣流落得衣冠。
0	0	0	0	0	0	0	0	0	1	0	1	十月南归，过北园，茗柯置酒话旧，留题一首,故园兵火七年间，梦里常悬北郭山。垄墓欲依云自远，溪堂重过水犹潺。与言野叟疑非世，已倦林乌识始还。可奈栖栖复行役，暂凭樽酒慰时艰。
0	0	0	0	0	0	0	0	0	0	0	1	送崔约下第归淮南觐省,远忆拜亲留不住，出门行计与谁同。程涂半是依船上，请谒多愁值雨中。堰水静连堤树绿，村桥时映野花红。回期须及来春事，莫便江边逐钓翁。
1	0	0	0	0	0	0	0	0	0	0	1	月下闻雁,岸帻池亭共酒杯，萧然秋气正悲哉。高城落木临风下，远塞新鸿向月来。游子荷裳堪自缉，班姬纨扇未须裁。尘心种种归无语，坐看天南斗柄回。
1	0	0	0	0	0	0	0	0	0	0	1	寄王君实,游子江南生事微，五年京国梦柴扉。弹冠总为王阳在，乘櫜虚随陆贾归。藜藿已秋仍寄食，芰荷当暑未成衣。诸公也念求升斗，日夜高堂白发稀。
0	0	0	0	0	0	0	0	0	0	0	1	题涂伯贞静深堂在南昌府,闻子筑堂依翠岑，幽耽长是寄登临。一尘不动夜方寂，万卉无言春自深。隐几看云生晚兴，写书滴露见乡心。故园亦在章江上，载酒何时许共寻。
0	0	0	0	0	1	0	0	0	0	0	1	过螺子山吊文丞相墓二首 其一,湖西使者怀遗烈，拊节悲吟日几回。公在乾坤长不朽，迩来忠孝益摧颓。燕京花鸟年年怨，杜宇河山夜夜哀。直上文峰望乡国，浙潮东绕祭忠台。
0	0	0	0	0	0	0	0	0	0	0	1	山行,淙淙长瀑泻晴峰，云里青山挂白龙。想象故园岩壑似，寺门不见万株松。
1	0	1	0	0	0	0	0	0	0	0	1	咏怀,凛凛岩下风，槭槭涧边树。惨惨游子颜，萋萋芳草渡。暧暧远村影，黯黯夕阳暮。昔为贵公子，今日怨行路。路长不可极，人生如朝露。
1	1	0	0	0	0	0	0	0	0	0	1	荡子,行云思故山，游子何时还。天地如逆旅，光阴不可攀。
0	0	0	0	0	0	0	0	0	0	0	1	秋日书感,风色肃庭院，萧疏生客愁。故园千里梦，新雁一声秋。官阁仍连雨，天涯数倚楼。空怀季鹰意，何日愿方酬。
0	1	0	0	0	0	0	0	0	0	0	1	客夜闻歌,如何清夜曲，偏向旅人喧。黄鸟春风外，悠悠忆故园。
1	0	0	0	1	0	0	0	0	0	0	0	孝义县怀古,茫茫烟树绕孤城，千载犹传孝义名。郭巨墓荒春草合，比干台古野烟生。落花飞絮迷征旆，剩水残山恼客情。鞍马悤悤无限意，不堪回首暮云平。
0	0	0	0	0	0	0	0	0	0	0	1	哭彭副使启殡归瑞安 其一,独振兵威百里间，更推恩信数州安。枭徒竞作操戈入，虎士翻成奉柩还。大笔特书青史在，荒祠遗像画衣残。铭旌远道收兄骨，一片归云度雁山。
0	0	0	0	0	0	0	0	0	0	0	1	见入京乡人,君家西溪上，我家东溪头。君家门前水，我家门前流。忆得初别君，扁舟趁潮发。岂无澄清志，自击中流楫。朅来骑瘦马，复踏京华春。半年縻薄禄，辜负头上巾。怪君亦奚为，跋涉三千里。乍见故乡人，还思故乡水。水中何所有，蹙蹙多劳鱼。昔时鱼尾赤，问讯今何如。
0	0	0	0	0	0	0	0	0	1	0	1	闺怨 其一,玉楼深夜冷飕飕，静里遥添一片愁。却下珠帘频怅望，碧梧枝上月如钩。
1	0	0	0	0	0	1	0	0	0	0	0	集义山句怀金凤,收将凤纸写相思，莫道人间总不知。尽日伤心人不见，莫愁还自有愁时。
0	0	0	0	0	0	0	0	0	0	0	1	月,玉露晴初坠，天河迥欲流。谁怜今夜月，还似去年秋。影逐寒云起，光缘暮杵留。关山千万里，偏照汉家楼。
0	0	0	0	0	0	0	0	0	0	0	1	其三,明日青阳逼岁阑，绣衣聊得共跻攀。云铺鹤背浮金殿，风引猿声怨玉环。薄宦岂堪长作客，故乡惟有一登山。绳床睡暖梅花月，输与蒲庵老衲闲。
0	0	0	0	0	0	0	0	0	0	0	1	送林衡者归闽,五月关山树影圆，送君吹笛柳阴船。征途鶗鴂愁中雨，故国桄榔梦里天。夹漈草荒书满屋，连江人去雁飞田。无诸台上休南望，海色秋风又一年。
0	1	0	0	0	0	0	0	0	0	0	1	寄蔡子华,故人送我东来时，手栽荔子待我归。荔子已丹吾发白，犹作江南未归客。江南春尽水如天，肠断西湖春水船。想见青衣江畔路，白鱼紫笋不论钱。霜髯三老如霜桧，旧交零落今谁辈。莫从唐举问封侯，但遣麻姑更爬背。
0	0	1	0	0	0	0	0	0	0	0	1	潘东溪都阃惠暖床,老去真成有发僧，禅床四大续传灯。使君高谊来今雨，旅客乡心履薄冰。寒榻中宵分未照，小楼两度记同登。交情却胜潘杨穆，孤枕长吟载寝兴。
0	0	0	0	0	0	0	1	0	0	0	0	游宝石山,我登宝石山，山瘦削寒碧。巍然窣堵坡，天半卓孤立。回飙荡空林，霜叶鸣策策。侧步怯危梯，逼面起苍石。赏奇心固幽，造极境忽辟。属目送飞鸿，烟江一痕隔。冉冉空中云，转瞬已无迹。浮生正如斯，胡为苦行役。不若来山中，优游惬所适。醉卧苍松根，不知烟磬夕。
0	0	0	0	0	0	0	0	0	0	0	1	客怀,两年不见故园书，可是江南无雁鱼。总为浮名淹岁月，天涯愁绝又春馀。
0	0	1	1	0	0	0	0	0	0	0	1	登石头城怀古,晨升石城峦，南临旧京甸。流云切高甍，清江展朋宴。佳丽一以眺，应接殊未倦。鸣丝幽凤吟，劝爵流莺啭。陶仙耽隐逸，谢公乐游燕。贤谟动朝省，雅量镇时难。遗业存故壤，形神已飙散。倘无垂代辞，漫灭孰与辩。虚名讵足惊，短世难把玩。今昔理一轨，何用泪如线。
0	0	0	0	0	0	0	0	0	0	0	1	和王半山韵十八首 其一 覆叠题九首,折腰辞长吏，结社许沙门。宦海诸人溺，颓波一柱存。桑麻春自满，蜂鸟日相喧。恬却奔波梦，栖栖只故园。
1	0	0	0	0	0	0	1	0	0	0	0	哭王用礿 其一,城中吾友少，相见即交深。况复园亭好，兼之骚雅音。暮霞时引领，朝露忽伤心。汝爱狂歌客，泉台何处寻。
0	0	0	0	1	1	0	0	0	0	0	1	四月清和二首 其一,四月清和药圃开，门稀剥啄长莓苔。京华作意营幽事，廊庙无端置散材。匣底频搜儿札看，担头多市野花栽。故园兄弟俱衰老，棠棣阴中首重回。
0	1	0	0	0	0	0	0	0	0	0	1	渔村杂诗十首再和前韵 其一,晴空万里散馀霞，一叶渔舟稳似家。学道未能全寡欲，水边隙地亦栽花。
0	0	0	0	0	0	0	0	0	0	0	1	秋怀,落木天涯入暮秋，故乡仍自恨淹留。十年风月空耽酒，万里江山独上楼。有字未能随过雁，无家那得趁浮鸥。英雄事往烟尘在，如此乾坤已白头。
0	0	0	0	0	0	0	0	0	0	0	1	经龙潭故居,不到故园久，宁辞归路遥。山光自今昔，人物叹萧条。古镇东西市，长江旦暮潮。何当寻旧业，来此伴渔樵。
0	0	0	0	0	0	0	0	0	0	0	1	偶成,潇潇风雨古银冈，三月莺花特地狂。遥忆故园吟赏处，春光应富挹山房。
1	0	0	0	0	0	0	0	0	0	0	1	夜坐,夜静河汉高，独坐庭前月。忽起故园思，动作经年别。
0	0	0	0	0	0	0	0	0	0	0	1	夜凉,玉露凉生昨夜秋，芙蓉香老柳枝愁。故园归思知多少，卧听残更转戍楼。
0	0	0	0	1	0	0	0	0	0	0	1	病中秋夜梦归,衰草离披白露凉，草根蟋蟀近匡床。支颐恍惚闻残□，欹枕迢遥到故乡。悴貌入庐惊弟妹，高堂挥泪诘行藏。一声梦断南归雁，月照寒窗秋夜长。
0	0	0	0	0	0	0	0	0	0	0	1	除日宿松道中,久客忘时序，匆匆逼岁除。枫林红照眼，鬓发白盈梳。灊岳多回雁，浔江足鲤鱼。春风来早晚，谁寄故园书。
0	0	0	0	0	0	0	0	0	0	0	1	南池次少陵韵,不为南池胜，谁来舣客船。横江人似鹤，深树昼宜蝉。李杜千秋句，青徐六月天。乡心看逝水，此意冷于毡。
0	0	0	0	0	0	0	0	0	0	0	1	其四,我忆平生下泽车，十年郎署愧鲇鱼。故园灯火空回首，准拟从君赋遂初。
0	0	0	0	0	0	0	0	0	0	0	1	夜宿马牧集二首 其一,多梦知人困，奔槽验马饥。如何今夜冷，催起故园思。房闼占灯穗，门闾系柳丝。仍怜小儿女，及早问归期。
0	0	0	0	0	0	0	0	0	0	0	1	寄刘玉汝,严君交谊薄雷陈，两世金兰分最亲。裋褐幸逢明主圣，绨袍遥忆故人贫。乡园鼙鼓秋来急，村郭蓬蒿雨后新。生计萧条非独尔，题缄南北共伤神。
0	0	0	0	0	0	0	0	0	0	0	1	送人归江宁,楚客忆乡信，向家湖水长。住愁春草绿，去喜桂枝香。海月迎归楚，江云引到乡。吾兄应借问，为报鬓毛霜。
0	0	0	0	0	0	0	0	0	0	0	1	游石经寺,自锦官城踏翠回，山斋小荫暂徘徊。苍生怪我卧不起，白眼向人怀未开。穿洞浑疑无路转，沿江叠见有花开。迩来一洗愁无奈，放眼烟霞亦快哉。
0	0	0	0	0	0	0	0	0	0	0	1	归途览咏古迹并追记百泉游事八首 其一,太行王屋是天关，吐出风云天地间。河内休誇盘谷胜，共城亦有石门山。
0	1	1	0	0	0	0	1	0	0	0	1	哭魏叔子二首 其一,鸾江哀挽一时闻，惜别他年怅离群。天末无因能致酹，夜台谁与共论文？江山寂寂归魂断，葭菼凄凄去路分。尚有蔡邕书籍在，独随秋草伴孤坟。
0	0	0	0	0	0	0	0	0	0	0	1	临觞,几见春钟度上阳，偶因寒尽强临觞。故乡只在车轮下，自是青云路每长。
1	0	0	0	0	0	0	0	0	0	0	1	朱恒斋招余下榻斋中书此示意,君家春草堂，旧是雠书地。手泽尚如新，忍添游子泪。
0	1	0	0	0	0	0	0	0	0	0	1	京城元夕,五年无路扫梧楸，梦里关山只泪流。谁送寒灯到先垄，异乡明月故乡愁。
0	0	0	0	0	0	1	0	0	0	0	0	湖中有怀 其一,江从湖口阔，浩淼浸长沙。天外青惟水，空中白是花。乱鸿惊岳市，疏柳落渔家。寂寂推篷坐，相思为月华。
1	1	0	0	0	0	0	0	0	0	0	1	瞻云轩,慈颜日已衰，游子日已违。路阻千里脩，心逐孤云飞。云飞想其下，轻阴覆庭闱。何繇获终养，日舞斑斓衣。王事靡有程，岁徂曷言归。望望徒自伤，暮景西山微。
0	0	0	0	0	1	0	0	0	0	0	0	春日田园杂兴①,雨后散幽步，村村社鼓鸣。阴晴虽不定，天地自分明。柳处风无力，蛙时水有声。几朝寒食近，吾事及躬耕。
0	0	0	0	0	0	0	0	0	0	0	1	琵琶,粉胸绣臆谁家女，香拨星星共春语。七盘岭上走鸾铃，十二峰头弄云雨。千悲万恨四五弦，弦中甲马声骈阗。山僧扑破琉璃钵，壮士击折珊瑚鞭。珊瑚鞭折声交戛，玉盘倾泻真珠滑。海神驱趁夜涛回，江娥蹙踏春冰裂。满坐红妆尽泪垂，望乡之客不胜悲。曲终调绝忽飞去，洞庭月落孤云归。
0	1	0	0	0	0	0	1	0	0	0	1	松坎驿端午,五月双旌度夜郎，又从山驿过端阳。青螺丹荔思吾土，野艾溪蒲非故乡。旅邸有诗酬令节，官厨无粽疗饥肠。日长清坐成寥落，满耳鹃声漫自伤。
0	0	0	0	0	0	0	0	0	0	0	1	过湖口县,佛子矶头溯客舲，南湖高柳寄沙汀。水分彭蠡溶溶绿，山送匡庐冉冉青。雨过人家收鸭早，日高网户晒鱼腥。故园此去犹千里，安得乘风破杳冥。
0	0	0	0	0	0	0	0	0	0	0	1	游九原山和壁上韵,下马寻幽古涧隈，泉分清浊望中开。人家急溜安春碓，天影寒潭漾钓台。几树夕阳归骑促，一川烟草夜鹰来。沧浪一曲君听取，渔夫歌成白雪堆。
0	0	0	0	0	0	0	0	0	0	0	1	奉酬侍御家兄东洛闲居夜晴观雪之什,洛阳宫观与天齐，雪净云消月未西。清浅乍分银汉近，辉光渐觉玉绳低。绿醽乍熟堪聊酌，黄竹篇成好命题。应念武关山断处，空愁簿领候晨鸡。
1	1	0	0	0	0	0	0	0	0	0	1	登北固山眺长江 其一,磴道盘纡历翠微，空江浩荡送斜晖。孤城夏月随湖上，暮色归帆带鸟飞。大海波回吞铁瓮，长淮天压锁支祈。他乡烟树茫茫里，何处登临可当归。
0	1	0	0	0	0	0	0	0	0	0	1	客中逢乡人得家中消息,去家不忍别，久客遂忘还。忽见故乡人，与语增戚颜。比邻害疵疠，群从亦凋残。所幸一室安，卫生良独艰。语终对斜日，一鸟鸣空山。意存恍惚际，心在悲喜间。
0	0	0	0	0	0	0	0	0	1	0	1	厓门怀古,百战乾坤去已休，夕阳残垒见荒邱。潮痕隐隐犹含恨，山色冥冥尚带愁。三字狱中亡宝鼎，半閒亭上覆金瓯。可堪极目思量处，枫叶芦花两岸秋。
0	0	0	0	0	0	0	0	0	0	0	1	四月初六日杨村道中遇暴风野泊入夜尤甚舟人大恐皆不寐待旦灯下有感,黄沙如雾昼冥冥，一夜狂飙吼不停。何物阳侯翻地轴，有时风伯畏天刑。盗窥客舫悬孤注，神忌吾书走六丁。篷底故乡应入梦，清溪脩竹旧岩扃。
0	0	0	0	0	0	0	1	0	0	0	0	闲居喜故人见过 其一,幽独空林下，荒斋喜见君。扫苔聊共坐，剪韭更论文。华发扫青镜，浮名寄白云。绨袍如有意，慎勿又离群。
0	0	0	0	0	0	0	0	0	0	0	1	其二,柳影繁初合，莺声涩渐稀。早梅迎夏结，残絮送春飞。西日韶光尽，南风暑气微。展张新小簟，熨帖旧生衣。绿蚁杯香嫩，红丝脍缕肥。故园无此味，何必苦思归。
1	0	0	0	0	0	0	0	0	0	0	1	晚渡黄河,闻道吕梁险，东分此地宽。纬萧询土俗，剪纸祭波官。落日中流赤，长风五月寒。高堂念游子，舟楫报平安。
0	0	0	0	0	0	0	0	0	0	0	1	坐月喜易钦之见过,方庭兀坐久，漏水静来闻。雉堞孤云补，旗竿片月分。乡心基远梦，凉意感微醺。赖有同心者，敲门慰藉勤。
0	1	0	0	0	0	0	0	0	0	0	1	归自罗浮访黎碧江表兄论旧,半空飞舄来过此，物态悲欢取次看。新雨室兰随地长，故园风木各天寒。江鱼泼剌音书少，路马驱驰驻足难。明发扁舟又言别，酒旗愁见动江干。
0	0	0	0	0	0	0	0	0	0	0	1	与闻起弟,作意归来莫著疑，故园松菊自依依。此心漫道无通塞，万物从来有是非。岐路经多谙世故，人情阅尽见天机。耕原姻娅过逢地，休向樽前赋式微。
1	0	0	0	0	0	0	0	0	0	0	1	题湘湖图,君山洞庭隔江水，彭蠡无风波浪起。明窗晓晴图画开，兴入湘湖三百里。湘江两岸山纵横，湘湖碧绕越王城。越王城荒陵谷在，古树落日长烟平。游子天寒孤棹远，七十二溪飞雪满。浩歌不见濯缨人，沙鹤野猿相对晚。湖东云气通蓬莱，我欲从之归去来。蛟鼍塞川陆有虎，两臂无翼令心哀。
1	1	0	0	0	0	0	0	0	0	0	1	芜湖道中,江明分采石，柳暗夹横塘。骤雨菱茨乱，轻风禾黍香。秋声催雁鹜，暝色下牛羊。远道人烟少，偏令游子伤。
0	0	0	0	0	0	0	0	0	0	0	1	江亭晓望,天在空濛外，山横杳霭中。潮翻江水白，日射海霞红。旅食思乡社，归舟待便风。老怀谁共语，注目送飞鸿。
0	0	0	0	0	0	1	0	0	0	0	1	寄武昌友,楚月东随沔水流，相思应上庾公楼。楼前一片垂杨色，中有江南万里愁。
0	1	0	0	0	0	0	0	0	0	0	0	其七,天狗吠梁野，七雄扇妖氛。吴徒二十万，剽若狼虎群。鼓行破棘壁，长驱似轻云。汉将三十六，朱旗耀天垠。救梁不奉诏，太尉真将军。遂令千载下，知人称孝文。哀哉潼关战，百万徒纷纭。
0	0	0	0	0	0	0	0	0	0	0	1	游虎丘山,参差楼阁半山开，迤逦登高入寺来。宝藏虎归风撼树，剑池龙去水生苔。尘封坡老题诗壁，云锁生公说法台。但过不须穷古迹，上方猿鹤易惊猜。
0	0	0	0	0	0	0	0	0	0	0	1	赠福建陈学正省亲,凉风日夜起，送客不胜情。黄叶雨中落，断鸿云外声。故乡千里远，行李一身轻。应想趋庭日，争看彩服荣。
0	1	0	0	0	0	0	0	0	0	0	1	客中九日 其一,客居邻小市，有酒有黄花。莫讶无诗友，故乡天一涯。
0	0	0	0	0	0	0	0	0	0	0	1	晓莹生日赋一诗为寿,园林五月晚微凉，兼味盘飧共举觞。理鬓未愁临镜影，画眉应问入时妆。几回客里逢兹日，何处寰中似故乡。记否凤城初见夕，榴花如火白莲香。
1	1	0	0	0	0	0	0	0	0	0	1	发闽中向匡庐寄蔡艮若,劳生同逆旅，何处是他乡。渐听人声改，才知客路长。买舟彭蠡月，回首洛桥霜。指却飞花笑，闲身尔亦忙。
0	0	1	0	0	0	0	0	0	0	0	1	登雨花台,春日登台览旧邦，东南形胜果无双。川从楚蜀斜趋海，山起燕云直跨江。回首望乡歌屡奏，侧身怀古思难降。风花散落真如雨，不见高僧拥法幢。
0	0	0	0	0	0	0	0	0	0	0	1	送吴国博还金陵,楼头霜落角声残，晓度关城匹马寒。岁晚交游知己少，天涯烽火别君难。冯驩何用空弹铗，梅福惟应早挂冠。归去蒋陵寻旧隐，著书宁复下长安。
0	0	0	0	0	0	0	0	0	0	0	1	哭陈元麒,阿麒能读书，八岁贡京国。翱翔公卿间，声誉颇籍籍。我家越山南，汝家越山北。及我官桥门，见汝长五尺。翩翩丹穴雏，五采作毛翮。昆崙上瑶树，上有实可食。汝胡不此留，而去不可即。乃翁携汝来，为汝头尽白。辛苦携骨归，江蓠黯愁夕。可怜东门吴，任达乃彊释。
0	0	0	0	0	0	0	0	0	0	0	1	集许玉晨斋,袅袅烟波十二鬟，高人家住绿杨湾。莼羹入馔乡心美，花药盈庭客思閒。岂是林宗曾遇雨，只怜康乐爱登山。卜居何日同桑苧，风日期君共往还。
0	0	0	0	0	0	0	0	0	0	0	1	鸂鶒,曲浦江湖漾，文禽伊洛飞。爱寻芳蓼去，更伴晚霞归。露溽金翘润，菰香锦臆肥。主人真赏厚，慎勿去郊扉。
0	0	0	0	0	0	0	0	0	0	0	1	其五,公馀閒步楚江滨，何日归舟为问津。千里有怀嗟远道，一官无补赖同寅。岭云关树频年别，岸草汀花几度春。料得故园桃共李，几枝烟雨映城闉。
0	1	0	0	0	0	0	1	0	0	0	0	宿柁头次及甫入沌韵,手遮西日望褒斜，百折舟行尚玉沙。风趁港回帆落柱，草迷路断牵收车。长烟漠漠非吾土，老树离离似我家。今夜宿头应更好，月明四面尽芦花。
0	0	0	0	0	0	0	0	0	0	0	1	再叠前韵四首（有引） 其一,故乡回首乍销魂，依旧长条锁院门。已是腰围怜瘦影，况堪眉样黦春痕。声声晓月枝头鸟，草草斜阳郭外村。三载漂摇成往迹，惯将閒恨一并论。
0	0	0	0	0	1	0	0	0	0	0	0	泊雷公步涉豫章境江流淼漫烟村夹岸景色横出顾挹不暇舟中偶获古风一首,我昔阅画图，酷暑江天景。是行不作难，巨舰寄萍梗。柁楼一放目，合付诗管领。烟雨山出没，浦溆林逾静。水行三四家，蓑篷事畦町。闲牛负乌鹊，散牧无人境。淼淼万顷波，撇掠小渔艇。南风吹霁月，碧玉兼天净。清绝乃如许，独恨句非警。强作捧心颦，语出辄肯綮。共载多骚人，解颐埒匡鼎。模写入新诗，敢惮再三请。
1	0	1	0	0	0	0	0	0	0	1	1	勖曹生,桑扈交飞百舌忙，祖亭闻乐倍思乡。尊前有恨惭卑宦，席上无憀爱艳妆。莫为狂花迷眼界，须求真理定心王。游蜂采掇何时已，祗恐多言议短长。
0	0	0	0	0	0	0	0	0	0	0	1	客楼望宫阙,天畔登高阁，非关望故园。再瞻双凤阙，如在百花原。民俗今成化，朝家又改元。五陵佳气在，长护紫微垣。
0	0	0	0	0	1	0	0	0	0	0	1	其八 葵花,宿种多穿砌，高花动压林。枯荣会有族，萧艾本难侵。不用迂回照，争持径寸心。偶惊过夏半，色比故园深。
0	0	0	0	0	0	0	0	0	0	0	1	社日过东阿,长途犹旅食，谁与换春衣。榆社人初散，茅檐燕已归。河流经岸断，垄树入烟微。忽见南来雁，乡心相逐飞。
0	0	0	0	0	0	0	0	0	0	0	1	郴州十三夜试灯,今夕何夕春灯明，此乡何乡非我城。物华满眼各殊态，月色映阶无限情。梅花乍逢已烂熳，萱草欲发初分明。却忆故园诸酒伴，锦屏围夜坐吹笙。
0	0	0	0	0	0	0	0	0	0	0	1	九月十五夜芦潭限韵,匡庐秋色落千严，湖荡青青草半芟。晚翠和烟群岛接，空潭浮月薄云衔。如何圆魄看三度，犹自江村滞片帆。欲寄尺书随雁足，乡心撩乱倩谁缄。
0	0	0	0	0	0	0	0	0	0	0	1	彭蠡夜渡,茫茫大浸碧天浮，鼓枻中流暮色稠。八月思归新涨远，九江夜渡故乡秋。怀君道貌频回首，谢客辞烦亦唤愁。西望匡庐横万丈，拟寻半亩学真休。
0	0	0	0	0	0	0	0	0	0	0	1	滇云叹三首 其一,日落风飘万里云，天阴雨坠百城氛。金戈铁马威灵怒，白骨青燐怨恨纷。哭野安知夷夏鬼，战场谁继古今文。沉沉羃羃伤魂处，姓灭名销那可闻。
1	1	0	0	0	0	0	0	0	0	0	1	邳州遇周比部子仁北上,波声流不息，何意遇君时。桥指留侯碣，河通漂母祠。双旌看北转，孤棹向南移。握手他乡别，彤云寄所思。
0	0	0	0	0	0	0	0	0	0	0	1	宿武林禅果寺,囊书匣剑宿禅房，坐听更筹夕未央。绀殿香消灯影小，故乡梦觉雨声凉。候蛩戒夜秋将晚，征雁拂云天正长。默计客程成独喜，武平取次是程乡。
0	1	0	0	0	0	0	1	0	0	0	0	咏竹,秋声十里离离影，正是风篁入望时。清节知无因热意，虚心岂有傲人姿。淇园翠锁烟三径，湘水青涵玉万枝。几度濡毫思细写，胸无成竹敢轻为。
0	0	0	0	0	0	0	0	0	0	0	1	效范景仁侍郎次韵和君实端明长句奉呈龙舒杨守,公居幽绝谁能纪，欲到应须劳屐齿。从官出入路萦纡，况今又去藩龙舒。人在天南居在北，乡心千里云山碧。山庭不用勒移文，时乐中和归未得。他年若寻仙老会，洛下诸公尽中外。百二十坊山水间，甲第相望门巷对。过从不独赏芳珍，造适何妨谈道真。回头却望朝市里，多少思归未去人。
0	0	0	0	0	0	0	0	0	0	0	1	其二,楚馆夜衾凉，离人念故乡。远吟只觉苦，归梦不成长。壁有寒蛩怨，邻闻绿蚁香。登高在何处，明日宴山阳。
0	1	0	0	0	0	0	0	0	0	0	1	己丑九月抵金华旅馆和旧题诗韵,冉冉岁华换，悠悠道路长。老来兼病肺，秋末尚殊方。池水荷衣尽，林霜橘子黄。故园何日返，已负菊花觞。
1	1	1	0	0	0	0	0	0	0	0	1	其二,远山空处断云收，一段秋光野思悠。鹰隼不妨侵碧落，鱼凫自觉得沧洲。桑榆晚景能多日，桂菊他乡又一秋。聊把清尊浇眊氉，兹游还可再寻不。
0	0	0	0	0	1	0	0	0	0	0	0	哭内子王华姜 其四,皇天何不仁，不念鞠子哀。不念我君姑，白发方摧颓。魂魄今越散，逢祭时一来。我魂在姑前，朝见姑泪涟。我魂在夫侧，暮闻夫叹息。稚女未成人，殡宫日匍匐。我欲乳遗孤，鬼伯相摧逼。儿寒姑与衣，儿饥姑与食。劳苦今惟姑，姑将无气力。谁割我孝慈，皇天不与直。
0	1	0	0	0	0	0	0	0	0	0	1	黄氏园亭,看山兴不极，道逢缁衣叟。指点出空门，名园在其右。荆扉双塔县，竹径不设帚。林薄郁以荣，盘回广十亩。方塘蔽赤鳞，悠然自忘笱。华阁凌紫霄，云霞结户牖。路转千松辟，水从九曲走。憩息临高台，徘徊崇阴久。落叶方盈庭，寒英大如莠。兹境信佳丽，寰中更何有。故园日夜荒，荆桧曾未剖。清赏转凄其，初服惭自负。
1	0	0	0	0	0	0	0	0	0	0	1	夔州简卢朝言,巴东山高水如注，游子东行傍归路。五月江平滟滪堆，咫尺瞿塘谁敢渡。峡里云霞日日新，伏龙跃马巳成尘。清歌长啸风流在，且醉夔阳竹叶春。
1	1	0	0	0	0	0	1	0	0	0	1	行军诗二首（时扈从在凤翔） 其一,吾窃悲此生，四十幸未老。一朝逢世乱，终日不自保。胡兵夺长安，宫殿生野草。伤心五陵树，不见二京道。我皇在行军，兵马日浩浩。胡雏尚未灭，诸将恳征讨。昨闻咸阳败，杀戮净如扫。积尸若丘山，流血涨丰镐。干戈碍乡国，豺虎满城堡。村落皆无人，萧条空桑枣。儒生有长策，无处豁怀抱。块然伤时人，举首哭苍昊。
0	0	0	0	0	0	0	0	0	0	0	1	弟洛为猗氏学谕以襄陵酒方见示如法酿造良佳赋此答意,襄陵自昔称名酒，猗氏于今得秘方。传示故园知汝意，酿成新味与谁尝。金盘滴露泠泠白，玉碗浮春冉冉香。倚瓮题诗寄吾弟，西斋风雨忆联床。
0	0	0	0	0	0	0	0	0	0	0	1	哭表弟蒋焘,白玉楼中长吉去，芙蓉城里石郎归。煌煌柱国平生念，看到诸孙内外微。
1	0	0	0	1	0	0	0	0	0	0	1	四时词 其一,海棠睡足东风晓，金垆香烬余烟袅。游子伤春未得归，迢迢绿遍天涯草。锦屏围暖树交花，清露流珠湿绛霞。窗前有梦随蝴蝶，门外无人啼乳鸦。
0	0	0	0	0	0	0	0	0	0	0	1	常山道中,来时逢朔雪，归路又秋风。客计惭羸马，乡心逐去鸿。喜看闽地近，渐见越山穷。想到家林日，篱花开几丛。
0	0	0	0	0	0	0	0	0	0	0	1	即事和卓彦翼,曈昽晓日上帘旌，帘外幽禽作意鸣。呼断故乡千里梦，起来搔首问归程。
0	0	0	0	0	0	0	0	0	0	0	1	怀桐江旧居,长向新郊话故园，四时清峭似山源。春潮撼动莺花郭，秋雨閒藏砧杵村。市井多通诸国货，乡音自是一方言。此中别有无归计，唯把归心付酒尊。
0	0	0	0	0	0	0	0	0	0	0	1	初秋登楼,东来岱色入苍茫，望里烟岚接太行。远浦平沙栖雁鹜，高原落日下牛羊。庾公月底耽清兴，王粲楼头忆故乡。况是满城砧杵急，风凄万户客愁长。
1	0	0	0	0	0	0	0	0	0	0	1	其二,江城叠鼓晚停挝，游子翩翩念岁华。水底乾坤浮日夜，沙边鸥鹭老烟霞。渔人能说陈隋事，燕子犹寻王谢家。南北自分仍自合，不应全殢后庭花。
0	0	0	0	0	0	0	0	0	0	0	1	金陵七夕一首,淅沥江楼雨，冥荧旅榻灯。乡心生白发，秋气逼青绫。楚酒淹浮蚁，吴歌忆采菱。捣砧闻帝国，佳夕寝还兴。
0	1	0	0	0	0	0	0	0	0	0	1	其二,茶香庭院一枰棋，柳影侵阶日自移。因见刺桐花满树，等閒忆得故园时。
0	0	0	0	0	0	1	0	0	0	0	1	闺夜,绣户迷香霭，纱窗落素辉。层层花影入，渺渺漏声微。蛾拂银釭去，鸿从玉垒归。相思那可极，化作断云飞。
0	0	0	0	0	0	0	0	0	0	0	1	其二,老去思乡里，何时拜墓田。山深云气走，水落石头圆。异世惭先德，同宗觉汝贤。好将苏氏谱，一一向人传。
0	0	0	0	0	0	0	0	0	0	0	1	予以康熙辛丑壬寅来热河寓徐文定公半山堂今三十年矣感而有作,昔坐翠微间，摊书白昼间。至今成皓首，重此对孱颜。谢墅烟云杳，滦波日夜潺。平生几游历，也当故乡山。
0	0	0	0	0	0	0	0	0	0	1	1	山中月夜草色香烈颇如昔年上庸鹿门之游感而为诗,月淡云始合，沉沉山树清。露濡幽气馥，涧草不知名。既念上庸隐，复怀鹿门行。暌离驰岁月，南北异平生。况抱怀昔念，存没感中情。缅怀故园月，亦傍山河明。花发因风散，溪流度石平。当时游瞩地，何人复再经。客心徒搔搔，夜色自冥冥。萧散讵为适，祗今悲愤盈。
0	0	0	0	0	0	0	0	1	0	0	1	游惠山 其一,绝顶疑天设，重门一径深。泉清千古意，松老百年心。高阁窥平陆，危亭倚翠岑。胜游方自适，犹恐日西沈。
0	1	0	0	0	0	0	0	0	0	0	0	雪（时车驾北狩大同）,北极关山阔，寒冬雨雪来。雾沈玄菟塞，风绕白龙堆。胡虏犹深入，征人且未回。遥思穆天子，黄竹有悲哀。
0	0	0	0	0	0	0	0	0	0	0	1	闻锡泉舅氏欲解官归先此奉迓,十年作客分歧路，千里裁诗寄岭梅。难和阳春怜隔阔，有缘灯火望归来。扁舟已许浮珠海，卓锡应携访玉台。怀古思乡情不少，愧无似舅一清才。
0	0	0	0	0	0	0	0	1	0	0	1	雨后园中报陈树人广州,歇雨随云归，兴游乘日斜。人绝喧林鸟，风过乱渚荷。热甚天造凉，物乐园为家。水虫出复没，草树覆更遮。时形各流见，心意徒纷拿。讲习期已倦，知生微一涯。怆念故乡事，夺杀无时无。书辞独云乐，子语岂有他。悬灯照思颜，墙上生昔邪。
0	0	0	0	0	0	0	0	0	0	0	1	二月初二日山中感兴,山合风多急，江寒潮易残。艰虞浑未息，漂泊若为安。脱叶投沙井，吹花点石阑。故园归梦切，雪潦几时乾。
1	0	0	0	0	0	0	0	0	0	0	1	春日有怀,日映纱窗红，鸡啼茅店晓。倚杖踏春郊，春光入面好。柳条曳轻烟，莺声转新巧。关河游子心，依依视瑶草。
0	0	0	0	0	0	0	0	0	0	0	1	其二,翩翩丹旐引双鬟，愁见皋鱼江上还。欲望故乡何处是，白云飞满敬亭山。
0	0	0	0	0	0	0	0	0	0	0	1	途中寒食,处处哭声悲，行人马亦迟。店闲无火日，村暖斫桑时。泣路同杨子，烧山忆介推。清明明日是，甘负故园期。
1	1	0	0	0	0	0	1	0	0	0	1	春日有怀,二月凭高思渺茫，吴门树转绿波长。青帘画舫移春色，重阁飞楼动日光。鸿雁去边秦苑字，梅花落处汉宫妆。乡关苦忆他乡客，况尔他乡忆故乡。
0	0	0	0	0	0	0	0	0	0	0	1	其九,竹外清疏侵碧溪，溪边竹澹烟雨霏。閒看雪岭题诗罢，醉散西郊信马归。霄汉直愁双阙迥，梦魂长著五陵飞。故园秀木又春色，只恐归去池台非。
0	0	0	0	0	1	0	0	0	0	0	1	其二,故乡风景想依然，月满东南半壁天。海外阴晴终有定，人间圆缺古难全。重完破碎山河影，与结光明世界缘。甲帐珠襦寻旧梦，不知今夕是何年？
0	1	0	0	0	0	0	0	0	0	0	1	旅宿淮阳亭口号（一作宋之问诗）,日暮荒亭上，悠悠旅思多。故乡临桂水，今夜渺星河。暗草霜华发，空亭雁影过。兴来谁与晤，劳者自为歌。
1	0	0	0	0	0	0	0	0	0	0	1	归省,风松露竹寒潇潇，眼前百物俱零凋。青衫游子感时变，思亲言归心摇摇。岂无知己同笑傲，岂无莼鲈称情好。独怜不见倚门亲，泪洒西风忆萱草。
0	0	0	0	0	0	0	0	0	0	0	1	登楼望月二首 其一,圆月当新霁，高楼见最明。素波流粉壁，丹桂拂飞甍。下瞰千门静，旁观万象生。梧桐窗下影，乌鹊槛前声。啸逸刘琨兴，吟资庾亮情。游人莫登眺，迢递故乡程。
0	0	0	0	0	0	0	0	0	0	0	1	咏史,尺音有重根，腐新有馀辉。谁是悲乡土，弃置草间啼。苏季百金尽，还家耻嫂妻。一朝冀荣宠，出口保安危。富贵不役人，儿女自奔驰。何言况草木，及时遂华滋。客子常畏人，途路有相知。
0	0	0	0	0	0	0	1	0	0	0	1	江山胜览为维扬张明之题,万里江山接故乡，十年诗酒任疏狂。黄河西去龙门远，清渭东来剑阁长。一骑寒云登五岭，孤舟明月度三湘。何当收拾天涯兴，归卧维扬旧草堂。
0	1	0	0	1	0	0	0	0	0	0	1	其二,朝廷讵无将，君独奋布衣。手提五百人，不死其何归。肌肤为兜鍪，厮养为神师。一夫先刈旗，贼惊刀相糜。奇兵无全胜，救援苦不来。彼为泰山崩，我为独木支。寒寡终不敌，猛士咸疮痍。人持一半冰，马负一束萁。且战且退走，骁骑惮不追。呜呼蛇矛失，流涕满边陲。
0	0	0	0	0	0	0	0	0	0	0	1	秋思,利欲驱人万火牛，江湖浪迹一沙鸥。日长似岁闲方觉，事大如山醉亦休。衣杵相望深巷月，井桐摇落故园秋。欲舒老眼无高处，安得元龙百尺楼。
1	0	0	0	0	0	0	0	0	0	0	1	道人北山来,道人北山来，问松我东冈。举手指屋脊，云今如此长。开田故岁收，种果今年尝。告叟去复来，耘锄尚康强。死狐正首丘，游子思故乡。嗟我行老矣，坟墓安可忘。
0	0	0	0	0	0	0	0	0	0	0	1	游西湖,晓舟呼酒看霜华，活跳河鱼始上叉。春好难销羁客恨，梅香不是故园花。岩边雪霁将悬溜，湖上云蒸忽作霞。聊指城头认归路，残阳新水度横槎。
0	0	0	0	0	0	0	0	0	0	0	1	游大帽山,兴逐山颠一振衣，山云长旁海云飞。天南云物无穷趣，都被游人眼带归。
1	0	0	0	0	0	0	0	0	0	0	1	其四,紫气氤氛接太虚，却疑身到列仙居。休从汉简探灵境，好傍秦松结草庐。河势西来交济漯，山形东坼绕青徐。行吟游子归心切，匹练吴门思有馀。
1	0	0	0	0	0	0	0	0	0	0	1	酬张篪用来韵,自废登山屐，长怀漉酒巾。风云游子暮，鱼鸟故园春。听雨兴思远，临池得句频。林泉高致在，词翰近尤新。
0	0	0	0	0	0	0	0	0	0	0	1	雨,肤寸云初起，弥天雨正狂。鱼龙空窟宅，草木各辉光。爽气连南纪，愁阴接上方。故山青未了，归梦此宵长。
1	0	0	0	0	0	0	0	0	0	0	1	郭山人次甫从东海来将游北海留止轩中因赠 其一,双屐带莓苔，新从日观来。山川游子梦，风雪故人杯。龙性应难驭，鸾情不易媒。莫言成独往，高浪驾蓬莱。
0	0	0	0	0	0	0	0	0	0	0	1	姚元白将还金陵同黎惟敬顾汝和汝所过访得秋字,恋别还今日，乡心不可留。浦帆千里月，江雨六朝秋。邀笛怀宵咏，鸣珂得昼游。无言分手易，尊酒更绸缪。
0	0	0	0	0	0	0	0	0	0	0	1	晨起,布衾失馀温，纸窗启微明。霜粲万瓦白，江可一苇横。故园菊应荒，郢岸梅且荣。客游胡滞留，岁事行峥嵘。
1	0	0	0	0	1	0	0	0	0	0	1	闻橹声一首寄张子有尚书,汎汎扁舟绿渺茫，橹声咿?送凄凉。孟郊句涩沉吟苦，贾谊书成太息长。响答渔歌来近浦，清摇人影舞斜阳。纵然唤醒江湖梦，游子难禁铁石肠。
1	1	0	0	0	0	0	0	0	0	0	1	宿龙江,促柱多危弦，劳歌无缓调。游子倦风湍，羁人苦奔峭。昨溯杨子津，今宿龙江徼。天高零露漙，夜迥哀鸿叫。烂烂金波翻，耿耿玉衡照。淅沥蒹葭渚，微茫烟水峤。川后戢澄澜，海童舒远啸。临深念畏途，鉴止非要妙。百年何鼎鼎，恐贻静者诮。缅怀鸱夷游，侧想任公钓。解我樊笼役，将穷山海眺。
0	0	0	0	0	0	0	0	0	0	0	1	阳和道中逢初度,握节行穷壤，悬弧际旧辰。萍踪边地雪，柳色故园春。颜为风尘改，年从道路新。一觞聊自祝，僮仆且相亲。
0	0	0	0	0	0	0	0	0	0	0	1	东昌道中赠李莱驭,与尔同吴榜，知予发越吟。故乡渺无际，逐客意何深。岸草馀春色，樯云阁昼阴。聊城经过处，应识鲁连心。
0	0	0	0	0	0	0	0	0	0	0	1	其七,今日相逢落叶前，故园归去又新年。高歌取醉欲自慰，系马高楼垂柳边。
0	0	0	0	0	0	0	0	0	0	0	1	其二,江门春雨送归槎，破帽排风落晚沙。向暖野莺犹恋树，感春游子未还家。山瓶免续沽来酒，草阁空残别后花。明日越王台上望，白云何处杳飞霞。
0	0	0	0	0	0	0	0	0	0	0	1	暑雨写寄吴鲁瞻,暑雨蒸晴沙草绿，村北村南啼布谷。挂书牛角学躬耕，老眼生花不成读。土墙柴门茅屋低，粝饭过午行人稀。故园竹树久芜秽，荒榛瓜蔓相因依。却忆扬旌出沙漠，不忿旄头射芒角。骷髅饮酒带血腥，马上单于雪中缚。
0	0	0	0	0	0	0	0	0	0	0	1	舟中对花,河畔庄前无数花，折来船上饮流霞。故园亦有如花树，争奈开时不在家。
1	0	0	0	0	0	0	1	0	0	0	1	九日书怀,脱帽清狂让昔曹，难扶病脚试登高。笑拈旧日三钱笔，漫咏今朝五色糕。薄有杯柈情自适，了无风雨兴原豪。遥知衡岳峰头客，望远思乡一倍劳。
1	0	0	0	0	0	1	0	0	0	0	1	其二,五夜箫声逐凤凰，碧桃枝下几传觞。云开郭隗黄金馆，花满卢家白玉堂。尚拟故人来汉阙，不堪游子去濠梁。相思欲吊天南冢，落尽梅花大海傍。
0	0	0	0	0	0	0	0	0	0	0	1	晨起成一诗,客有登楼思，经年尚薄游。城乌犹晚集，林叶已先秋。托兴鲈鱼鲙，怀人桂树舟。江潮通谷水，空逐故乡流。
1	0	0	0	0	0	0	0	0	0	0	1	青龙江上偶书两绝呈无逸监镇 其一,潮满沟塍稻满田，暑天不雨自丰年。海商有货官无扰，游子争来就一廛。
0	0	0	0	0	0	0	0	0	0	0	1	薄暮自近村归新庄精舍,閒来野老话桑麻，谈罢归时兴趣赊。水足春田看叱犊，日平暮树听啼鸦。连村修竹阴随步，一路芳荪绿到家。自掩荆扉灯上后，拨炉重试雨前茶。
0	1	0	0	0	0	0	0	0	0	0	1	其二,子规声里日方长，无复莺梭织绿杨。树映斜阳缀暮景，山因新雨作浓妆。凄清思妇愁妆阁，憔悴征夫忆故乡。一自王孙归去后，酒楼翻厌泛霞觞。
0	0	0	0	0	0	0	0	0	0	0	1	游南岳,入岩仙境清，行尽复重行。若得闲无事，长来寄此生。涧松闲易老，笼烛晚生明。一宿泉声里，思乡梦不成。
0	0	0	0	0	0	0	0	0	0	0	1	守岁,阶前爆竹作惊雷，从俗何妨进酒杯。微醉偶便深阁坐，好春先入小瓶梅。焚香静阅年光转，不寐频闻夜漏催。明日买臣当五十，却思上印故乡回。
1	0	0	0	0	0	0	0	0	0	0	1	蒋酉君为汪紫沧画菜索题,君昔养亲惟小园，白菘紫芥供晨昏。君今已食大官饩，梦寐何曾忘此味。秋来见菜应思乡，蒋家三径吾求羊。玉堂云雾看落笔，中有故畦风露香。
1	0	0	0	0	0	0	0	0	0	0	1	秋光,秋光已过半，风气日凄紧。鸿雁复来宾，燕莺无留影。游子于此时，感物念乡井。纵使梦能归，归涂难历省。
0	0	1	0	0	0	0	0	0	0	0	1	黔阳野人有馈鱼者诗以酬之,几日山中只饭蔬，野人携笼馈双鱼。欲悬却怪羊生矫，学放犹疑子产愚。酬价且倾官廪米，割烹恐有故乡书。甘腴悦口斯须味，一饱应知不顾馀。
0	0	0	0	0	0	0	0	0	0	0	1	将至徐州见人种树者,舟下徐洪冻已开，故园远在赣江隈。家家春近栽杨柳，江上行人且未回。
0	0	0	0	0	0	0	0	0	0	0	1	塞上曲,黄云连白草，万里有无间。霜冷髑髅哭，天寒甲胄闲。马嘶经战地，雕认打围山。移戍腰金印，将军度玉关。
0	1	0	0	0	0	0	0	0	0	0	0	滕阁怀古,凭高独展眺，风叶乱鸣秋。銮舞自空阁，渔歌尚晚舟。卷帘山历历，倚槛水悠悠。月出江城暮，凄凉万古愁。
0	0	0	0	0	0	0	1	0	0	0	1	大风雪投宿赤城卢氏楼,朔雪边风吹岁昏，赤城今去宿谁村。孤城自照烟霞色，独夜难招土木魂。短世客星真落落，高楼宾榻亦言言。天涯儿女催归思，胜子椒花非故园。
0	0	0	0	0	0	0	0	0	0	0	1	其三,露下霜残冷碧霄，乡心处处长天骄。云横淮海三千筏，风定钱塘六月潮。石虎岂能消杀伐，卢敖无计慰飘摇。何时重问峰头侣，夜半吹箫过铁桥。
0	0	0	0	0	0	0	0	0	0	0	1	柳,立尽东风草色青，鹃啼日落暮愁生。江流不断春云合，一树垂杨万里情。
1	1	0	0	1	1	0	0	0	0	0	1	马鞍山吊赖秀才墓,篮舆发北门，市尘忽已隔。一径入寒林，微风动深碧。不知何代女，树此贞坊石。郁郁马鞍山，白骨鱼鳞积。聚此万古魂，草木黯无色。翁仲立斜阳，白杨卧沙砾。堂堂少穆公，一代推巨擘。吾友赖秀才，八年傍窀穸。凭依得正人，他乡死亦得。涕泣奠椒浆，鸡酒酬在昔。薄暮野风吹，纸钱挂松拍。一鸟下空山，归途日已夕。
0	0	0	0	0	0	0	0	0	0	0	1	咏燕,画阁深深帘额低，双飞双语复双栖。绿杨门巷春风晚，青草池塘细雨迷。趁蝶有时穿竹坞，垒巢终日啄芹泥。托身得所谁相侮，养子年年羽翼齐。
0	0	0	0	0	0	0	0	0	0	0	1	咏史诗 李陵台,北入单于万里疆，五千兵败滞穷荒。英雄不伏蛮夷死，更筑高台望故乡。
0	1	0	0	0	0	0	0	0	0	0	1	其四,闭户时深念，凭谁作解嘲。不妨杯独把，聊复句重敲。傲骨成金注，穷愁是石交。故园秋色满，天末有衡茅。
1	0	0	0	0	0	0	0	0	0	0	1	题瞻云卷,游子久行役，松楸空系情。几经秋草合，长见白云生。水映遥空淡，烟迷暮垄平。鹤归华表夜，沧海月虚明。
0	1	0	0	0	0	0	0	0	0	0	0	游石观音寺登周处读书台,秋原风日照眼明，北城熟游思南城。遥怜古寺媚平楚，入门忽对幽峥嵘。高台望望悄然下，双梧萧萧啸檐瓦。劳生折节空尔为，太息当年读书者。
0	0	0	0	0	0	0	0	0	0	0	1	五月十五夜泊泰和江口①,片帆安稳送轻艭，江口斜阳早系桩。草阁寒生忘夏五，莎滩涨满合流双。青山渐远干戈地，白首宁违父母邦。如此分明今夜月，乡心一道下澄江。
0	0	0	0	0	0	0	0	0	0	0	1	赠汪子,世事勿复说，与君聊自宽。感时萧序改，行路太行难。明月流杯畅，清风拂剑寒。并州何处是，且当故乡看。
0	0	0	0	0	0	0	0	0	0	0	1	其二,山边庐舍水边篱，芳卉千枝柳万枝。三月莺花佳丽地，十年寰海太平时。辋川泉石皆堪画，梓泽宾朋尽解诗。一自扁舟逃难后，故园东望只增悲。
0	0	0	0	0	0	0	0	0	0	0	1	春思,自觉无春思，春长在眼前。天晴梅堕雪，地暖草生烟。独步迷山影，空肠饱涧泉。乡心徒耿耿，为客又经年。
0	0	0	0	0	0	0	0	0	0	0	1	登临川城,时危伤去国，岁晚强登城。过雁书难问，穷途泪欲倾。江湖归客梦，梅柳故园情。倚杖空凝伫，行藏竟不成。
0	0	0	0	0	1	0	0	0	0	0	1	兰溪道中,朝买兰溪船，暮泊香头市。如何十月天，复此连夜雨。朔风寒似铁，晓色暗如土。道行不见人，路哭疑是鬼。栖栖远方士，忽忽乡心起。落叶响疏庭，空灯照寒被。离家能几时，旅况已如此。茫茫楚山云，渺渺楚江水。屈指计行程，此去复万里。
0	0	0	0	0	1	0	0	0	0	0	1	次韵希父见寄二首 其一,晚窗落莫雪飞花，点缀山翁两鬓华。好办青铜买村酒，共撑小艇访渔家。觉非便合如陶令，得趣何劳问孟嘉。只怕故人腾踏去，短檠谁与话天涯。
0	1	0	0	0	0	0	0	0	0	0	1	病中遣怀,三月孤斋斗帐寒，十旬休沐主恩宽。閒翻药裹呼儿晒，细检诗筒借客看。千里乡心芳草绿，一年春色杏花残。浮踪去住浑无赖，行路人间信是难。
1	0	0	0	0	0	0	0	0	0	0	1	与长文正夫游北山,柳岸松门胜处通，马蹄踏雾入空濛。春寒有力欺游子，天色无情没断鸿。雨脚远连山脚暗，杏梢斜倚竹梢红。驼裘拥鼻吾衰矣，年少犹嫌料峭风。
0	0	0	0	0	0	0	1	0	0	0	1	腊月四日偕王半庵庄恂斋舍弟仲璇游盩厔白龙池口占一首,霏霏晴日晓风柔，山曲春生好试游。绿柳渐能迷寺角，碧莎相引到池头。鱼知人静时窥影，童喜泉清自汲流。俱是中泠江上客，故乡何日共乘舟。
0	0	0	0	0	0	0	0	0	0	0	1	申州道中,风紧日凄凄，乡心向此迷。水分平楚阔，山接故关低。客路缘烽火，人家厌鼓鼙。那堪独驰马，江树穆陵西。
0	0	0	0	0	0	0	0	0	0	0	1	出村,风露已凄凄，郊原百草腓。负樵山木下，转粟戍人归。野旷羊牛远，场荒鸟雀稀。南山经月雨，犹有乱云飞。
0	0	0	0	0	0	0	0	0	0	0	1	宿近村,病齿漂浮短发稀，此身犹堕乱书围。邯郸倦枕晨炊熟，昌谷空囊晚醉归。久困厌从人乞贷，力耕频遇岁凶饥。行年九十穷弥甚，旅舍灯前自绽衣。
0	0	0	0	0	0	0	0	0	0	0	1	何舍人馆中对雪,燕地春犹浅，高城雪更明。相逢为客处，同有望乡情。栈阁因风积，楼台入夜清。不知梁苑赋，何似蔡州城。
0	0	0	0	0	0	0	0	0	0	0	1	过石梁河,曲折河流绕，人烟聚四围。岸蝉秋更急，江鸟雨还飞。地僻兵戈阻，年荒豆谷稀。客程知渐远，何日故乡归。
0	0	0	0	0	0	0	0	0	0	0	1	九日,去岁今朝侍北堂，今年此日寓闽乡。紫萸黄菊故园好，绿水青山客路长。对酒不堪成独酌，吟诗聊用写清狂。明晨喔喔鸡声发，何处登车何处航。
0	1	0	0	0	0	0	0	0	0	0	1	再和前韵 其一,天下关山入战图，异乡为客倍愁吾。江淮远近连烽火，里巷高低长草芜。坚卧谩愁兵甲满，独醒宁怕梦魂孤。太平气象犹如旧，痛饮蒲觞醉道途。
0	1	0	0	0	0	0	0	0	0	0	0	寄林次中,晓踏朱仙月，还思昨日诗。尚携漫刺谒，不爽故人期。宫阙觚棱失，山河向背移。悠悠芳草路，恰似别家时。
1	0	0	0	0	0	0	0	0	0	0	0	山斋独坐怀惟秦客粤,清客相过更有谁，閒心惟许白云知。山房多少思君意，半在焚香煮茗时。
0	0	0	0	0	0	0	0	0	0	0	1	石桥晚泊,系缆石桥驿，江风生暮寒。故乡杳何处，春水月漫漫。连岸竹交荫，塞空峰乱攒。家人岂知此，祗是向南看。
1	1	0	0	0	0	0	1	0	0	0	1	次韵答红泉题予游草之作,他乡负米记年时，惜别怀人得句迟。系马垂杨村店酒，落帆斜日女郎祠。心酸南浦江淹赋，肠断东风贺铸词。不是天涯倦游客，此中愁思更谁知。
0	0	0	0	0	0	0	0	1	0	0	1	将离菲归国,祖国连朝传捷报，王师指日定中原。江南已托旌旗庇，海外如闻箪食喧。便捲诗书辞祖饯，却携妻子伴春暄。重洋一舸言归速，满地莺花认故园。
0	1	0	0	0	0	0	0	0	0	0	1	其六,伊昔东山贤，悠然眷迟暮。常恐儿辈觉，悽其损欢趣。富贵草露晞，勋猷春电?。云胡不暂息，驰身傍荒戍。潮水绝彭门，扬帆凌北固。何必非故乡，区中本形寓。况此游目馀，平生赏心处。清川渺无穷，青山不知数。客梦落遥天，浮云更盘互。
0	0	0	0	0	0	0	0	0	0	0	1	感愤,初传烽火照辽阳，忽见干戈满故乡！志士虚捐年力壮，诸公深负国恩瀼！浮沉身世空搔首，锦绣江山枉断肠。却笑汉家缘底事，黄金独不赎王嫱？
0	0	0	0	0	0	0	0	0	0	0	1	其三,千里关山拥帝京，万村烽火照连营。天高玉塞朝催战，日落黄河夜敕兵。
1	0	0	0	0	0	0	0	0	0	0	0	哭赵子夷县丞二首 其一,海内宗盟盛，振振乃好修。伤心终契阔，回首近从游。才学年方壮，声猷志未休。人琴遽如许，歌罢玉溪流。
0	0	0	0	0	0	0	0	0	0	0	1	哭陆仲鹤 其一,二十年前此地分，孤帆万里出重云。滇南昔日君怜我，白下今朝我哭君。
0	0	0	0	0	0	0	0	0	0	0	1	雪,上帝无私意甚微，欲教霖雨更光辉。也知出处花相似，可到贫家影便稀。云汉风多银浪溅，昆山火后玉灰飞。高楼四望吟魂敛，却忆明皇月殿归。
0	0	0	0	0	0	0	0	0	0	0	1	登甘露寺北望,京口潮来曲岸平，海门风起浪花生。人行沙上见日影，舟过江中闻橹声。芳草远迷杨子渡，宿烟深映广陵城。游人乡思应如橘，相望须含两地情。
0	0	0	0	0	0	0	0	0	0	0	1	初寒夜坐雨中有作,云物愁经眼，灯窗坐转幽。袷衣绵未絮，夜雨屋如舟。藤蔓亲三径，芙蓉病九秋。故乡消息早，笳鼓近苏州。
1	1	0	0	0	0	0	1	0	0	0	1	思归,回首青山白，极目黄河黑。烟水自迷茫，云峰空屴崱。游子何日归，羁此燕山北。孤灯五夜风，陋户十年月。道路阻且长，梦魂忘楚越。秋雁去还来，岁岁他乡客。
0	0	0	0	0	0	0	1	0	0	0	1	次黄比部题雁门关韵,中华形胜一关分，贡马胡儿动百群。城畔星槎留使者，辕门夜鼓宴将军。新开汉垒多遥制，重译番书始上闻。独有仙曹词赋客，醉凭高堞望南云。
1	1	0	0	0	0	0	1	0	0	0	1	建昌渡口僧舍雨宿,渡头风雨夕，岐路更苍茫。野旷无人处，禅居万竹傍。幽燐资佛火，饥鼠守僧床。不寐他乡客，江声一夜长。
0	0	0	0	0	0	0	0	0	0	0	1	酬徐二中丞普宁郡内池馆即事见寄,鹓鸿念旧行，虚馆对芳塘。落日明朱槛，繁花照羽觞。泉归沧海近，树入楚山长。荣贱俱为累，相期在故乡。
0	0	0	0	0	0	0	1	0	0	0	1	其二,牢落风尘际，天寒一弊裘。看来官独冷，赢得鬓添秋。树润烟光合，池深水气浮。乡心日夜切，戍鼓起城楼。
0	0	0	0	0	0	0	0	0	0	0	1	其二,鼓乐迎春东郭东，春风遥与故园通。一时诸友谁常健，三洞双溪我欲穷。官事敢云无了日，古人堪慕有高风。泰山咫尺须乘兴，会见扶桑海日红。
0	1	0	0	0	0	0	0	0	0	0	1	清水寒食感怀,桃花零乱柳成阴，人到春深思更深。芳草戍楼天不尽，异乡寒食故乡心。
0	1	1	1	0	0	0	0	0	0	0	1	陇头水,陇树苍苍陇坂长，征人陇上回望乡。停车立马不能去，况复陇水惊断肠。谁言此水源无极，尽是征人流泪积。拔剑斫断令不流，莫教惹动征人愁。水声不断愁还起，泪下还滴东流水。封书和泪付东流，为我殷勤达乡里。
1	0	0	0	0	0	0	0	0	0	0	1	大同作,饮马东连白道泉，桑乾西接紫河烟。何年代邸沦秋草，几处秦城出远天。事去英雄羞一剑，时来游侠喜三边。哀笳莫奏思乡曲，都尉台前月正圆。
1	0	0	0	0	0	0	0	0	0	0	0	张静娘采莲曲,兰桡桂桨横江浦，玉露金波花正吐。莲步初从掌上移，柳腰新罢盘中舞。腰纤步窄不胜衣，雾縠烟绡飏欲飞。雨歇朝云降巫女，月明秋水现湘妃。莲房已实莲茎短，幽思伤心悄停腕。弱腹羞看翠葆圆，柔肠暗逐冰丝断。眼前歌舞易淹留，只恐风光不到头。翠袖香销红艳冷，无人重上采莲舟。
0	0	0	0	0	1	0	0	1	0	0	0	画兰 其一,萋萋芳草空无数，惆怅王孙去不归。何似幽兰纫作佩，也胜游子芰荷衣。
0	0	0	0	0	0	0	0	0	0	0	1	游君山,两过君山苦未游，今来山下暂停舟。云林一径苍苔合，佛殿千年古迹留。日月每从波底出，峰峦常在气中浮。人生志节当如此，屹立狂澜几万秋。
0	0	0	0	0	0	0	0	0	0	0	1	平胡,杂虏忽猖狂，无何敢乱常。羽书朝继入，烽火夜相望。将出凶门勇，兵因死地强。蒙轮皆突骑，按剑尽鹰扬。鼓角雄山野，龙蛇入战场。流膏润沙漠，溅血染锋铓。雾扫清玄塞，云开静朔方。武功今已立，文德愧前王。
1	0	0	0	0	0	0	0	0	0	0	1	病起寓怀 其一,药裹方抛雪满簪，山房独坐昼沈沈。试尝腊蚁心先怯，欲扫松花力未禁。倚树閒看蝴蝶舞，思乡因听鹧鸪吟。兴来偶访邻翁去，桃李园林半绿阴。
0	0	0	0	0	0	0	0	0	0	0	1	平浪神祠感旧,转眼韶华四十秋，此身直拟泛虚舟。重来古寺人如旧，尚有残僧记昔游。隔院轩窗堆瓦砾，故园祠墓感松楸。一官流浪成何事，坐对庭乌叹白头。
0	0	0	0	0	0	0	0	0	0	0	1	次韵酬伦惟伯见怀,多年萍迹自浮沈，江海空驰万里心。九陌繁花春梦里，五湖青草暮天阴。怀君寂寞难成赋，抚景萧条漫抱琴。欲寄尺书缄别恨，新莺偏似故园音。
0	1	0	0	0	0	0	0	0	0	0	1	其二,春色撩人胜去年，莺啼燕语若相怜。一川烟水清还浅，万叠云山断复连。好景会心宜乐矣，故园回首却悽然。同僚赖有清新句，似听松风漱玉泉。
0	0	0	0	0	0	0	0	0	0	0	1	当虾?行,日月扬光华，云汉垂文章。五岳高摩天，江海百谷王。周孔圣有作，大雅岂沦亡。曲士徒嗷嗷，此道非所详。嗟予滞末位，慷慨志四方。左伏吴越波，右以笞中行。立发而虎视，厉马抚干将。吾谋适不用，驾言归故乡。
0	0	0	0	0	0	0	0	0	0	0	1	送张都尉东归,白羽绿弓弦，年年只在边。还家剑锋尽，出塞马蹄穿。逐虏西踰海，平胡北到天。封侯应不远，燕颔岂徒然。
0	0	0	0	0	0	0	0	0	0	0	1	其二,凉风送归云，幽崖委寒翠。故乡深黄叶，银鳞昨夜至。牙筹启锦缄，密蟠珍珠字。读君纸上书，陊余眼中泪。几载订心交，蒋生尤夙契。谁能隔关山，家事代余计。上言何所为，达余双亲意。下言何所为，勖余四方志。贱子苟终穷，负此良友谊。反覆持素书，终夜若梦寐。
0	0	0	0	0	0	0	0	0	0	0	1	和韵,历落频年叹寄居，故园松菊梦撩予。飞来锦字云边雁，传到阳春雪里书。碧草乍惊辞野谷，寒梅却赖有池蕖。天涯无限登楼意，日倚疏篱望太虚。
1	1	0	0	0	1	0	0	0	0	0	1	赠冯紫光游,满天风雪下，怜汝独行人。旅食嗟何晚，寒衣薄过春。他乡言语拙，失路性情真。今古悲游子，谁为激入秦。
0	0	0	0	0	0	0	0	0	0	0	1	阙题,异族凭陵起塞边，万家灶突久无烟。愧他胡马三千骑，占我河山二万年。故国衣冠沦草莽，汉家儿女若颠连。着鞭空负祖生志，是日如归带血旋。
0	0	0	0	0	0	0	0	0	0	0	1	法曹罗立之酒边举数首皆仆故人为我寄声,佳士欣相识，吟边问姓名。官为三语掾，诗到五言城。野客可怜我，故人烦寄声。白头归故隐，秋后会群英。
0	0	0	0	0	0	0	0	0	0	0	1	秋闺思,北斗指西楼，城头鼓角愁。一声黄叶下，残梦不成秋。
1	1	0	0	0	0	0	1	0	0	0	1	其二,归客为行客，他乡是故乡。有家悬两地，临路忆何方。行李剑三尺，生涯药一囊。送君秋色里，心折雁南翔。
1	1	0	0	0	0	0	0	0	0	0	1	客路晚春,年年吟帽客他乡，柳絮飞时日渐长。远树云生残照没，近梅风重早晨凉。桑条带露归蚕室，花片随泥上燕梁。历日又催春色去，田家便有插秧忙。
0	0	0	0	0	0	0	0	0	0	0	1	芭蕉,六曲栏干院宇深，影连苔色昼沈沈。已将虚实论因果，尤称风流写醉吟。梦短不禁帘外雨，愁多常怯槛边阴。可怜今古无穷恨，卷在凋零如寸心。
0	0	0	0	0	0	0	0	0	0	0	1	山村,重倾浊酒走惊魂，通德来归故里门。年始二毛逢丧乱，家馀百口倖生存。眼中精卫无沧海，劫外鹪鹩有小园。跃马鸣骹豪气在，布衣耕钓自山村。
0	1	0	0	0	0	0	0	0	0	0	0	哭伯兄鹊山处士蒿里曲 其一,残云衰草趁人愁，生即团栾死便休。悲泣声中裁此曲，鸡啾山外鹊山头。
0	1	0	0	0	0	0	0	0	0	0	0	桃花,桃花浅深处，似匀深浅妆。春风助肠断，吹落白衣裳。
0	0	0	0	0	0	0	0	0	0	0	1	夏日野望,出户过河梁，登高试望乡。云随愁处断，川逐思弥长。晚吹低丛草，遥山落夕阳。徘徊噎不语，空使泪沾裳。
0	0	0	0	0	0	0	0	0	0	0	1	其四,怜悯须知奉圣恩，英名千载死犹存。成仁不改威灵望，恨贼应为厉鬼吞。异地丰碑来有绩，故园残屐去无痕。慰忠祠宇邻工部，岂负崎岖到蜀门。
0	0	0	0	0	0	0	0	0	0	0	1	其二,望乡频倚仲宣楼，况复题诗送旧游。彩笔锦笺空写恨，红亭画舫不知愁。梦回落月蛩声夜，兴入西风雁影秋。若见玉堂王学士，为言重理钓鳌钩。
1	0	0	0	0	0	0	0	0	0	0	1	其二,不妨游子芰荷衣，散发行歌自采薇。洞里幽花莫相笑，此心非是爱轻肥。
0	0	0	0	0	0	0	0	0	0	0	1	其五,欲挂衣冠已上章，更令冲冒去南昌。南昌纵有佳山水，争似安閒在故乡。
0	0	0	0	0	0	0	0	0	0	0	1	其十,京华交契似君稀，白首相看意不违。忽见名园送新菜，故乡老圃倍思归。
0	0	0	0	0	0	0	1	0	0	0	1	春日居九楼怀仁和梁明府,春风黄鸟坐相求，倚听声声重客愁。削壁飞花聊进酒，乱山疏雨对登楼。黔天不到云中雁，湖海难逢雪后舟。应笑故人酬世拙，一官寥落自边州。
1	1	0	0	0	0	0	0	0	0	0	1	旅况,日暮投村馆，悽然逆旅情。地荒频有盗，城远不闻更。度岁无多日，思乡是几程。听鸡还束被，霜月伴晨征。
0	0	0	0	0	1	0	1	0	0	0	1	赠山阴陈千户病卧毗陵三首（陈故毗陵人也） 其一,问子来何处，云从剡水阴。越吟多病客，吴语故乡心。尺牍人争羡，一言余所钦。由来绝弦意，今日为知音。
0	0	0	0	0	0	0	0	0	0	0	1	送贺秘监归会稽诗,父子承恩日，遗荣拜职辰。挂冠辞圣主，佩印奉严亲。举代辞贤智，当朝劝孝仁。退归将适越，攀饯乃倾秦。
0	0	0	0	0	0	0	0	0	0	0	1	望阁皂山,灵境何年到，莲花望里生。烟林浮海日，云气满江城。地迥丹台远，春深洞壑清。苍苍一以眺，顿起故山情。
1	0	0	0	0	0	0	0	0	0	0	1	持节瞻云图为符台刘克柔赋,马首太行北，孤云渺江东。忡忡刘子心，炯炯如狄公。大江日夜流，云舒还复卷。王事有程期，游子安得返。何时拜家庆，春酒碧于油。坐令回首处，变作綵云浮。归装不自由，图画先春就。稽首附征鸿，封君千万寿。
0	0	0	0	0	0	0	0	0	0	0	1	夜至阳城田家,东津渡头初月辉，南陵寺里远钟微。主人入夜门未掩，蒲响满塘鹅鸭归。
1	1	0	0	0	0	0	0	0	0	0	1	清明日城东顾氏庄看花分得耕字,惜春连日出重城，拣取花多任意行。娅姹临波摇客钓，迷离并冢照农耕。活东聚处芹争长，谢豹啼时笋尽生。将到薄游还小住，他乡闷过几清明。
0	0	0	0	0	0	0	0	0	0	0	1	九日同说岩讱庵两前辈澹人近公直南书房限登字,木落鸿飞晓露澄，家山兄弟正偕登。故园黄叶三千里，深殿朱栏十二层。数子秋吟同禁漏，百城朝拥对觚棱。此身惟觉君恩重，欲遂岩耕苦未能。
0	0	0	0	0	0	0	0	0	0	0	1	送狄宗亨,秋在水清山暮蝉，洛阳树色鸣皋烟。送君归去愁不尽，又惜空度凉风天。
0	0	0	0	0	0	0	0	0	0	0	1	寄赠林志仁博士,麟经独抱上王畿，宫锦新裁博士衣。六馆夜凉闻漏起，五门天曙退朝归。凤凰台上吹箫迥，鳷鹊楼前见雁飞。西掖环林应不远，相逢休道故人稀。
0	0	0	0	0	0	0	1	0	0	0	0	望三负山有感,孤舟一出广陵津，十五年来未死身。我自有情如识面，青山宁忆旧游人。
1	0	0	0	0	0	0	0	0	0	0	1	奉答子安兄岁暮见贻,在昔参英寮，俱承明主顾。被服纷妍姿，彯缨俪芳步。悲哉游子情，徒以潜郎故。一为冲飙激，遂使佳期误。入魏怅无倚，浮湘眷有慕。扬旌指敝庐，千里同归路。再闻蟋蟀唱，两见蒹葭露。耀灵本易倾，驰运岂难度。端居怀苦心，苦心谁与晤。但感时不然，何嗟岁云暮。
0	0	1	0	0	0	0	0	0	0	0	0	登太和山天柱峰,策杖陟峰顶，羽人启金扃。冥心观元化，彷佛见岳灵。历历指九区，苍苍辩四溟。陵谷若波涛，微茫讵可形。群动争飞奔，大运无留停。仰视浮云征，空虚安可升。眇焉此浮骸，何堪为列星。愿留不死乡，炼骨引熊经。
0	0	0	0	0	0	0	0	0	0	0	1	九日风雨西湖泛舟同曹秋岳,湖心急雨一天愁，无计登高独上楼。北海樽开谁泛宅，西溪客到傍轻鸥。乱山欲落新封叶，逆浪难翻老钓舟。却忆金台同对菊，几人能得故园秋。
0	0	0	0	0	0	0	0	0	0	0	1	历阳寄定城尉彦逢弟,故园鹎鵊久催耕，休恋公田秫与粳。别恨久随黄耳去，归心应望白云生。干戈丛里三书考，春夏交来几闭城。我亦蓝田负丞者，相从何日赋渊明。
1	0	0	0	0	0	0	0	0	0	0	0	余澹心寄金陵咏怀古迹诗却寄二首 其一,千古秦淮水，东流绕旧京。江南戎马后，愁杀庾兰成。
0	0	0	0	1	0	0	0	0	0	0	1	至墨离海奉怀敦煌知己,朝行傍海涯，暮宿幕为家。千山空皓雪，万里尽黄沙。戎俗途将近，知音道已赊。回瞻云岭外，挥涕独咨嗟。
0	1	0	0	0	0	0	0	0	0	0	0	赠阎永平擢宪副备兵关西,承明一出岁悠悠，佩印西秦第一州。此去护羌兼戊己，曾闻归汉对春秋。醉中胡月悬烽堠，战后边笳满戍楼。章句自惭投笔吏，看君华发早封侯。
0	0	0	0	0	0	0	0	0	0	0	1	宿裴友书斋,卧君山窗下，山鸟与我言。清风何飕飗，松柏中夜繁。久游失归趣，宿此似故园。林烟横近郊，溪月落古原。稚子不待晓，花间出柴门。
0	1	0	0	0	0	0	0	0	0	0	1	浣溪沙 寄碧梧姊,桂月松风旧馆虚。秦中云树复何如。薄寒天气病怀孤。半夜秋声千里梦，三年心事数行书。故园知我断肠无。
1	1	0	0	0	0	0	1	0	0	0	1	秋霁和崔玉阶太史韵,积雨今方歇，晴开九月秋。星光明水岸，树影挂山楼。尚作他乡客，依然昨夜愁。西南多战伐，何处不关忧。
0	0	0	0	0	0	0	0	0	0	0	1	哭归孝子（嘉定生员名守正）,迎盗思安母，狼心未转移。黄尘犹乞免，白刃已甘随。饮恨应怜父，传家岂待儿。何当枭贼首，为尔复雠私。
1	0	0	0	0	0	0	0	0	0	0	1	潞河客怀,不因王事为谁留，陆困轮蹄水困舟。亲旧杂萦游子梦，雨风并作旅人愁。才疏多怕逢青眼，体健遥知慰白头。一职未容轻簿尉，可堪王粲又登楼。
0	0	0	0	0	0	0	1	0	0	0	1	宿蔡村夜起,四更鸡叫七星烂，独起开门候天旦。月挂愁边人影低，风惊梦里鸟群散。孤舟嫠妇寒自泣，破屋老农贫屡叹。早餐欲发未遑安，客路飘零正多难。
0	0	0	0	0	0	0	0	0	0	0	1	寄辛明府,何处无苛政，东南有子男。细将朝客说，须是邑人谙。别业空经稔，归田独未甘。目凝烟积树，心贮月明潭。晓鼓愁方乱，春山睡正酣。不任啼鸟思，乡社欲桑蚕。
0	0	0	0	0	0	0	0	0	0	0	1	东皋草堂为王景升题,三槐世泽深如海，今见东皋有草堂。舒啸可追陶靖节，风流还忆贺知章。桃花春水画船小，秫稻秋风白酒香。我欲脱冠寻旧约，故园山色对苍苍。
1	0	0	0	0	0	1	0	0	0	0	0	悲秋十八咏效晚唐体和邓玄度给谏 其一 （以下寓闺情九首）秋柳,一片閒愁寄两眉，春来风起动长丝。如今短带羞难舞，犹恨纤腰瘦易衰。路远河梁无可赠，曲残羌笛不堪吹。玄蝉亦解怜孤影，怕作清吟助暮悲。
0	0	0	0	0	0	0	0	0	0	0	1	微雨,过午郁蒸消息佳，久旱云好思杜甫。彼人臣也犹为民，况我腼然为人主。燮理乖方灾歉多，此责谁诿萦忧绪。訇尔雷鸣日掩光，独临阶戺频延伫。细点才零骤霈沱，额祈盈尺兴苗雨。须臾云薄风散之，益增展转愁如许。
0	0	0	0	0	1	0	0	0	0	0	1	过高邮寄孙君孚,过淮风气清，一洗尘埃容。水木渐幽茂，菰蒲杂游龙。可怜夜合花，青枝散红茸。美人游不归，一笑谁当供。故园在何处，已偃手种松。我行忽失路，归梦山千重。闻君有负郭，二顷收横从。卷野毕秋穫，殷床闻夜舂。乐哉何所忧，社酒粥面醲。宦游岂不好，毋令到千钟。
0	1	0	0	0	0	0	0	0	0	0	0	岁晚寄罗舜举,岁晚旅怀恶，云平东望赊。故人空眼底，别恨忆江涯。尺素形声画，萍踪溷齿牙。襟期定何许，归梦恼胡笳。
0	0	0	0	0	0	0	0	0	0	0	1	康山,北风条畅一帆轻，西日红明又报晴。翘望乡园程尚远，康山新兴共谁乘。
0	0	0	0	1	0	0	0	0	0	0	1	公山逢宋廷玉,寇盗经年岁，干戈满汉阳。所亲皆丧乱，不敢问存亡。西日瞻行殿，东风入故乡。时危对君酌，涕泪欲沾裳。
0	1	0	0	1	0	0	0	0	0	0	0	戏马台怀古,崇台何巍巍，直上望四海。项王戏马日，意气今何在？缅怀彭城公，倚剑一慷慨。登高眷佳节，所欢不我待。遗迹隐荒榛，青山澹浮霭。日夕众鸟下，风秋群物改。岂无盈觞酒，幽花复采采。怅望一洒泪，悲风振千载。
0	0	0	0	0	0	0	0	0	0	0	1	登巢云楼,烽火三年戍，沙陀几战场。自予甘薄宦，与子各殊方。寒木锢春色，高楼倾夕阳。如闻洗兵马，失喜问临潢。
1	1	0	0	0	0	0	0	0	0	0	1	和陈泽民见寄,涉世真堪笑，论交愧未忘。先生已高遁，贱子尚他乡。簿领三年梦，尘沙两鬓霜。扁舟归未得，春水满横塘。
0	0	0	0	0	0	0	0	0	0	0	1	大寒雨,阴雨先晨作大寒，东归道路恐难乾。故园梅树花开未，犹拟春前十日看。
0	0	0	0	0	0	0	0	0	0	0	1	其二,白水吞声各一杯，游魂初下望乡台。共归齐鲁丘园旧，但过城头鼓角哀。泉底翻能见天日，沙边何必尽风雷。阳春枯骨多生肉，从此关门日日开。
0	0	0	0	0	0	0	0	0	0	0	1	其二十四,惭愧好心王，生在莲华堂。恒持般若剑，终日带浮囊。常怀第一义，外国赖恩光。五百长者子，相随归故乡。
0	0	0	0	0	0	0	0	0	0	0	1	岁晚言事寄乡中亲友,急景苍茫昼若昏，夜风乾峭触前轩。寒威半入龙蛇窟，暖气全归草树根。蜡烬凝来多碧焰，香醪滴处有冰痕。尺书未达年应老，先被新春入故园。
0	0	0	0	0	0	0	0	0	0	0	1	休归咏怀 其一,脱却樊笼得自繇，家园万里望琼州。花看晚节添幽兴，人忆同时觅旧游。一枕黑甜山舍午，半樽白泼水亭秋。归来已定栖身计，独愧君恩未尽酬。
0	0	0	0	0	0	0	0	0	0	0	1	其六十一,聚客在荒邮，月色照庭白。各有乡心生，凄凄致寂寂。北来心向南，南来心向北。浩浩清虚中，愁心乱无极。北行间南行，今夕复明夕。何时各还里，照为好颜色。
0	1	0	0	0	0	0	1	0	0	0	0	冬日书怀呈易农,寂寞江城子墨林，故人伐木意何深。江云尽变残年色，城月偏寒独夜心。君自玉杯多近著，我如庄舄有哀音。生涯无恙长宵共，拨火开尊话古今。
0	0	0	0	0	0	0	0	0	0	0	1	哭林翼甫,闻汝风流尽，青春重可哀。江湖愁里隔，形影梦中回。片玉埋秋草，孤琴掩夜台。天涯交谊在，无计奠椒杯。
1	0	0	0	0	0	0	0	0	0	0	1	其二,青连远戍和烟重，静映疏栊窣缕轻。游子不归春梦断，南轩一树有啼莺。
0	0	0	0	0	0	0	0	0	0	0	1	怀惠廓,闻道崎岖盗贼间，为亲扶侍入深山。竹林罢泣时供馔，萱草忘忧不解颜。乱世几人能色养，故园何日遂生还。我家亦有高堂在，音信寥寥道险艰。
0	0	0	0	0	0	0	0	0	0	0	1	其三,故园荷屋傍濂溪，苦爱莲花入梦思。今日题诗还自笑，江湖尘土鬓成丝。
1	0	0	0	0	0	0	0	0	0	0	1	其二,白发慈亲正倚闾，天涯游子快归途。过门宾客频携酒，问字儿童竞挽须。江海多情传翰墨，园篱有兴托樽壶。我今亦欲投簪去，东望沧溟夜月孤。
0	0	0	0	0	0	0	0	0	0	0	1	舟中咏落景馀清晖轻桡弄溪渚之句盖孟浩然耶溪泛舟诗也因以其句为韵赋诗十首 其一,独鹤还故乡，岿然但城郭。出门无与游，所至苦寂寞。裹饭事幽讨，此计殊不恶。薄暮宿渔家，苍烟带墟落。
0	0	0	0	0	0	0	0	0	0	0	1	其二,黄金散尽为怜贫，芳誉流传满缙绅。倒橐屡分行路客，买舟遥送望乡人。少微云际冥冥色，棠棣原头寂寂春。世泽不忘天道直，银台今睹凤毛新。
0	0	0	0	0	0	0	1	0	0	0	0	武林怀古,一自休兵国怨除，君王酣醉九重居。云开凤岭笙歌满，梦冷龙城驿使疏。海日忽惊宫漏尽，春潮犹笑将坛虚。谁知立马吴山客，不惜千金买谏书。
0	0	0	0	0	0	0	0	0	0	0	1	杨花,有意纷纷挽落晖，无情衮衮傍人飞。莫教化作浮萍草，流向天涯忘却归。
0	0	0	0	0	0	0	0	0	0	0	1	凌汝成工部自南来见过小酌喜赠,三年禄食素心违，忽漫相逢思欲飞。盏酒且谋今日醉，盘餐聊当故乡归。天昏紫塞连戎马，日落黄河闪铁衣。世事不堪频向说，仙曹留省似君稀。
0	0	0	0	0	0	0	0	0	0	0	1	寒食夜,满地梨花白，风吹碎月明。大家寒食夜，独贮望乡情。
0	0	0	0	0	0	0	0	0	0	0	1	其二,舟楫西行款政声，晏游酣下寿康城。春林带雾楼台隐，叠嶂藏风松桂生。陆里耕桑连万井，戍楼烽火熄诸营。长官杯斝疑投水，漱玉寒泉到海清。
1	1	0	0	0	0	0	0	0	0	0	1	杂诗四章 其一,长风从西来，万木动凉色。吹我游子心，浩然向淮北。淮云连海阴，中有千里翼。不畏关塞阻，高飞往安极？纵无网与罗，矰缴善相弋。莫贪粱稻肥，去为求者得。
0	0	0	0	0	0	0	0	0	0	0	1	甲子冬赴松潘过窦圌山历明月关俱有罗两华题迹时闻两华以贵阳宪长归矣怀望赋此,窦圌山外隔仙踪，明月关头路几重。遥忆故人思故国，且从高躅蹑高峰。千寻飞栈天为尽，万折危峦鸟不逢。独羡陶潜归去早，一尊何处抚孤松。
1	1	0	0	0	0	0	1	0	0	0	1	暑雨,暑雨连三夕，溪声日日流。门前通独木，天上过孤舟。旧国莓苔老，他乡禾黍秋。故人何契阔，愁绝一登楼。
0	0	0	0	0	0	0	0	0	0	0	1	晓感,晓鼓鼕鼕星汉微，佩金鸣玉斗光辉。出门各自争岐路，至老何人免是非。大道不应由曲取，浮生还要略知机。故园华表高高在，可得不如丁令威。
0	1	0	0	1	0	0	0	0	0	1	1	哭太玄先生,执手东归意惓然，自言酱瓿守吾玄。越吟伉激知难忍，燕市湛冥岂逐便。火色临分心戚戚，泪泉迸注夜悁悁。问奇约访吴门宅，腹痛明年剩过阡。
1	1	0	0	0	0	0	0	0	0	0	1	泊双鱼石寄嘉祝弟新婚,深冬严雪夜，短棹泊鱼矶。以我他乡梦，随君池草归。折梅看并萼，回雁见双飞。莫笑浪游子，寒闺正授衣。
0	0	0	0	0	0	0	0	0	0	0	1	送滕庶子致仕归婺州,春风秋月携歌酒，八十年来玩物华。已见曾孙骑竹马，犹听侍女唱梅花。入乡不杖归时健，出郭乘轺到处誇。儿著绣衣身衣锦，东阳门户胜滕家。
0	0	0	0	0	0	0	0	0	0	0	1	饮牛歌,门外一溪清见底，老翁牵牛饮溪水。溪清喜不污牛腹，岂畏践霜寒堕趾。舍东土瘦多瓦砾，父子勤劳艺黍稷。勿言牛老行苦迟，我今八十耕犹力。牛能生犊我有孙，世世相从老故园。人生得饱万事足，舍牛相齐何足言。
0	0	1	0	0	0	0	0	0	0	0	1	其二,抚剑发孤啸，振羽翔林薄。西游古邺城，僶俛兴著作。日夕侍彤庐，凌晨登绮阁。虬颜希再觌，虎变惊一愕。谬承琼珠音，恍若烟氛廓。感此国士心，屏营泪双落。驾言旋故乡，因风达鱼钥。
0	0	0	0	0	0	0	0	0	0	0	1	初冬登南楼,楼隐青枫外，南天叶未霜。寒山低度鸟，芳岸入斜阳。复叹年光暮，空怜鬓发苍。故园三径晚，归笑醉壶觞。
0	0	0	0	0	0	0	0	0	0	0	1	閒居杂兴和丁选部四首 其一,野柽鸣飙秋满庭，?颾不似故园听。尘埃是处苍鹰击，气色谁家瑞鹊灵。心验五穷知匪席，口经三噤信如瓶。欲携白木长镵去，自斸松根千岁苓。
0	0	0	0	0	1	0	0	0	0	0	1	荆州怀古,纪南山外古荆州，一片江城渺渺愁。春夜梅花沙市月，西风荷叶渚宫秋。萧梁书尽名犹在，巫峡云来梦可留。岂有才人不惆怅，未应王粲独登楼。
0	0	0	0	0	0	0	0	0	0	0	1	梅微开复题,晨起浑无事，巡檐立久时。不惊新苦瘐，频忆旧题诗。次第开全树，搀先见一枝。故园春尚晚，折寄欲因谁。
1	0	0	0	0	0	0	0	0	0	0	1	还吴初抵阊门夜泊独坐有怀,十载时时问故乡，归来朋旧又相忘。城头弦月乌栖曲，疑是幽州万树霜。
0	0	0	0	0	0	0	0	0	0	0	1	夏夜,肃肃凉景夕，满怀诗思生。虫鸣新雨霁，钟递晚风清。爽气浮天极，乡心对月明。中州知久客，归兴绕汾亭。
0	0	0	0	0	0	0	0	0	0	0	1	过分水关,雪雨泥应滑，岭高路更难。连朝怀魏阙，此日渡闽关。草落疑山瘦，松孳信岁寒。故乡回首望，渺渺白云间。
0	0	0	0	0	0	0	0	0	0	0	1	古北口月夜,边月照长城，苍凉万古情。西风入遥夜，秋色更分明。客路无多日，乡心何易生。江南如有梦，香露桂花清。
1	1	0	0	0	0	0	1	0	0	0	1	与郑司士夜话,故国经年别，他乡会面难。人疑天外至，花似梦中看。山瘴侵毡湿，江流绕舍寒。不知台省客，谁念一儒官。
0	0	0	0	0	0	0	0	0	0	0	1	村晚,临水疏篱短，浮桥小径通。马嘶凉市渡，舟泊柳亭风。带笛归村牧，和烟卷钓筒。依依云岭树，一片夕阳红。
0	0	0	0	0	0	0	0	0	0	0	1	其三十一,慷慨齐三士，迂疏鲁两生。负才那免妒，泥古固难行。落日怀人意，浮云去国情。那堪望乡处，北雁又南征。
0	1	0	0	0	0	0	0	0	0	0	0	登庐山谒濂溪周先生墓①,自从洙泗分支远，便到濂溪接派流。欲向眼前寻乐处，直于山顶看源头。一川风月谁能领，四面庭除草自幽。今日瓣香祠下拜，斯文天壤共悠悠。
0	0	0	0	0	0	0	0	0	0	0	1	雁,去岁畿南人送雁，今年塞北雁迎人。因知此地寒常早，却比他秋景倍新。唳月有情惊客枕，冲烟无意恋霜津。衡阳故国三千里，底事劳劳来往频。
0	0	0	0	0	0	0	0	0	0	0	1	其十九 胭脂港,霞绮明如画，江花染欲流。可怜江上梦，红粉故园愁。
0	0	0	0	0	0	0	0	0	0	0	1	村南,花事纷纷春欲酣，杖藜随步过村南。田翁开野教新犊，溪女分流浴种蚕。稚犬吠人依密槿，閒凫照影立晴潭。偶逢江客传乡信，归卧枫堂梦石龛。
0	0	0	0	0	0	0	0	0	0	0	1	贼退双溪楼遣兴（是时方力辞召命）,朝来喜见妖氛静，坐觉山川胜气还。关塞罢征车马健，郊原得雨老龙闲。黄绵惯拥茅檐日，白发羞陪玉笋班。好在故园兵火后，那无破屋两三间。
0	0	0	0	0	0	0	0	0	0	0	1	其八,娄江东望草青青，白浪黏天接洞庭。料得乡心何处切，北窗花影冷银屏。
0	1	0	0	0	0	0	0	0	0	0	0	夜坐有怀浦文玉,哭子身仍病，怀君我亦伤。江湖秋欲老，风雨夜初长。鹤梦芜汀远，蛩声草砌凉。兼葭空独赋，愁寂不成章。
0	0	0	0	0	0	0	0	1	0	0	1	初入京黄士明吉士夜过谈旧,风尘羸马入燕关，杯酒逢君意气间。夜话故园难竟语，远来孤客亦开颜。长杨已羡能遭主，小草何心更出山。最是春光饶上苑，教人仍向日边还。
0	0	0	0	0	0	1	0	0	0	0	1	赠文选许石城升南太常少卿之任 其一,山公为吏部，纶命列清卿。世以文章著，官□礼乐名。白云秋日思，芳草故园情。春望能相忆，宫莺雨后声。
1	0	0	0	0	0	0	0	0	0	0	0	子规,举国繁华委逝川，羽毛飘荡一年年。他山叫处花成血，旧苑春来草似烟。雨暗不离浓绿树，月斜长吊欲明天。湘江日暮声凄切，愁杀行人归去船。
0	0	0	0	0	0	0	0	0	0	0	1	客中春暮,不见春和候，开门失翠微。莺声悲冻在，花气怨春稀。地远谁修禊，山深未试衣。故园怜久别，合眼即能归。
0	0	0	0	0	0	0	0	0	0	0	1	其二 过厉山驿,古木参天枝欲倾，秋风时发半岩声。厉山拟作故园梦，山雨萧萧梦不成。
1	1	0	0	0	0	0	0	0	0	0	1	立秋前二日流河驿作,流河驿下未逢秋，那堪坠叶似行舟。宵窗乍见明波影，蘋末风来客倍愁。燕南气殊物候改，叹我驱驰独未休。他乡岁月忽易度，故山芳杜空悠悠。
0	0	0	0	0	0	0	0	0	0	0	1	秋杪陪群公集同年冯太史宅观菊分赋得潜字 其一,秋日照高檐，秋花带露拈。官贫门自掩，客至酒频添。软菜经宵冻，疏衣减夏炎。故园三径在，何处觅陶潜。
1	0	0	0	0	0	0	0	0	0	0	1	微香阁次敬可韵,藓径碧侵游子屐，枫林红上羽人衣。一声清磬落何处，坐看香烟成翠微。
0	0	0	0	0	0	0	0	0	0	0	1	登祝融峰宿上封寺 其一,人间长望祝融峰，天上今登赤帝宫。山势总朝星极北，海门遥见日华东。清严辛借千林雪，浩荡真披万里风。莫笑题名岩石畔，高情聊尽百年中。
1	0	0	0	0	0	0	0	0	0	0	1	喜闻绳武元亮有归期,行云无定姿，况复出岫心。因风著孤屿，怅望故山岑。游子在天末，胡为成滞淫。巽坎浩难期，关河阻且深。向来一纸书，何啻万黄金。未射汉庭策，不妨梁甫吟。孤花春欲尽，里许要同斟。
1	1	0	0	0	0	0	0	0	0	0	1	集刘谦吉进士园赋得高枕乃吾庐同高宗楫司理邹峄进士刘始恢乔莱两孝廉韵,名园绿树映芳塘，冰瓮初开水阁凉。兴到客能寻远屿，醉来我欲睡匡床。墙阴日下葵根煖，槛外风生藕叶香。宾主悠然成静对，浑忘此地是他乡。
0	0	0	0	0	0	0	0	0	0	0	1	刘宪副仲修,十载青衫傍帝都，乡心遥夜忆莼鲈。林间赋客閒三径，天外归人问五湖。秋雨帆樯连白帝，碧云原庙锁苍梧。江城玉笛休回首，零落梅花客梦孤。
0	0	0	0	0	0	0	0	0	0	0	1	寒食,旅食怅犹寒，春愁匹马间。山河壮燕赵，风土忆荆蛮。驿路桃花落，乡心燕子还。饧糕尝未敢，千里隔慈颜。
0	0	0	0	0	0	0	0	0	0	0	1	登金山塔,半空月忽住，陡觉下方浮。白浪连山走，青天入海流。尘埃吹野马，城郭动蜉蝣。极目穷巴蜀，风帆万里愁。
0	0	0	0	0	0	0	0	0	0	0	1	九日上方寺二首 其一,赏时争上塔，乘月复登台。地尽中原入，天空秋色来。望乡番恨雁，有菊且衔杯。却忆龙山帽，徒增醉者哀。
0	0	0	0	0	0	0	0	0	0	0	1	春晚二绝 其一,春来脚不踏青青，梦里还家梦又醒。一树垂杨楼外绿，莺声不似故园听。
0	1	0	0	0	0	0	0	0	1	0	1	送程秀才,悠悠多路岐，相见又别离。东风催节换，燄燄春阳散。楚草渐烟绵，江云亦芜漫。送子恨何穷，故关如梦中。游人尽还北，旅雁辞南国。枫树几回青，逐臣归不得。
0	0	0	0	0	0	0	0	0	0	0	1	村居散步,杖藜徐步意逍遥，望里风烟事事饶。偶遇腴田思种术，閒经断涧欲营桥。农家傍竹门深掩，古庙依山字半销。何处晚风吹古调，太平村落醉归樵。
0	0	0	0	0	0	0	0	0	0	0	1	吴中谩兴,片帆二月过吴门，眼底相看物物新。惟有溪桥桃与李，著花浑似故园春。
0	0	0	0	0	0	0	0	0	0	0	1	其四,锦衣别筑相州堂，使节移来自武康。公独勤劳兼将相，谁能事业更文章。威名要取雄殊域，宦迹何嫌避故乡。碑版两朝尊顾命，岂徒一记重欧阳。
0	0	0	0	0	0	0	0	0	0	0	1	旅夜,岁晚嗟萍梗，关山策马行。戴星才一饱，闻雁忽三更。灯影兼人静，霜华逼户清。寒梅开欲遍，迢递故园情。
0	0	0	0	0	0	0	0	0	0	0	1	其三,蘋丝芦叶绿茸茸，蟹簖鹅阑几曲通。未到故乡先一笑，分明清景似吴淞。
0	0	0	0	0	0	0	0	0	0	0	1	仁季再赋亦再赋二首 其一,昔年远访郁孤台，止渴曾询庾岭梅。别后只从忙里过，到今多见旅中开。是非汩没身添老，寒暑侵陵首屡回。却忆故园松竹外，朔风吹雪亚枝来。
0	0	0	0	0	1	0	0	0	0	0	1	新城呈王明父明日立春,晚岁寒无力，新晴雪未消。江声连去雁，灯影见来潮。野阔乡心远，风高客梦遥。梅边有新意，明日是春朝。
0	0	0	0	0	1	0	1	0	0	0	1	晚泊江口令小舟汲江心水烹叶玙云谷碎冰散步岸浒顾望踌躇飘然有物外趣因成小诗云,不到钟山二十年，江边独立思茫然。故园如梦南归客，明日好风东去船。白鹭一双轻照水，青鸦万点远漫天。何须痛饮排孤闷，一酌清甘胜酒泉。
0	1	0	0	0	0	1	0	0	0	0	1	和屈季恒写怀韵因以饯之,四十馀年吾道穷，一身南北又西东。家山杳杳徒劳梦，事业茫茫总付空。自谓此情唯吾有，岂知今日与君同。题诗不尽相思意，目送悠悠泛海篷。
0	0	0	0	0	0	0	0	0	0	0	1	其十,边地风高夜气严，乡心无奈客愁添。酒酣不语挑灯坐，明月斜穿席芨帘。
0	0	0	0	0	0	0	0	0	0	0	1	李仲侃客蜀忘归作此柬其子,寄语君严父，乌江锦似花。故园如此好，安得不归家。
1	0	0	0	0	0	0	0	0	0	0	1	其十八,夔万巴渠鸟路长，通秦连楚斗豺狼。天如有意屠边徼，我忍无情哭故乡。八口艰虞犹剑外，一身飘忽又陈仓。风诗已废哀重写，不是伤心古战场。
0	0	0	0	0	0	0	0	0	0	0	1	钱塘怀古题仙源云仍家谱,函封仙谱慨前朝，派接天潢世胄遥。九庙已迷梁苑雪，诸陵空倚浙江潮。山中父老今何在，海上王孙不可招。掩卷共君悲丧乱，天涯风雨客魂销。
0	1	0	0	0	0	0	0	0	0	0	0	其四 三河数马,金台向重千金赏，数马临沟独怆然。老骥已看高骨瘦，新驹未见嫩蹄坚。青衿执役真堪涕，墨绶陈情最可怜。但愿辽阳征战罢，驽骀何以控雄边。
0	1	0	0	0	0	0	0	0	0	0	1	闻柝,野柝鸣沙岸，渔灯照白波。凄凄风不定，隐隐夜如何。历乱乡心碎，依微客梦多。江声还自击，展转动悲歌。
0	0	0	0	0	1	0	0	0	0	0	1	出塞,三春已暮尚西征，慷慨谁怜出塞情。烽火连年惊汉戍，乾坤千古限秦城。风前剑佩明星落，战后关山青草生。贾谊迂疏空表饵，何当投笔静边声。
0	0	0	0	1	0	0	0	0	0	0	1	其二,极目思乡国，千山更万津。庭闱劳梦寐，道路厌埃尘。诗礼闻相远，琴樽谁是亲。愁看罗袖上，长揾泪痕新。
0	0	0	0	0	0	0	0	1	0	0	1	和田家 其一,门外无人水满池，独□一犬护门帏。蓦然踊跃闻声喜，翁媪犁锄带月归。
0	0	0	0	0	0	0	0	0	0	0	1	上成都在事（一作成都即事）,昨日卖衣裳，今日卖衣裳。衣裳浑卖尽，羞见嫁时箱。有卖愁仍缓，无时心转伤。故园有虏隔，何处事蚕桑。
0	0	0	0	1	0	0	0	0	0	0	1	其二,弹铗竟何意，挂帆秋满船。艰难为客倦，惨淡逐人怜。世路浮云外，乡心落日前。西风吹易水，因尔一潸然。
0	0	0	0	0	0	0	0	0	0	0	1	雪,一庭飞雪影翩翻，静听风檐冻雀喧。何苦尖叉寻恶韵，且随盐絮作陈言。閒中诗草如春笋，梦里梅花满故园。五剧车声忙底事，有人高卧不开轩。
0	0	0	0	0	0	0	1	0	0	0	0	晴日村南,朝曦上窗户，许我出村行。海映半天雪，松吹十里晴。溪流有归处，鸟雀尽寒声。不觉山中客，遥牵岁暮情。
0	0	0	0	0	0	0	0	0	0	0	1	雨中喜贞甫再过村居,茅斋小隐避墙东，为尔才将一径通。半榻情连风雨夜，百年心事去留中。开轩茗色侵青幌，绕屋苔痕长绿筇。岁晚生涯无住着，清尊那惜故人同。
0	0	0	0	0	0	0	0	0	0	0	1	一春,一春毛食久，十亩末青黄。作苦虽无力，居贫尚有方。水咸禾易烂，田瘠麦难长。不少夫家怨，辞农去故乡。
1	1	0	0	0	0	0	0	0	0	0	1	恒岳晨望有怀,二仪均四序，五岳分九州。灵造良难测，神功匪易酬。恒山北临岱，秀崿东跨幽。澒洞镇河朔，嵯峨冠嵩丘。禋祠彰旧典，坛庙列平畴。古树侵云密，飞泉界道流。从官叨佐理，衔命奉珍羞。荐玉申诚效，锵金谅有由。郊原照初日，林薄委徂秋。塞近风声厉，川长雾气收。他乡饶感激，归望切祈求。景福如光愿，私门当复侯。
1	1	0	0	0	0	0	0	0	0	0	1	客下将之袁江夜吟一律,四壁青灯游子夜，满庭明月异乡秋。山空落叶鸟声寂，天远残星夜气幽。遍地干戈千里梦，半肩行李一身愁。寒衾坐拥眠难稳，门外骊歌催客舟。
0	0	0	0	0	0	0	0	0	0	0	1	夜村阻雨,皇天久不雨，一雨别成阴。云黑频翻墨，泉清似弄琴。茅龙凉卷影，林鸟湿藏音。万里荒邮路，羁栖怆客心。
0	0	0	0	0	0	0	0	0	0	0	1	送张鹄举巡抚榆林,锁钥边城固，储胥幕府闲。风声先上郡，烽火绝秦关。紫塞铙歌发，黄云猎骑还。侧知铃阁夜，梦绕殿东班。
0	0	0	0	0	0	0	0	0	0	0	1	塞上,漫漫复凄凄，黄沙暮渐迷。人当故乡立，马过旧营嘶。断雁逢冰碛，回军占雪溪。夜来山下哭，应是送降奚。
0	0	0	0	0	0	0	0	0	0	0	1	啸云,胡笳未奏边云悄，长啸一声山月小。狂虏归思悲夜老，身未到家心已到。山云不似塞云腥，云中倚阑时一声。悠然清闻四十里，何独重围空万骑。
0	0	0	0	0	0	0	0	0	0	0	1	出畿东观秋成,阴霖连六月，宵旰念民生。微风收潦水，过雨见秋成。古北龙旗近，渔阳凤辇行。戍楼烽火息，险岂藉长城。
1	0	0	0	0	0	0	0	0	0	0	1	除夕,萧然灯烛共谁亲，芋栗幽居且耐贫。相对妻孥犹送腊，起看星斗忽迎春。百年入眼同今夕，万事劳形总未真。不向天涯悲寄旅，浮沉常作故园人。
1	0	0	0	0	0	0	0	0	0	0	1	夜宿南山僧寺,高楼一日赏新晴，白羽停挥倚绣楹。尘世可怜人易老，海门还见月长生。蓬瀛缥缈南山小，殿阁森罗北斗横。今古登临尽如此，不须游子独含情。
1	0	1	1	0	1	0	0	0	0	0	1	其二 九日雨中对菊忽忽块坐用雨中对花韵三首,去年蛾眉山，痛饮真得计。新蟾继秋阳，明洁谢点缀。今年坐蜗庐，檐溜落空砌。花开信多雨，会少苦分袂。茫茫大块间，游子况无蒂。百年能几何，行复惊改岁。
1	0	0	0	0	0	0	0	0	0	0	1	怨,江石如龟甲，隐隐浮明沙。不障东之水，偏惊游子查。游子去乡国，长风吹断霞。断霞只在天，游子去无涯。泠泠秋已老，飘荡未还家。
0	0	0	0	0	0	0	0	0	0	0	1	望龟峰,龟峰归遇雨，彻夜鸣不歇。起望昨游处，惟见满山雪。
0	0	0	0	0	0	0	0	0	0	0	1	其七 芙蓉湾,曲水回塘不碍舟，涉江无便寄清秋。故园桃李今摇落，欲驻寒芳待远游。
1	1	0	0	0	0	0	1	0	0	0	1	旅夜有怀兼呈淮南诸故旧时河□匆解望荩臣行李不至 其一,漂泊淮南客，东归日夜心。湖风欺短褐，沙月动长吟。旅望天无际，羁愁海并深。相期故人在，时复枉舟寻。
1	0	0	0	0	0	0	0	0	1	0	1	龙山所见,满山新叶绿初肥，三月群莺正乱飞。花片总粘游子屐，藤梢偏罥美人衣。球场试马盘三匝，毯席呼卢坐一围。莫为酒酣嫌耳热，垂杨低路逆风归。
0	1	0	0	0	0	1	0	0	0	0	0	怀旧夜吟寄赵杞,长笛声中海月飞，桃花零落满庭墀。魂销事去无寻处，酒醒孤吟不寐时。萱草岂能忘积恨，尺书谁与达相思。悠悠方寸何因解，明日江楼望渺瀰。
0	0	0	0	0	0	0	0	0	0	0	1	余读林子仁诗云君心恨不走天涯不比衰翁只恋家最是横塘黄叶路今年无伴折梅花时吟此诗念刘伯益之未返偶检校前村南枝的皪已三花五蕊矣忽伯益自黄檗归访余折归插玩知友朋之念有同然者对花剧饮用韵述怀,梅边春兴浩无涯，长忆西湖处士家。我政念君君过我，夜窗同共醉疏花。
0	0	0	0	0	0	1	0	0	0	0	0	玉阶怨,昔日同飞燕，今朝似伯劳。情深争掷果，宠罢怨残桃。别殿春心断，长门夜树高。虽能不自悔，谁见旧衣褒。
0	0	0	0	0	0	0	0	0	0	0	1	和松石斋寒食客中,王孙归未得，芳草接平芜。边报不时有，乡书绝迹无。马怜桥外洗，猿忆洞中呼。客邸又寒食，故乡天一隅。
0	0	0	0	0	0	0	0	0	0	0	1	汤周山①,汤周二大仙，庐此得升天。风俗因兴庙，春秋不记年。锦云张紫盖，琴溜泻鸣泉。丹灶犹存鼎，仙花发故园。
1	0	0	0	0	0	0	0	0	0	0	1	哭宇宽孝廉,自古谁无死，悲君在客边。一灵归故国，万恨掩穷泉。永罢春明试，空留宝剑篇。伤心帝京友，犹盼孝廉船。
0	0	0	0	0	1	0	0	0	0	0	1	闻子培下第赋此寄之,怜汝不得意，上书今又回。秋风江色暮，愁见菊花开。抱玉时堪泣，投珠夜更哀。蓟门看白雁，曾否故园来。
1	0	0	0	0	1	0	0	0	0	0	1	晚抵湘阴,谷口新寒向晚深，湖滨烟火望湘阴。萧疏游子三秋鬓，寂莫骚人万古心。落木天风摇水郭，翻波夕照入霜林。夜来梦绕黄花径，底用瑶琴觅赏音。
0	0	0	0	0	0	0	0	0	0	0	1	其二,叶染青云节抱霜，一枝聊寄墨君堂。故园根拨依然在，会见龙孙脱箨香。
0	0	0	0	0	0	0	0	0	0	0	1	齐安食蒌蒿根菊茁,故园蔬甲又逢春，想见雕槃巧斗新。强掘蒌根槃郁屈，故挑菊茁嚼芳辛。春来小疾妨杯切，老去怀乡役梦频。堪笑吴伧恋莼鲙，素衣愁化洛阳尘。
0	0	0	0	0	0	0	0	0	0	0	1	过徐咏怀古迹,芒砀云深千堞愁，长城脉绝万年筹。英雄尽起无亡鹿，富贵归来有沐猴。大泽龙蛇春并斗，中天日月晚双流。宁知过沛亲留饮，屠贩何人总彻侯。
1	0	0	0	0	0	0	1	0	0	0	1	得家书,一纸乡书来万里，独怜游子客天涯。书中纵有千言语，总是丁宁早到家。
0	0	0	0	0	0	0	0	0	0	0	1	寒食前同童子鸣安茂卿僧普纪游郊外,懒出东郊路，因逢日稍暄。暮云低古堞，流水避山门。麦饭浇中野，尊醪贳近村。因思故园梦，黄犊绕平原。
0	0	0	0	0	0	0	0	0	0	0	1	寄李邺园尚书二首 其一,闽天烽火达钱塘，太乙灵旗指越疆。文武共推周吉甫，勋名谁并郭汾阳。椎牛五夜千夫膳，射虎三秋百战场。今日罗平妖鸟尽，早闻忧国鬓如霜。
0	1	0	0	0	0	1	0	0	0	0	1	寄任夫人,可怪暌违日，相思几换年。故园芳草合，南国美人偏。生死交难见，悲欢意莫宣。祗应三五夜，明月共君圆。
0	0	0	0	0	0	0	0	0	0	0	1	其三,心事摧残厌世喧，眼前能复问媸妍。故园春色还依旧，此日看花意不然。
0	0	1	0	0	0	0	0	0	0	0	0	六月七日奉大母挈眷属避居毗陵,传来风鹤忽如麻，仓猝西行入夜哗。未必婚姻能谷我，那堪衰病更离家。眼前骨肉还欣聚，身外风尘不暇嗟。见说将军能却敌，全师应向玉关遮。
0	0	0	0	0	0	0	0	0	0	0	1	郎侍郎致仕,平时独高谢，道胜欲韬光。白发辞明主，青山恋故乡。药畦容鹤到，吟径恐云藏。更爱禅林卧，时来拂石床。
0	0	0	0	0	0	0	0	0	0	0	1	过夏盖湖,一日孤帆风正长，万山晴色满湖苍。天青鸥鹭都如雪，秋尽蒹葭未及霜。渔户半依船作舍，人家多借水为乡。故园物候应相似，蟹稻田田橘柚黄。
0	0	0	0	0	0	0	0	0	0	0	1	重阳,几回客里度重阳，五岭兹辰望故乡。薏苡肯将归上国，丹砂不为向炎方。竹林客散应多暇，菊径花繁尚未荒。待得明年还上国，登高宠锡酒千觞。
0	0	0	0	0	0	0	0	0	0	0	1	拟古宫词七首 其一,君王无事日临戎，韎韐亲调白玉弓。千骑红袍齐扈跸，臂鹰遥出建章宫。
0	0	0	0	0	0	0	0	0	0	0	1	发永宁道,岚重天疑晚，春深煖未回。山行殊齿齿，路势总嵬嵬。蕨老拳应放，瓜萌甲半开。故园此时节，割蜜饯青梅。
0	0	0	0	0	0	0	0	0	0	0	1	咏鹦鹉,一入深笼损翠衣，陇云秦树事全非。月明万里归心切，花落千山旧侣稀。栖傍玉楼春昼永，梦回金锁曙光微。翩翩海燕群相趁，帘幕风高得意飞。
0	0	0	0	0	0	0	0	0	0	0	1	其二,已是临归日，何堪见汝曹。羁栖怜若病，行役问吾劳。滩束江声急，山藏瘴雾高。故乡犹隔远，离思转滔滔。
0	1	0	0	0	0	0	0	0	0	0	0	廉村族人命赋唐补阙薛公墓 其一,一自东宫吟苜蓿，吁嗟直道竟难容。精忠夙伫危邦虑，明哲宁高避世踪。疏傅有心辞汉陛，甘盘无梦佐商宗。寥寥千载闻风者，引领犹能式墓松。
0	0	0	0	0	1	0	0	0	0	0	1	晚泊湘江怀故人,天涯片云去，遥指帝乡忆。惆怅增暮情，潇湘复秋色。扁舟宿何处，落日羡归翼。万里无故人，江鸥不相识。
0	0	0	0	0	0	0	0	0	0	0	1	蕉利村春望 其一,乔木村村出，榕阴接翠微。夕阳双渚映，古道一人归。烟火暮犹少，牛羊春未肥。愁心似鸿雁，处处逐烟霏。
0	0	0	0	0	0	0	0	0	0	0	1	其二,蜑烟蛮雨锁穷荒，寇焰兵氛返故乡。谁信梦回人似旧，青衣綵服俨成行。
1	0	0	0	0	0	0	0	0	0	0	1	柳,岁岁逢春春可怜，争禁三起又三眠。丝丝愁绪随风乱，濯濯丰姿著雨妍。古渡欲牵游子棹，离亭留赠旅人鞭。一声长笛河桥晚，回首苍茫几树烟。
0	1	0	0	0	0	0	0	0	0	0	1	用前韵再和许朝奉,高门元世旧，客路晚追游。清绝闻诗语，疏通岂法流。传家有衣钵，断狱尽春秋。邂逅陪车马，寻芳谢朓洲。凄凉望乡国，得句仲宣楼。恨赋投湘水，悲歌祀柳州。何如五字律，相与一樽留。更约登尘外，归时月满舟。
1	0	0	0	0	0	0	0	0	0	0	0	将至清河睡起,睡醒湖日满，帆影见中流。风景犹吾土，妻孥共此舟。潮随残夜长，水接远天浮。野性依然在，閒飞羡白鸥。
0	0	0	0	0	0	0	0	0	0	0	1	秋闺词,秋风杨柳凋金缕，落日芙蓉照芳渚。银屏翠被不胜秋，锦鞭白马游何处。薰笼斜倚到黄昏，月上梧桐正掩门。嫁来不识门前路，万里相随空梦魂。
0	0	0	0	0	0	0	0	0	0	0	1	雨,急雨占红色，遥青入望微。水寒云不絮，雁大湿能飞。早汲愁高岸，迟还畏薄衣。潇湘何处屋，开户待人归。
0	0	0	0	0	0	0	0	0	0	0	1	送赵幼安还吴参谋幕府,滇南烽火起边声，又报辽阳议益兵。拊髀几年烦圣主，请缨今日羡儒生。军前草檄风侵幕，楼上吹笳月满营。谁道赋诗难退虏，诗家元自有长城。
0	0	1	0	0	0	0	0	0	0	0	1	己巳元旦,爆竹声中转斗杓，侧身天地故乡遥。欣看云物占丰岁，定有忠良翊圣朝。老健方知天意厚，乱平更虑世风浇。起来枕上留归梦，先去焚香谢九霄。
0	0	0	0	0	0	0	0	0	0	0	1	其四,家里已无回日信，路边空有望乡牌。
0	0	0	0	0	0	0	0	0	0	0	1	浣溪沙 有忆,月掩风蒲江岸虚。棹歌何处小凉馀。故园人在翠纱厨。好酒那消三楚梦，离心谁寄九秋书。夜深清露竹梢初。
0	0	0	0	0	0	0	0	0	0	0	1	其三,寇盗纷纷寔可哀，新倭复报泊船来。此身羁绊春将半，遥忆故园花自开。
0	1	0	0	0	0	0	0	0	0	1	1	宜昌岁暮杂感五首（选一）,杀气沉荆渚，军声动岳阳。虎争一阱食，乌啄万家疮。凄厉家家月，狞寒叶叶霜。夔门故乡水，波恶畏瞿唐。
0	0	0	0	0	0	0	0	0	0	0	1	田家杂兴 其一,村墟起暝色，牛羊各来归。田家晚炊罢，犹自开柴扉。邻里夜相过，团坐情依依。共夸麦苗盛，共忧桑叶稀。儿女齐长大，所需食于衣。地远人俗淳，言语心无机。祇谈农家事，焉知谁是非。
0	0	0	0	0	0	0	0	0	0	0	1	雨雪曲,蒲海云成阵，天山雪作花。长城烽火入，虏骑动鸣笳。雾深迷汉月，风起暗胡沙。一夜关河冷，征人尽念家。
0	0	0	0	0	0	0	0	0	0	0	1	其二,来路悔已远，算程归尚迟。乡心篷底月，客况镜中丝。问我还山事，东波潮涨时。夕阳深闭巷，去扫旧茆茨。
1	1	0	0	0	0	0	0	0	0	0	1	其二,晓色初明野，云容尚隐林。蒿莱三径拙，鸟雀一枝深。忧患他乡泪，淹留故国心。平生丘壑趣，衰谢愧同襟。
0	0	0	0	0	1	0	0	0	0	0	1	题溪南吴景岑瞻翠卷 其一,三十年前晚翠诗，京华无限故园思。而今瞻翠开新册，多病何能续旧词。
0	0	0	0	0	0	0	0	0	0	0	1	罗亭道中,陆川望望入罗亭，云外乡心境外情。涧水不停原有自，野山虽好亦无名。马谙旧路蹄增迅，花映斜阳色倍明。信宿村居问民瘼，莱芜新垦趁春晴。
0	0	0	0	0	0	0	1	0	0	0	1	榆社硖口村早发,瘦马长途懒著鞭，客怀牢落五更天。几时不属鸡声管，睡彻东窗日影偏。
0	0	0	0	0	0	0	0	0	0	0	1	襄阳晤罗澹村同年留宿郡斋因登孟亭,旧好伸难黍，风流见孟亭。松云栖岘首，草阁聚春星。太白诗谁敌，羊公涕尚零。南山归未得，遥望鹿门青。
0	0	0	0	0	0	0	0	0	0	0	1	粤城怀古,无诸建国古蛮州，城下长江水漫流。野烧荒陵啼鸟外，青山遗庙暮云头。西风木叶空湟曙，落日人烟古垒秋。借问屠龙旧踪迹，断矶寒草不胜愁。
0	0	0	0	0	0	0	0	0	0	0	1	归故宅,曲曲清溪来往频，故园又得见先春。笋穿舍北竹绕屋，梅倚墙头花笑人。泉石几家供客眼，江山万里暗兵尘。由来轩冕多翻覆，涧水松风未是贫。
0	0	0	0	0	0	0	0	0	0	0	1	哭吕厚庵秀才 其一,画堂不见舞莱衣，反哺平生愿竟违。三径闲花虫语吊，一楼书籍劫灰飞。受恩欠债从今了，入地升天何处归？留得左家娇女在，长随寡鹄哭灵帏。
0	0	0	0	0	0	0	1	0	0	0	1	题黄鹤楼,巍巍黄鹤古时楼，五百年前此地游。阁笔亭迎霄汉月，长江水接洞庭秋。羌多流寓东西客，无数风帆上下舟。听得一声吹玉笛，何人不动故乡愁。
0	0	0	0	0	0	0	0	0	0	0	1	哭石鉴覞子,八旬万里望寒原，倚杖山堂笑语温。欲启蒋生当日径，俄招宋玉百年魂。孤松日暮怜归鹤，断壑春深泣夜猿。从此掩关忘岁月，不知谁是我儿孙。
0	0	0	0	0	0	0	0	0	0	0	1	宿湖口,斑竹晚沈沈，维舟惜滞淫。潮来全楚白，云上半江阴。远渚鸟双下，空山猿一吟。故乡千万里，今夜洞庭心。
1	0	0	0	0	0	0	0	0	0	0	1	题巽亭（王氏）,薄阴散秋曦，爽气来孟月。慨然登兹亭，嘉观非远涉。径幽出深竹，栈峻跻危堞。身腾尘境外，心与空界接。前临潩波泛，却视隗峰列。来远得清飙，洒迥想飞雪。君家兄弟贤，问学继先业。横经咨老师，置醴延大耋。方从贤者乐，岂为游子设。诗人亦有言，佻达在城阙。
1	0	0	0	0	0	0	0	0	0	0	1	宿维扬,淮海风流地，狂游记往年。飘零重过此，怀抱总非前。囊橐唯孤剑，妻孥共一船。故乡回首望，烟树渺江天。
0	0	0	0	0	0	0	0	0	0	0	1	其四,傲吏风尘强破颜，岁星浪迹寄人间。那堪对酒浮黄菊，自起开笼放白鹇。望去乡心随雁足，愁来丛桂遍秋山。修琴卖药饶生事，叹息迷津欲闭关。
0	0	0	0	0	0	0	0	0	0	1	1	诏狱闻蝉,积雨圜扉昼不明，忽惊蝉响闹新晴。无求似汝已难及，多事为谁鸣不平。风露一枝何处好，乾坤馀暑几时清。故园心事秋来剧，空愧浮名累此生。
0	0	0	0	0	0	0	0	0	0	0	1	萤,忽向篱边绕，还从井畔飞。雨昏光不灭，露重影犹微。伴读来书舍，窥眠入翠帏。黄花秋老后，未识汝何归。
0	0	0	0	0	0	1	0	0	0	0	1	七月二十一日有忆偶题,雾月晓花啼，柳冷莺梦怯。石枕刻相思，秾香散幽帖。清思如静水，红从笑颊起。背灯换溽衣，倩郎收珰珥。别泪浸兰被，恩爱等蝉翅。银箸拨香灰，写作天长字。塔灯绕层橑，红阑对大道。昔时合欢场，今见高冢草。枫根闻鬼语，乡音带淮楚。淰淰女鬼神，吹作何山雨。
0	0	0	0	0	0	1	0	0	0	0	0	送处士归州因寄林山人,陵阳不可见，独往复如何。旧邑云山里，扁舟来去过。鸟声春谷静，草色太湖多。傥宿荆溪夜，相思渔者歌。
0	0	0	0	0	0	0	0	0	0	0	1	黄鹤楼图为岑知府题,黄鹤高楼迹已芜，谁传景象入斯图。仙人一去世莫识，黄鹤不来谁为呼。鄂渚春回湘树匝，洞庭云尽楚山孤。题诗独羡崔夫子，对景思乡信不无。
1	1	0	0	0	0	0	0	0	0	0	1	其二,珠履三千来进酒，夕阳帘外吏人稀。此时何幸神明宰，俄顷若回世事非。专邑岂滋九里润，他乡得喜万人归。循良汉传谁能似，露下天高一鹤飞。
0	0	0	0	0	0	0	0	0	0	0	1	秋夜,江南江北露华深，黄叶丹枫寄远心。一夜归人头欲白，故园犹隔万家砧。
0	0	0	0	0	0	0	0	0	0	0	1	村夜,寂寂山村夜，悠然醉倚门。月昏天有晕，风软水无痕。迹为遭谗远，身由不仕尊。敢嗟车马绝，同社自鸡豚。
0	0	0	0	0	0	0	0	0	0	0	1	其二,三湘五管地行仙，丹荔黄蕉启盛筵。金带布施苏万口，锦题传播萃千篇。才誇令子荒年谷，惠溥人间续命田。阴德耳鸣期上寿，故乡文献仰华颠。
0	0	0	0	0	0	0	0	0	0	0	1	其三,亦曾叨里选，尚忆北游年。岂料予投劾，方看尔着鞭。乡心珠海月，旅况蓟门烟。可念离居者，归程在雁先。
0	0	0	0	1	0	0	0	0	0	0	1	秋夜,中庭坐深夜，诗思与秋清。零露沾衣湿，流萤度竹明。酒杯嗟量减，烽火唤愁生。断送凄凉好，西风鼓角声。
0	0	0	0	0	0	1	0	0	0	0	0	秋夜有忆,微月下庭树，幽房寐独迟。不知何处笛，来触旧相思。银汉浮槎日，江皋解佩时。无聊在良夜，还恐梦佳期。
0	0	0	0	0	0	0	0	0	0	0	1	哭李给谏,山中愁未了，走马哭孤臣。白发随江水，青云逐塞尘。史留忠愤疏，天丧老成人。幸有绨袍在，年年渍泪新。
0	0	0	0	0	0	0	0	0	0	0	1	其六 芦菔,性质宜沙地，栽培属夏畦。熟登甘似芋，生荐脆如梨。老病消凝滞，奇功直品题。故园长尺许，青叶更堪齑。
0	0	0	0	0	0	0	0	0	0	0	1	关山月,关门挂璧月，吹角登戍楼。此时边将乐，连城倚霜钩。名王将系颈，都护欲封侯。悬弓开宝帐，置酒拥貂裘。蛮君杂座舞，羌女临觞讴。那知闺中妇，泪掩金屏秋。万户流砧思，千城落雁愁。愿将一片影，移照海西头。
0	0	0	0	0	0	0	1	0	0	0	0	游法华寺望洪泽湖,蹬道连云三百级，轩檐抱岫十余家。僧闲似讶红尘客，春尽犹开白杏花。远水无边天作岸，乱帆一散影如鸦。午钟正觉浮生梦，不羡秋乘汉使槎。
0	0	1	1	0	0	0	0	0	0	0	1	其十一,昔我居环堵，江村远甲兵。池风鱼沫出，林雨竹根萌。天阔看无尽，窗虚梦不惊。全无近市宅，唯此故园情。
1	1	0	0	0	0	0	1	0	0	0	1	端午,节序重重过，京华物物新。安排黍生角，妆点艾为神。穷巷无来客，他乡有故人。挥毫非楚些，谁与吊灵均。
1	0	0	0	0	0	0	0	0	0	0	1	翠微阁,秋山插半空，山半倚危阁。游子山下行，秦川正摇落。日暮天宇宽，西风卷云幕。
0	0	0	0	0	0	0	0	0	0	0	1	倚杖,雨脚收寒久，东风倚杖频。浪翻双鹭起，船过小鹅嗔。客饭长腰米，林居折角巾。浇山一掬泪，回首故乡春。
0	0	0	0	0	0	0	0	0	0	0	1	喜望之量移兼寄,岭海投荒日，燕台望远时。三年一消息，万里转相思。归雁先知暖，惊乌尚绕枝。湘江催发棹，预报北来期。
0	1	0	0	0	0	0	0	0	0	0	1	其二,门巷萧条昼不关，故园迢递梦中还。一年风景又如此，百岁光阴皆等閒。愧我春愁浓似酒，怜君诗骨瘦如山。微官久负匡时术，饱食能无独厚颜。
0	0	0	0	1	0	0	0	0	1	0	0	吴宫怨,白苧寒生水殿风，芙蓉花谢茱萸红。姑苏台上夕宴罢，试问君恩何处浓。馆娃歌舞年年别，宝带同心为谁结。浣沙女子解捧心，嫣然能使君王悦。人情反覆难重陈，羞向君前更效颦。转眼朱颜易消歇，问他娇宠能千春。
1	1	0	0	0	0	0	1	0	1	0	1	其二,犹忆儿童日，摊书尔独能。翻怜双白鬓，空负一青灯。对酒他乡客，将诗何处僧。别离今老大，风雨暗溪藤。
0	0	1	0	0	0	0	0	0	0	0	1	登天平山观白云泉,万木塞?岈，环岩抱秋静。澄泓中一池，导源仰幽夐。压顶累穹石，侧足折微径。略可半亩平，深隐小潭莹。酌口识清甘，烦虑豁开醒。僧窗启绝壁，远纳湖光净。腼彼支远智，属此鱼鸟性。谁与送归途，松风澹遥听。
1	0	0	0	0	0	0	1	0	0	0	1	新正赴虞途中即景,桃符犹未改朱红，才了新年客向东。春雨已回南岸草，寒云暗送北归鸿。穷人诗句心犹喜，媚世胸襟老未工。鸥鸟一如游子意，浮沈来去浪花中。
0	0	0	0	0	0	0	0	0	0	0	1	白马篇,白马行且嘶，玉勒锦障泥。扬鞭羽林郎，宿卫通金闺。一朝赴边急，转战玉关西。长戈挥白日，高旌卷彩霓。驱山填火井，累石起云梯。烽举星芒乱，弓开月影低。分符降赤勒，飞箭定渠黎。功许韩彭并，名与卫霍齐。主恩谅可报，国难讵难挤。孰甘局乡邑，门巷闭蒿藜。
0	0	0	0	0	0	0	0	0	0	0	1	答周以农（原注：平阳睦源人，号稼村。）,一灯细语煮茶香，云影霏霏满石床。万里梦魂形独在，十年诗力鬓俱苍。山空络纬悲秋雨，水落蒹葭足夜霜。未会漆园观物意，酒阑犹发次公狂。
0	0	0	1	0	0	0	0	0	0	0	1	赵南村见顾,襄平岁暮见儿归，为问饥寒为拂衣。囊解青蚨消负易，诗惊白雪和音稀。每思策蹇登君馆，却幸驱车叩我扉。满眼冰霜情独暖，夕阳残树鸟飞飞。
0	0	0	0	0	0	0	0	0	0	0	1	中秋对月,西风片雨过林塘，对月还疑在故乡。灏气平分清夜永，微云不动碧天长。持杯且共寒蟾醉，捣药何劳白兔忙。云谷故人忘世者，当年同见海生桑。
0	0	0	0	0	0	0	0	0	0	0	1	寒食客中有怀,江上闻莺禁火时，百花开尽柳依依。故园兄弟别来久，应到清明犹望归。
0	0	0	0	0	0	0	0	0	0	0	1	观涨怀欧阳文朝,自怜济世本非才，鞅掌长依楚水隈。春到故园新涨满，昔时兰桨共谁回。
0	1	0	0	0	0	0	1	0	0	0	0	昌源怀古①,牛头一星化为石，千仞棱层垂铁脊。隆隆隐隐佳气藏，列峰环拱效圭璧。玉棺何代埋云根，三朝万乘子复孙。典册辉煌照九土，岁时园庙严骏奔。轮云自古几翻覆，山灵不守松柏秃。离离荒草鬼火青，麦饭无人洒林麓。我来吊古欲雪天，梵宫金碧栖寒烟。残僧相对语寂寞，苔梅隔岭春年年。
1	0	0	0	0	0	0	0	0	0	0	1	壬子秋日客舍纪事因寄家兄,判花歌鼓殷晴雷，露叶霜枝漾酒杯。金水净穿深巷陌，玉泉浮动远楼台。可堪白鹤将秋去，又著青云入梦来。原上脊令何处所，不听游子咏南陔。
0	0	0	0	0	0	0	0	0	0	0	1	其三,日月无根去若驰，故园又见落花时。杯中绿酒不肯饮，镜里苍颜应自知。千丈新堤湖水满，五更残漏角声悲。暮年父子难乖隔，淮浦书来苦觉迟。
0	0	0	0	0	0	0	0	0	0	0	1	其二,破驿遥临放马场，两鸦飞下更苍凉。东风莫起雕鞍兴，白发欺人念故乡。
0	0	0	0	0	0	0	0	0	0	0	1	其六,眼看梅花愁更新，到头不似故园春。风前一片花飞落，节物匆匆更感人。
0	0	0	0	0	0	0	0	0	0	0	1	与郑时敏登楼把酒书二绝 其一,十里青山接郡城，危楼四望眼添明。海冥天阔乡心切，更听飞飞鸿雁声。
0	0	0	0	0	0	0	0	0	0	0	1	清远峡口寄陆孝山,三年回首岭云孤，计日江春到欲徂。万里人归经暮雨，二禺山尽接平芜。方音渐已谙啼鴃，客路犹闻唤鹧鸪。郡阁故人相见近，不禁吟兴满江湖。
0	1	0	0	0	0	0	0	0	0	0	1	乙卯上巳日修禊十刹海分韵得洒字,八年不到十刹海，泼眼春光忍抛舍。旧时燕子再来人，相逢同是悠悠者。词流老去抱冰死，犹傍宫墙作春社。倚楼烟柳断肠处，斜日苍黄乱鳞瓦。旦暮承平又一时，瓮中春色谁相假。东风作恶尘土飞，咫尺湖光不忍写。哦诗赌酒盛文物，顺时哀乐吾聊且。未死尚思来日事，故园樱笋初盈把。料量春事不如归，经天泪向苍茫洒。
0	0	0	0	0	0	0	0	0	0	0	1	与中之再登揽湘楼,乞得间身暂故乡，菜佣驵侩溷何妨。洲浮烟树横官渡，帆带晴云下碧湘。老去山川浑梦寐，秋深风日足清狂。茶瓜急忆登楼别，粤秀吴趋道共长。
0	0	1	1	0	0	0	0	0	0	0	0	次韵寄友人何瑞坛二首① 其一,故人书信报苏州，改邑虔南始拜收。青鸟翩翩烟岛去，明星灿灿夜窗浮。寄怀昆玉惭非宝，拭目池珠惊寡俦。便借秋风传半牍，直随云雁送双眸。
0	1	0	0	0	0	0	0	0	0	0	1	其二,束装晓发雪满路，云起荒山万里阴。菽水久违慈母养，绨袍还见故人心。哭怜阮籍穷途晚，赋写江淹别恨深。春满故园芳草绿，东风门外听车音。
1	1	0	0	0	0	1	0	0	0	0	1	吴明卿以再调至京值余方事家难不数数见也于其行聊以拟古歌二章赠之南冠楚音相对歔欷无复易水慷慨之致繇才气都尽耳 其一,薰风如饴昼履霜，之子何役向河梁。哀鸿摧弦离披翔，有似游子不获宁。往遘千绪结中肠，欲言未言以彷徨。浮云踟蹰鉴我伤，谁言无情不见明。连城如山拉然崩，穿墉啸莽伏豺狼。鬼车旦鸣獝猖狂，嗟嗟独留殢高堂。黄河浊流限清湘，子今胡为厌故疆。
0	0	0	0	0	0	0	1	0	0	0	1	寄妻弟郑子玉,年年留滞汉江头，华发萧萧不奈秋。梦断乡关犹是客，望穷烟水更登楼。西风鸿雁来芳信，南纪亲朋忆旧游。闻道菊松无恙在，可能归去觅菟裘。
0	0	0	0	1	0	0	0	0	0	0	1	寄子与,何言雨雪蓟门深，明日褰帷是上林。湖海弟兄馀洒泪，云霄词赋足知音。犹堪一起中原色，莫使长悬万里心。不为故人劳问讯，十年书札总浮沈。
0	0	0	0	0	0	0	0	0	0	0	1	建炎丞相成国吕忠穆公退老堂 其一,富贵功名岂易量，暂休聊洗十年忙。赤城山下林泉美，退老堂中日月长。种竹几年心未厌，栽花经日手犹香。一丘寄傲真吾事，何必怀归问故乡。
0	0	0	0	0	0	0	0	0	0	0	1	其二,喻蜀书成楚大夫，征帆万里到江湖。乡心缥缈思黄鹤，祖德风流话赤乌。问俗驻车从父老，寻山著屐共生徒。君家自有丹青笔，衰白追陪入画图。
1	0	0	0	0	0	0	0	0	0	0	1	次韵邦直中秋夜月,秋半风高天四垂，去年曾此赏清辉。素娥可爱还依旧，游子谁知尚未归。望极星辰皆北拱，兴阑乌鹊自南飞。一声水调何人唱，莫惜淋浪酒湿衣。
0	0	0	0	0	0	0	0	0	0	0	1	徐家园竹,碧阑重护小山阴，谁种淇涯绿满林。千尺云霄看凤宿，五更风雨听龙吟。寒香欲挹芳梅操，直节还通翠柏心。却忆故园栖迹处，秋来高覆草堂深。
0	0	0	0	0	0	0	0	0	0	0	1	早行,曙色来天外，征衫怯晓风。马行残月下，人在乱山中。石侧蚕丛险，烟开鸟道通。思乡心更切，前路尚飘蓬。
1	1	0	0	0	0	0	1	0	0	0	1	鹿邑署中,何事他乡客，淹留迄至今。官斋连夜雨，泽国足春阴。小院通花气，閒窗度鸟音。仙台城内有，几日废登临。
0	0	0	0	0	0	0	0	0	0	0	1	舟次南康早发,清风一棹泊南康，万里江山曙色凉。野寺起僧钟韵早，邮亭归使马蹄忙。西溪流水催舟急，南岭飞云望眼长。无限乡心关不住，且将吟兴付奚囊。
1	0	0	0	0	0	0	0	0	0	0	1	河边晓行,客路浑无定，河流不肯平。堤风乘浪峭，海月照沙明。地险何年凿，羁愁一夕生。故园千里道，空听铎铃声。
0	0	0	0	0	0	0	0	0	0	0	1	自君之出矣,自君之出矣，迢递玉关西。思君心万里，陇树晓烟迷。自君之出矣，远戍向轮台。思君望征雁，不见帛书来。
0	0	0	0	0	0	0	0	0	0	0	1	渡江,万里银涛险，千寻铁锁横。雨抛飞沫溅，风急片帆轻。破浪男儿志，思家旅客情。故乡何处是，回首暮云平。
1	1	0	0	0	0	0	0	0	0	0	1	其三,南渡年来两鬓霜，牡丹芍药但他乡。即从江水浮淮水，便上维扬向洛阳。
0	0	0	0	0	0	0	0	0	0	0	1	叶迎坡陆纡斋鲍咸吉诸君招集南庄探梅,春到江南早一分，林亭窈窕集同群。巡廊共讶溪痕活，坐石偏忻鸟语闻。几粒松风留旧腊，数椒梅意动斜曛。故园归去辛盘近，回首离情指暮云。
0	0	0	0	0	0	0	0	0	0	0	1	暮次灵川怀寄大参师舜宪副天益二乡丈 其一,天南岁晚更依依，朔雪寒云绕树飞。投馆惊看风土异，临觞怅忆故人违。情同漓水仍西注，身似春鸿向北归。想见邮亭频驻马，独吟千嶂巳斜晖。
0	0	0	0	0	0	0	0	0	0	0	1	渔梁坝登舟至浦口初闻雷饯者相贺,路当歙县境，水是浙江源。竹树知谁氏，风光似故园。峰头岚翠合，石齿浪花翻。举棹闻雷处，嘉祯感赠言。
0	0	0	0	0	0	0	0	0	0	0	1	其二,草绿连隋苑，花飞忆楚州。人閒从散帙，客至许登楼。自卜罗含宅，频移范蠡舟。看君图画意，转益故乡愁。
0	1	0	0	0	0	0	0	0	0	0	1	宿散花轩乡人索诗,野水荒洲宿散花，乡心羁思共天涯。明朝再得东风便，去住留诗属及瓜。
0	0	0	0	0	0	0	0	0	0	0	1	寄妹,燕山怅望雁南飞，客舍频年忆令晖。别久祇惊时节换，路长定讶信音稀。大罗有梦身空到，上药无成计屡非。何日故园同剪烛，七丝湘水夜深挥。
0	0	0	0	0	0	0	0	0	0	0	1	其二,捕自愁云外，来从冻雪初。体轻鸧鸹并，骨脆鹡鸰如。羹臛尝兼得，膢朐法未书。故乡无尔辈，只鲙玉鲈鱼。
0	0	0	0	0	0	0	0	1	0	0	1	绣斧西征为何辅之御史作,蜀道军容使，秋风振旅还。功成万里外，捷报五云间。电扫妖氛灭，川流战血殷。汉兵随指顾，蕃部凛威颜。晓坐辕门静，宵登剑阁閒。丹心悬海日，绣斧照江关。饮马瞿唐峡，封刀麦子山。班超桓典后，芳驾几人攀。
0	0	0	0	0	0	0	0	0	0	0	1	登金山,奇特开山老，江心一味禅。众流将到海，万顷忽擎拳。绝境宜衰病，归途憩静便。故巢心未死，又上逆风船。
0	1	0	0	0	0	0	0	0	0	0	1	秋夜黄逢一载酒见过同樊孟泰水部李伯襄吉士家伯兄明府分韵得开字,平分秋色帝城开，问月谁当载酒来。风俗故园仍芋栗，天涯今夕且尊罍。鹡鸰凄断乡心剧，鸿雁烟霄旅思哀。醉后苦吟何不就，满前珠玉若为裁。
0	0	0	0	0	0	0	0	0	0	0	1	杂感六首 其一,病卧践衰境，躬耕归故园。怒蛙号废沼，妖鵩啸荒村。里巷鱼餐薄，坊场黍酒浑。相逢欲话旧，意极转忘言。
0	0	0	0	0	0	0	0	0	0	0	1	次韵俞子文感事,我曾折桂向蟾宫，君有文华似彩虹。连蹇未酬平日愿，笑歌犹得故乡同。不才甘作耕岩叟，有志宜为结驷翁。穷达由来都似梦，几人曾是黑头公。
1	0	0	0	0	0	0	0	0	0	0	1	送友人,青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。
0	0	0	0	1	0	0	0	0	0	0	0	长安怀古,渭水桥边独倚栏，望中原是古长安。斩蛇赤帝留神剑，堕泪铜仙泣露盘。宫锦为帆天外落，霓裳成队月中看。不堪回首风尘后，北斗城荒雁塔寒。
1	1	0	0	0	0	0	0	0	0	0	1	秋夜,萍梗何时定，愁怀与夜长。新秋犹逆旅，故国似他乡。老马频嘶草，寒蛩空殷床。思归不成梦，展转及晨光。
0	0	0	0	0	0	0	0	0	0	0	1	子规,荏苒春三月，声声何处寻。艰难悲故国，激烈动归心。血染红英乱，身藏绿树深。欲归归未得，故故傍人吟。
0	0	0	0	0	0	0	0	0	0	0	1	月夜,永夜不成寐，微凉生小楼。云消沧海霁，天接故园秋。群动杳难息，清光静不流。袁宏有高咏，倾赏感邻舟。
0	0	0	0	0	0	0	0	0	0	0	1	琼花馆,闻道琼花去，空馀道观閒。祇因天上艳，不肯恋人间。每月炤虚色，江流下碧湾。故园梅树发，花耐雪中寒。
0	0	0	0	0	0	0	0	0	0	0	1	送人赴安西,上马带胡钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。
0	0	0	0	0	0	0	0	0	0	0	1	闻立亭言梅澥寄书问都中诸友音耗感而赋此,京邸驰书问友朋，老人离索想难胜。德星称瑞宁常聚，尺蠖求伸竟后兴。新雨挑灯虚五夜，故山回首隔千层。遥遥幸有知音在，尚拟携琴受广陵。
0	0	0	0	0	0	0	1	0	0	0	0	哭次儿天叙寄两弟五首其一,孤根托浅土，所赖众叶扶。斧斤日相寻，谁能不伤枯。根伤叶乃落，叶落根转孤。不知天地仁，根也真何辜。仰天天苍苍，扣地惟黄垆。有语不可道，泪下如倾珠。
0	0	0	0	0	0	0	0	0	0	0	1	灵岩寺① 其二,一麾邂逅得东秦，忆别家山六度春。何意眼看毛竹洞，主人仍是故乡人。
0	0	0	0	0	0	0	0	0	0	0	1	题桃花春禽,飘泊东南春巳去，孤帆未足三江路。风涛暂泊钱塘潮，云雾遥看富阳树。寻芳南屏来何迟，春花落尽无残枝。湖上浮鸥背我去，岩畔枯梅犹自奇。王君驰图开素封，黄鹂紫燕桃花红。似伤晚风娇不语，应识春色来相从。故园花鸟偏怜余，三载干戈未有书。捲图还之空叹息，陶家兰柳今何如。
0	0	0	0	0	0	0	1	0	0	0	1	边城客思,客里厌芳尘，凄凉又问津。向南人去远，归北马嘶频。野水荒城暮，孤舟海树春。故乡非久别，已觉鬓毛新。
0	1	0	0	0	0	0	0	0	0	0	0	广陵邗沟怀古,不尽邗沟水，微茫日夜流。潮连扬子渡，烟接海门秋。树影浮荒堞，蝉声到客舟。兴亡无限意，落木共悠悠。
0	0	0	0	0	1	0	0	0	0	0	1	其十八,故乡蛇豕满柴荆，异域风尘叹此生。至竟迂狂成濩落，可怜天地一浮萍。
1	0	0	0	0	0	0	0	0	0	0	1	题苍梧馆示二三朋僚,炎地无节候，雨馀风暂凉。就明安竹几，避湿置绳床。暗蝠惊荒墅，孤萤入废房。同来人语少，应只是思乡。
0	0	0	0	0	0	0	0	0	0	0	1	夜宿,下马邮亭已夕阳，倦行偏讶去程长。雪侵官道埋僵柳，火入荒园烧宿桑。枣子酒香愁易醉，豆儿饭滑惬初尝。藜床苇席风如水，清梦何因达故乡。
0	0	0	0	0	0	0	0	0	0	0	1	次韵奉和泰泉先生喜惟和授行人,汉庭射策早知名，通籍金门委佩行。使节远从衔诏去，主恩先慰望乡情。尧封万里輶轩近，禹甸千山櫑具明。想见出关家庆日，路旁应认弃繻生。
0	0	0	0	0	0	0	1	0	0	0	1	秋日自遣,寥落江城暮，秋风处处同。一官三峡外，数口万山中。贫贱差时辈，飘零任转蓬。故园归未得，目断信陵东。
0	0	0	0	0	0	0	0	0	0	0	1	游鸣山寺徐一之兄弟载酒即席和其韵,惰归春力不胜驱，风雨尚愁人掺裾。掠尽残红前日树，催还新绿去年畬。相将兴尽随花屧，赖有朋来载酒车。但得从今身尚健，吾乡风物胜匡庐。
0	0	0	0	0	0	0	0	0	0	0	1	新亭①,满目江山异洛阳，北人怀土泪千行。不如亡国中书令，归老新亭是故乡。
0	0	0	0	0	0	0	0	0	0	0	1	花朝同高望公璩子弟赋,江城一月犹寒色，雨暗苔痕春半过。小燕有情怜旧垒，轻红何意窅高萝。独临野水怀人远，静对青山战鼓多。一往闲情重花节，故园芳草奈愁何。
0	1	0	0	0	0	0	0	0	1	0	1	其二,春事遽如许，劳人浑不知。柳垂山阙处，花发雨来时。薄宦祗憔悴，故园成别离。多情睇啼鸟，独与寸心违。
0	0	0	0	0	0	0	0	0	0	0	1	寄朱鸿胪在明,长安车马逐芳菲，可向天涯叹滞违。名就不嫌方朔醉，官贫肯学曼容归。青山是处江南色，白雪从他蓟北飞。若问故人丘壑事，于今战后颇能肥。
0	0	0	0	0	0	0	0	0	0	0	1	采莲曲,南湖采莲女，日日南湖归。浅渚莲子满，深潭荷叶稀。荡桨娇无力，水溅越罗衣。无心却回棹，贪看鸳鸯飞。
0	1	0	0	0	0	0	0	0	0	0	1	将发阻雨,前日风相款，今朝雨特留。平生故乡意，欲去更悠悠。
0	0	0	0	0	0	0	0	0	0	0	1	汉边思 其一,汉军屯句注，边马渡阴山。羽书飞上郡，烽火达萧关。
0	1	0	0	0	0	0	0	0	0	0	1	闰九月九日登高有感,隔霜云叶绕天愁，闰节重来续旧游。赋客岂辞聊暇日，楚人无奈剩悲秋。寒萸实老犹薰佩，晚菊香残不占瓯。怅忆故园归信断，渚鸿川鲤两悠悠。
0	0	0	0	1	1	0	1	0	0	0	1	寄李子将,几回良会几离忧，今日离忧一倍愁。见弃渐知年老大，思归方悟世迁流。久无过客空罗雀，忽有机心不下鸥。独忆故人新得意，海门风雨看龙舟。
0	0	0	0	0	0	0	0	0	0	0	1	游大仙岩，复题寺壁,远望峰峦画本张，钟声迢递度禅堂。一溪沙石晴波洁，半岭松杉午气凉。云里僧归衣带湿，花间客过屐生香。重来胜地酣凭眺，扫壁寻诗兴更狂。
0	0	0	0	0	0	0	0	0	0	0	1	秋夜听任郎中琴,十指宫商膝上秋，七条丝动雨修修。空堂半夜孤灯冷，弹著乡心欲白头。
1	0	0	0	0	0	0	0	0	0	0	1	其七,念当首往路，千里邈已临。丝竹发高堂，听我双龙吟。泠泠江汉流，浮云寒以阴。长风激羽翼，严霜摧北林。慷慨有馀悲，新声怆人心。游子失相视，征夫泪不任。中曲一俛仰，从此无知音。故乡一尊酒，愿言常酌斟。徘徊恋景光，忽为辰与参。来者自非昔，去者自非今。
1	0	0	0	0	0	0	0	0	0	0	0	哭王用和郎中（名恺姑孰人）,苗顽迷逆顺，草窃陷忠贤。寂寞金华省，凋零绿水莲。有儿同死难，无路得生旋。建业南城外，伤心指墓田。
1	0	0	0	0	0	0	0	0	0	0	1	客有谈及家林者偶成,八月秋高露气凉，悲时感物倍思乡。白头倦值文渊阁，清梦频归学士庄。椰壳脂凝将减水，榔胎子出正分房。尚方珍馔经尝遍，却忆家林野味长。
0	0	0	0	0	0	0	0	0	0	0	1	其二,百花潭水即沧浪，中有松柏参天长。比屋豪华固难数，人生会合安可常。素知贱子甘贫贱，自笑狂夫老更狂。会是排风有毛质，托身白云还故乡。
0	0	0	0	0	0	0	0	0	0	0	1	杏村牧笛,杏村一径绕湖西，牧子閒将短笛吹。颠倒自骑黄犊背，参差巧弄绿杨枝。花阴响动风来处，楼外人听日落时。忆昔雨中曾问酒，谩劳指点与人知。
0	0	0	0	0	0	0	0	0	0	0	1	云山,京洛云山外，音书静不来。神交作赋客，力尽望乡台。衰疾江边卧，亲朋日暮回。白鸥元水宿，何事有馀哀。
0	0	0	0	0	0	0	0	0	0	0	1	甲午江行,百川无敌大江流，不与人间洗旧雠。残虏自缘他国废，诸公空负百年忧。边寒战马全装铁，波阔征船半起楼。一举尽收关洛旧，不知销得几分愁。
0	1	0	0	0	0	0	0	0	0	0	0	咏西施,浣纱白石上，本住越溪滨。一入吴王苑，遂为倾国人。春华娇艳质，秋水助精神。寄谢东邻女，双蛾莫效颦。
1	1	0	0	0	0	0	0	0	0	0	1	人日喜晴次蒲汀韵,人日旧京云日丽，钟山龙气郁开祥。腐儒推枕病忽去，野老占年喜欲狂。即起户帘通紫燕，早闻宫树啭黄鸯。多情杜甫缘何事，解道他乡胜故乡。
0	0	0	0	0	0	0	0	0	0	0	1	浣溪沙·余自客金阊，五见岁华矣。每以小词纪之。丙午岁不尽夕，闻箫鼓声，不寐。明日感占此解,一片吴坊叠鼓音。椒盘无味酒慵斟。玉梅红袅鬓边簪。别袖漫沾沧海泪，扁舟不系故园心。风帘残烛独沈吟。
0	0	0	0	0	0	0	0	0	0	0	1	送僧归破山寺,万里指吴山，高秋杖锡还。别来双阙老，归去片云闲。师在有无外，我婴尘土间。居然本相别，不要惨离颜。
1	0	0	0	0	0	0	0	0	0	0	1	经七里龙,长溪若银汉，界此千万山。曲折非禹凿，自成天地间。飞奔入沧海，东流杳无还。怒势逐滩转，一程凡几湾。石角尽齿齿，水声复潺潺。舟行毛发竦，易伤游子颜。客途孰云乐，视此知险艰。
0	0	0	0	0	1	0	0	0	0	0	1	新年,夜月江声舣战船，故园柳色动新年。想因儿喜闭门坐，每有使来无信传。多病嘉鱼未能食，少眠得句忘题笺。琼楼高爽萦心曲，独倚东风望碧天。
0	0	0	0	0	0	0	0	0	0	0	1	其二,故乡风物好，及尔客归时。芳草兰陵镇，丹枫太伯祠。海云盘鹤影，湖雨长莼丝。若问生涯事，扁舟任所之。
0	1	0	0	0	0	0	0	0	0	0	0	癸卯正月七日燕馆得王子梅张仲远书追赋一律示仲远兼寄子梅,客中人日思冥冥，取次诗函眼忽青。细数旧游如断梦，几多知己又晨星。杂花三月江南路，名士千秋历下亭。自笑敝裘何所事，乘桴吾道在沧溟。
0	0	0	0	0	0	0	0	0	0	0	1	谋归慰母，喜而成句,故乡归路不须愁，北去长江皆顺流。好挂双帆渡湘浦，恰逢三月下扬州。草堂久别贫犹在，桐圃全荒闲更修。且喜慈亲能强饭，海鱼正贱梦初收。
0	0	0	0	0	0	0	0	0	0	0	1	登恒山,巍巍北岳上难跻，俯视群山蚁垤低。默相皇朝敷政化，圣灵万古与天齐。
0	0	0	0	1	0	1	0	0	0	0	1	对月书感 其一,明月出沧海，我家沧海东。独怜今夜见，犹与故乡同。丧乱山河改，流亡邑里空。相思祗垂泪，顾影愧归鸿。
0	0	0	0	0	0	0	0	0	0	0	1	其七,奉诏修书白玉堂，朝朝骑马傍宫墙。闸河东畔垂杨柳，时有莺声似故乡。
1	1	0	0	1	0	0	0	0	0	0	1	寄焦山成老高邮滋老,他乡卧病白头翁，孤愤犹存涕泪中。竹叶有阴唯待月，莲花自殒不须风。明朝白帝行商令，何日黄麾入汉宫。一死等閒无足惜，道人第一莫谈空。
0	0	0	0	0	0	0	0	0	0	0	1	东平思王墓（瓠山）,东平几驿是咸阳，松柏依然指故乡。帝子不须还怅望，汉家陵阙久凄凉。
0	0	0	0	0	0	0	0	0	0	0	1	仲冬赴澳 其一,岭外朔风起，飒飒吹我裳。仰天见浮云，将无来故乡。故乡隔万里，北雁无南翔。乡书阻逾时，伫立心徬徨。久客复行役，云水渺相望。前路何须问，风波感慨长。
0	0	0	0	0	0	0	0	0	0	0	1	卧病,竟日还欹枕，秋风动客歌。青山愁处远，白发病来多。生计只书卷，故园空薜萝。时时问双鲤，欲寄洞庭波。
0	0	0	0	0	0	0	0	0	0	0	1	早晴新大楼上远望,一雨新晴万卉蕃，凉生襟袖寂无喧。天山南北都开朗，独倚高楼望故园。
0	0	0	0	0	0	0	0	0	0	0	1	丹阳道中寄友生,烟树绿微微，春流浸竹扉。短蓑携稚去，孤艇载鱼归。海俗芦编室，村娃练束衣。旧栽奴橘老，新刈女桑肥。锦鲤冲风掷，丝禽掠浪飞。短亭幽径入，陈庙数峰围。地废金牛暗，陵荒石兽稀。思君同一望，帆上怨馀晖。
0	0	0	0	0	0	0	0	0	0	0	1	有怀汉老弟 其一,先自无聊懒出门，南坡一到一思君。松筠俱是栽培力，亭榭无非卜筑勤。本约暮年栖息共，岂期中道死生分。风前试数当时雁，一雁今归何处云。
0	0	0	0	0	0	0	0	0	0	0	1	惠州除夕立春寄蘧非,苍辂迎郊日，辛盘饯腊辰。暖生堤外树，晴飏陌头尘。花信山桃落，风光涧草新。林禽翻翠羽，江吹起青蘋。气候殊吾土，羁栖隔故人。五羊遥忆汝，万里各孤身。廨舍疏灯夕，琴书旅况贫。客愁销贝叶，乡字断文鳞。归讣沧洲近，交情白首真。相期红药畔，婪尾送残春。
0	0	0	0	0	0	0	0	0	0	0	1	吴中,故乡别久语音讹，喜听吴音入棹歌。万里归来心未稳，夜阑犹梦过关河。
0	0	0	0	0	0	0	0	0	0	0	1	临江趋陆过瑞州马上晴望,舍舟萧水驿程催，遥望西筠霁色开。一片乡心几行泪，楚天无数雁飞来。
1	1	0	0	0	0	0	0	0	0	0	1	挽李山甫教授,避乱山中白发垂，近闻访旧入城池。芦花月淡人无处，桂子风凉雁过时。旅衬回程扶道左，举家迎哭向溪湄。他乡莫恨相知少，自有门生奠酒卮。
0	0	0	0	0	0	0	0	0	0	0	1	不见梅再用来字韵,旧岁将除新岁来，梅花长是雪毰堆。如何此日三州路，不见寒葩一树开。野水风烟迷惨澹，故园霜月想徘徊。夜窗却恐劳幽梦，速把新诗取次栽。
0	0	0	0	0	0	0	0	0	0	0	1	其二,摇摇旅梦向谁家，暖艳寒香为忆花。雪后尚怜姿绰约，风前仍爱舞欹斜。若为折去宜簪帽，忽漫拈来讶剪纱。自笑故园看亦得，独骑羸马客京华。
0	0	0	0	0	0	0	0	1	0	0	1	和西涯新搆园亭韵二绝 其一,独乐园深引趣长，江南有地亦宜桑。素衣不怕淄尘染，京洛相忘即故乡。
0	0	0	0	0	0	0	0	0	0	0	1	其三,清边知有志，慷慨赴戎行。沙碛行荒塞，风云控朔方。角弓弯汉月，铁骑猎边霜。万里狼烽靖，归来凯奏长。
0	1	0	0	0	0	0	0	0	0	0	1	又得潮字,岁序何磅礴，宦情转寂寥。相逢不醉饮，其奈此良宵。夜筑当风壮，春灯带月骄。乡心与羁思，同入大江潮。
1	0	0	0	1	0	0	0	0	0	0	1	其二,西风一夜动关山，秋意萧森入梦间。雁阵不冲愁思断，砧声偏与客情关。故园黄菊催归兴，老圃丹枫映醉颜。脩竹苦遭窗外雨，朝来也作泪痕斑。
0	0	0	0	0	1	0	0	0	0	0	0	访南村不遇题寓斋壁,故人卜居处，门对碧海间。海上无心云，送我来扣关。应门僮仆静，晴日栖檐端。照见读书室，隙风乱尘编。炉香寂不发，庭树寒自妍。思君在何许，窈窕西樵山。云峰七十二，峰峰落飞泉。遥知客中意，拟谢区中缘。闻当诘朝还，一夕剧十年。且复拂君床，遣梦相留连。
1	0	0	0	0	0	0	0	0	0	0	1	早发禄丰驿,驿楼灯火见西屯，使者出门人语喧。天寒马渡此溪水，月落鸡鸣何处村。六诏山川皆郡县，百年身世任乾坤。若为看见梅花树，忽乱乡愁入故园。
0	0	0	0	0	0	0	0	0	0	0	1	雪后，归南村道中作,偶出耽清赏，巾车趁雪还。溪痕迷野渡，日色辨前山。斜径孤樵晚，高枝并鸟闲。欲投烟际宿，荆户未昏关。
0	0	1	1	0	0	0	0	0	0	0	1	秋兴 其三,丹梯万仞倚天回，忆踏梁王古吹台。三楚南连嵩岳迥，五云西接太行来。且看词赋悬霄壤，莫叹邹枚尽草莱。一别故园惊岁暮，黄花白酒向谁开。
0	0	0	0	0	0	0	0	0	0	0	1	盘山西涧晤王兰谷因寄续云升,晤对王郎西涧边，说君高度迈前贤。展禽自以和光贵，季札今经博物传。白首望乡尝独立，青春当酒亦争先。盐车有马空皮骨，谁恤风尘五十年。
0	0	0	0	0	0	0	0	0	0	0	1	七夕书怀,月临南斗夜生凉，见月令人忆故乡。碧海青鸾空有信，银河乌鹊竟无梁。二千里外双星会，十二时中九曲肠。自笑白头甘守拙，错将工巧擅文章。
0	0	0	0	0	0	0	0	0	0	0	1	商丘道中,行藏真造次，南北道空长。万里今歧路，千家古战场。青磷照落日，白骨伴垂杨。残角孤城外，乡心正渺茫。
0	1	0	0	0	0	0	0	0	0	0	1	悲武昌,武昌兵甲雄天下，王孙节制何为者。白马将军飞渡江，壮士弯弓不敢射。王船未过鹦鹉洲，红旂已簇黄鹤楼。美人散走东南道，一丝杨柳千丝愁。战鬼衔冤夜深哭，王孙独在淮南宿。淮南美酒不论钱，老兵犹唱河西曲。九江昨夜羽书传，九江太守愁心悬。焉得将书报天子，哀哉不识颜平原。
0	0	0	0	0	0	0	0	0	0	0	1	天寒,树头谡谡风声来，木叶已尽吹黄埃。是时霜飞万瓦白，晓雾欲破晨光开。严天禦寒惟酒可，急唤江南鹦鹉杯。一杯未尽醉色起，红入两颊惊春回。惟愁见守不少贷，酒力未解还相催。遥瞻浮云蔽北极，故乡何在心悠哉。茂陵先帝傥见梦，敢不奏记通天台。
0	0	0	0	0	0	0	0	0	0	0	1	雨中用进退格,秋来天气半晴阴，块坐山窗一欠伸。欲睡却思妨官业，怕吟惟恐动乡心。远书难准衣仍薄，清俸无多橐惯贫。个种关情畦稻熟，雨宜时降不宜霪。
0	0	0	0	0	0	0	0	0	0	0	1	送林毅寄彭万里参政,闻君作宦山西去，为我持书问故人。青社部符藩屏重，黑头当轴宠光新。中原几载无狼虎，大野清时识凤麟。同侍禁闱今远别，鹧鸪啼杀上林春。
0	0	0	0	0	0	0	0	0	0	0	1	听客谈中华时事感赋,闻道中原逐鹿忙，连天烽火起萧墙。乍收铁道为官业，忽报城都作战场。倡首何人除弊政，倾心举国立新章。兴衰毕竟因时异，眼看曼殊国祚亡。
0	1	0	0	0	0	0	0	0	0	0	1	挽南铨正郎王文水,北地风高旅雁哀，故乡千里讣音来。百年文武协三德，念载行藏付一坏。魏阙羁臣残骨在，天涯姻友梦魂回。怅余凭吊知何日，极目乡关漫自猜。
0	0	0	0	0	0	0	0	0	0	0	1	和刘益洲训导见惠诗韵,五年奔走客中忙，长想诗筒翰墨香。老我日添头发白，故园秋负菊花黄。劳生自笑乌三绕，餋拙还同龟六藏。何日相过溪竹外，款陪尊酒到斜阳。
0	0	0	0	0	0	1	0	0	0	0	1	月夜有怀同志,谁家羌笛暗飞声，越海城头片月明。邻杵不堪霜下听，塞鸿偏向夜中鸣。故人久近沧波远，明镜愁看白发生。几度相思孤枕梦，满庭风月不胜情。
0	0	0	0	0	0	0	0	0	0	0	1	萤,芳草春魂化，空床夜色深。能将明自照，不与月同沉。冤染三年血，愁添万里心。似闻新战垒，燐火泣天阴。
0	0	0	0	0	0	0	0	0	0	0	1	宿姑孰,作客休嗟滞，浮生合自劳。蘋花一枕对，芦荻片帆高。生计存书史，乡心寄酒槽。夜来寒不禁，换却旧绨袍。
0	0	0	0	0	0	0	0	0	0	0	1	游陕西登太行山感赋,陕城形势天下雄，河流滚滚与天通。巍楼翼翼崤函关，时有舟楫泛其中。北望太行势崇隆，千里叠巘望不穷，九秋万里起长风。城头苍翠极太空，县衙池沼倚高墉。河声岳色自雄濛，朝晖夕霭应接同。老夫七十意与浓，东望崤函汉关封。西顾桃林秦塞空，喟叹河山心有忡。
0	0	0	0	0	0	0	0	0	0	0	1	百日假满,心中久有归田计，身上都无济世才。长告初从百日满，故乡元约一年回。马辞辕下头高举，鹤出笼中翅大开。但拂衣行莫回顾，的无官职趁人来。
0	0	0	0	0	0	0	0	0	0	0	1	其三,花称乡心酒半酣，老人安稳住江南。阶前半亩方池水，便是延年古菊潭。
0	0	0	0	1	1	0	0	0	0	0	1	其二,归来卧病掩柴扉，潦倒杯前旧事稀。风物故乡逾自惜，谁令霜露独侵衣。
0	0	0	0	0	0	0	0	0	0	0	1	凉州曲二首 其一,关山万里远征人，一望关山泪满巾。青海戍头空有月，黄沙碛里本无春。
0	1	0	0	0	0	1	0	0	1	0	1	哭漳州蔡温老秀才,交游气概如君少，患难扶持及我多。万里相思魂往返，一书报死泪滂沲。文场决策终难必，旅馆捐躯可奈何。犹得有儿传素业，几时归葬旧山坡。
1	0	0	0	0	0	0	0	0	0	0	0	春怨,扫地待花落，惜花轻著尘。游人少春恋，踏去却寻春。
0	0	0	0	0	0	0	0	0	0	0	1	怀王羽左,啼罢荒鸡漠漠天，隔河高柳数枝烟。野多客梦云迷岸，抛乱乡心雁满田。落叶染霜愁短鬓，冻帆含雨怨残年。滔滔渐觉江河下，今日交情忆汝贤。
0	0	1	0	1	0	0	1	0	1	0	0	次昙师见寄韵,高吟寄天末，寒茧曳孤篁。烱若双明珠，九渊安可藏。出户见明月，流光入中堂。载弹绿绮琴，匡坐白云床。寥寥太古调，谁论虞与唐。知音谅非远，我心自忧惶。挑灯耿无寐，清泪洒淋浪。赖有一瓢酒，慰兹离别肠。
0	0	0	0	0	0	0	0	0	0	0	1	云溪驿,云溪驿里经过处，六七年间两度行。风土不殊初到日，雨墙难认旧题名。异方见月思乡县，远客逢秋念友生。明日巴陵江上酒，弟兄相对不胜情。
0	0	0	0	0	0	0	0	0	0	0	1	题尘外堂,故园重到豁尘襟，桃李成蹊竹坞深。三径频来无俗客，五更唤起有鸣禽。溪光山影常遮眼，酒盏茶瓯独挂心。尘外莫言无一事，苔痕扫尽复相侵。
0	0	0	0	0	0	0	0	0	0	0	1	与王壬秋夜话,清磬飞檐下五更，湘天归梦续前盟。十年旧服缁尘在，一夜深谈白发生。酒影苍茫照湖月，诗情凄楚入边声。故园聚散初何定，正苦关山未息兵。
0	0	0	0	0	0	0	0	0	0	0	1	其五,岁晚空山候，孤灯坐夜深。一声天外雁，惊断故园心。
1	0	0	0	0	0	0	0	0	0	0	1	春怨,长信多春草，愁中次第生。君王行不到，渐与玉阶平。
1	0	0	0	0	0	0	0	0	0	0	1	其二十五,惊禽营颗粒，飞飞集邱隅。游子困行役，十年落江湖。煌煌秦与洛，运转天下枢。启明曜东汉，万足争奔趋。岂无爪距力，逐利如孙吴。得失昧前料，青云间泥涂。天命有厚薄，定分不可踰。归来北山下，俛仰收桑榆。
1	1	0	0	0	0	0	0	0	0	0	1	游园,为客他乡远，游园新兴长。畦蔬盈嫩翠，林橘吐微黄。
0	0	0	0	0	0	0	0	0	0	0	1	其二,岸岸栽桑梓，村村足稻粱。近山民病虎，入郭吏如商。作客非怀土，思亲故望乡。近途羸马在，犹得涉冰霜。
0	1	0	0	0	0	0	0	0	0	0	1	玉泉庵次夜怀,灯影凄然照客杯，黄昏醉罢漏频催。故乡南去三千里，不信如何梦到来。
0	1	1	1	0	0	0	0	0	0	0	0	寄友客北都,高卧沧洲惊岁晚，幽栖白画自闲情。山中麋鹿逢人惯，树底鸥凫戏浪轻。修竹苍苍风阁倚，浮云片片野堂明。故人冀北伤千里，忽听关河朔雁声。
0	0	0	0	0	0	1	0	0	0	0	0	寄仁甫,篁木翳深岭，独行千嶂间。溪山正奇绝，霖潦倦跻攀。闻子渡前壑，日暮临河还。相思阻幽梦，一夜雨潺湲。
0	0	0	0	0	0	0	0	0	0	0	1	游武夷山二首 其一,一溪秋水碧溶溶，逆掉扁舟溯晚风。卧看峰峦耸奇势，心疑造化炫殊功。宾云曲断笙箫远，机石苔荒组织空。仙理冥冥难究诘，抽簪归隐羡刘公。
0	0	0	0	0	0	0	1	0	0	0	0	杜鹃,蜀帝何年魄，千春化杜鹃。不如归去语，亦自古来传。月树啼方急，山房客未眠。还将口中血，滴向野花鲜。
0	0	0	0	0	0	0	1	0	0	0	1	其三,昨夜分明梦到家，飘飖依旧客天涯。故园门掩东风老，无限杜鹃啼落花。
1	0	0	0	0	0	0	0	0	0	0	1	春晚游宝云寺,繁杏青犹小，幽花落更香。目随云雨断，恨与水风长。蚁子何缘斗，蜂儿有底忙。山人能弃世，游子不思乡。
1	0	0	0	0	0	0	0	0	0	0	1	旅兴,莫奏思归引，羁情不可当。翻书飞湿晕，弹剑落秋光。宿雨残晨霤，新寒起夜堂。独怜游子鬓，今复点吴霜。
0	0	0	0	0	0	0	0	0	0	0	1	由邳州入房村,层冰两岸戏龙鳞，先放河心一道春。借问驿船行得未，南京杨柳待归人。
0	0	0	0	0	0	0	0	0	0	0	1	寄家,蓟云朔雪映征衣，夜夜故园入梦思。书剑飘零浑未定，今年犹见雁南飞。
0	0	1	0	0	0	0	1	0	0	0	1	巴东峡,晚泊孤舟春水生，远滩双棹片帆轻。消魂一觉乡心梦，卧听四山风雨声。
0	0	0	0	0	0	0	0	0	0	0	1	杜鹃问答二首 其一,昔南使粤北防秋，闻汝啼声悔远游。我忆故乡归久矣，君归未得使人愁。
0	1	0	0	0	0	0	0	0	0	0	0	病中郑南村至,病身如鹤寄枯林，浮世无人识此心。不是君来相问讯，四檐风雨入呻吟。
0	0	0	0	0	1	0	1	0	0	0	0	幽闺,幽闺有美人，终宵抱长叹。念彼远征客，风露如许寒。耿耿不成寐，怅然理哀弹。离鸾韵纤指，曲终泪阑杆。
0	0	0	0	0	0	0	0	1	0	0	1	游京城西山三首 其一,赏心多与宦情违，三载来游一日归。树下杯行殊草草，水边人去更依依。郊原却略青骢度，天水苍茫白鸟飞。回首青山应笑我，漫将尘土涴苔衣。
0	0	0	0	0	0	0	0	0	0	0	1	问菊问竹各二首 其一,试问故园菊，今年竟若何。想经秋雨后，零落旧枝柯。
1	0	0	0	0	0	0	0	0	0	0	1	其三,水落淮天蟹子肥，三年游子片帆归。东坡?稏黄云满，试傍林椒振客衣。
1	1	0	0	1	0	1	0	0	0	0	1	生查子　 集句,他乡别故人，拭泪攀杨柳。此物最相思，皎皎当窗牗。留取作秋香，出入君怀袖。万里故园心，天地同长久。
1	1	0	0	0	0	0	0	0	0	0	1	玉河堤畔闻歌,一曲新声起凤楼，他乡明月易生愁。凉风袅袅吹难去，并作寒波出御沟。
1	0	0	0	0	0	0	0	0	0	0	1	其二,北风吹我襟，望子不得见。跂立恨足短，泪落迸如霰。草树摇寒凉，二曜急流电。游子在路岐，襦薄马悲颤。未明戒先驱，薄暮苦后殿。空谷多松柏，念此步不进。
0	0	0	0	0	0	0	1	0	0	0	0	登北固山木末楼寻高南阜题壁,危磴攀萝上，来登木末楼。帆随孤鸟去，云共大江流。霸业余残碣，高踪感旧游。摩挲题壁字，慷慨为谁留。
0	0	0	0	0	0	0	0	0	0	0	1	送郑判官,东楚吴山驿树微，轺车衔命奉恩辉。英僚携出新丰酒，半道遥看骢马归。
0	1	0	0	0	0	0	0	0	0	0	0	浣溪沙 闺思,一缕乌云散篆香。雨丝红泪破残妆。沉吟长自送斜阳。烟袅袅升迟宝鼎，雨濛濛过冻银床。不堪人去日添长。
1	1	0	0	0	0	0	0	0	0	0	1	客中元日,金鸡唱尽晓钟天，元日他乡倍可怜。隔岁总成虚度月，今朝重数未归年。梅花香煖开官阁，蓝尾杯深醉客筵。谁道故园东望远，春风万里蚤回旋。
0	0	0	0	0	0	0	0	0	0	0	1	塞下曲,朔北寒风起，春来雪作花。黄云愁陇水，白骨怨边沙。柳暗边尘暮，营空塞日斜。故园芳草绿，客梦几还家。
0	0	0	0	0	0	0	0	0	0	0	1	春日登五羊城楼眺望因寄溪上友人,翩翩归雁过扶胥，独客登楼俯大虚。涨海波声天外尽，平原烟色柳中疏。浮云越巂千峰迥，霸气秦关万里馀。却忆故人南海上，相将骑鹿访茅庐。
0	0	0	0	0	0	0	0	0	0	0	1	景丹,领兵赴难共成名，良为吾来事可成。终把故乡旌异赏，肯令衣锦向宵行。
0	0	0	0	1	0	0	0	0	0	0	0	邺中怀古,漳河清浊太行东，此地曾闻霸业隆。川岳无心悲鼓角，丘原何处问英雄。斗鸡阅马兴亡外，冰井铜台涕泪中。独有窣波云表立，铃音独语向西风。
0	1	0	0	0	0	0	0	0	0	0	1	巳亥上元夜有感,夜堂春酒十年前，白发朱颜笑语传。孤露馀哀双袖湿，凄凉无寐一灯悬。长街未尽人犹走，急雪初晴月正圆。身在故乡悲感集，他时今夕况幽燕。
0	0	0	0	0	0	0	0	0	0	0	1	挽南昌李良卿夫妇（襄府纪善祈之父二首） 其一,早客西江外，鼋山竟未归。望迷先垄远，梦与故乡违。鹤化悲秋月，牛眠对落晖。欲题高士传，抚卷重歔欷。
0	0	0	0	0	0	0	0	0	0	0	1	蔗林,梦回夜半候鸡声，时听舟人问水程。明发扬舲过百里，好山却看故乡青。
0	0	0	1	0	0	0	0	0	0	0	1	游径山,云里五峰还紫翠，空中一径转微茫。黄花渐报重阳节，白社遥寻古道场。精舍更宜留谢客，元都何必讶刘郎。高僧趺化千秋寺，独有灵鸡冢树苍。
0	0	0	0	0	0	0	0	0	0	0	1	喜又微侄自南昌归,共客洪州幕，回头十五年。未成宗炳卧，各有尚平牵。身健贫何碍，吟深句必传。故乡稀酒伴，日日望归船。
0	0	1	0	0	0	0	0	0	0	0	1	西昌九日,重阳无地不登台，万里西风送雁来。荷叶尚馀南国色，菊花不似故园开。苏卿履谢人何处，徐稚亭孤榻已灰。千载凭高徒记忆，好将生事问金罍。
1	0	0	0	0	0	0	0	0	0	0	1	鸣雁篇,雁鸣嘹唳穿云飞，秋风吹老黄芦枝。江南江北九月时，水田菰米食可肥。平沙漠漠罗网稀，年年饮啄忘祸机。南天月色无光晖，孤鸿行断摧翅垂。翩翩不下洲渚非，思乡旅客情依依。几回缄书烦寄之，雁双欲来胡不来，今年与客同春归。
0	0	0	0	0	0	0	0	0	0	0	1	日出洞庭湖,日出洞庭湖，苍茫坼楚吴。星河随夜去，云梦入天无。晓色非南海，乡心比具区。秋帆向沅浦，犹恐失东隅。
1	1	0	0	0	0	0	0	0	0	0	1	寄怀林霞岩参军,宦海每生感，烟波一暮愁。寒湍子陵濑，秋雨契公楼。亲老余衰鬓，家贫赋远游。他乡残梦隔，冷月照江州。
0	0	0	0	0	0	0	0	0	0	0	1	次韵知郡登高言怀,莫向天涯说故乡，人身不似雁随阳。黄花满手空佳节，千里有怀如寸肠。为许功名酬圣代，不须愁绪付瑶觞。男儿不是闺中物，生则桑弧射四方。
0	0	0	0	0	1	0	0	0	0	0	1	元日述怀,客署闲花事，乡心醉柳条。闭门春草长，高枕白云骄。牛马呼仍在，鹍鹏路已遥。有田堪种米，罄折笑前朝。
0	0	0	0	0	0	0	0	0	1	0	1	闺怨,闺中少妇不曾愁，春日凝妆上翠楼。忽见陌头杨柳色，悔教夫婿觅封侯。
0	1	0	0	0	0	0	0	0	0	0	1	西塞山闻雁,西塞山前景，烟霞画里成。一声秋雁度，万里故园情。去去征途远，悠悠江水清。商风吹落日，离思此中生。
0	0	0	0	0	0	0	1	0	0	0	1	寄远曲 其三,辛苦长安客，栖栖叹此行。故乡空自阻，逆旅亦何营。取友防轻薄，持躬问老成。寄言百君子，努力事身名。
0	0	0	0	0	0	0	1	0	0	0	1	塞下感怀,塞下闲为客，乡心岂易安。程涂过万里，身事尚孤寒。竟日风沙急，临秋草木残。何年方致主，时拂剑尘看。
0	0	0	0	0	0	0	0	0	1	0	1	怀友,故人多没别离间，年少惟君尚未还。雨歇听莺逢楚驿，花飞立马别吴关。客愁萧瑟淮南叶，乡思苍茫海上山。何日高楼重买醉，尊前舞剑笑朱颜。
0	0	0	0	0	1	0	0	0	0	0	0	苏小小墓,疏林落叶乱孤村，芳草萋萋满墓门。惆怅美人今不见，寒鸦栖尽又黄昏。
1	1	0	0	0	0	0	0	0	0	0	1	其三,藤梧秋尽瘴云黄，铜鼓天边归旐长。远愧木兰身手健，替耶征战在他乡。
0	0	0	0	0	0	0	0	0	0	0	1	寄侯将军塞上,白苇黄榆玉塞秋，将军新试锦貂裘。莲花吐剑军声壮，明月惊弦敌骑愁。画地常开风后阵，解鞍独饮月支头。班生故是文章裔，投笔如今号虎侯。
0	0	0	0	0	0	0	0	0	0	0	1	登石室山,夙昔志幽寻，閒来即登历。天清海上秋，木落林间夕。琴樽集华缨，歌吟坐台石。醉归觅前途，暝岩起寒色。
0	0	0	0	0	0	0	0	0	0	0	1	元夕寄故乡诸友八首 其一,故乡千里隔关河，好景年年客里过。又见元宵春一度，红灯几点月明多。
0	0	0	0	0	0	0	0	0	0	0	1	其四十四,望望东武城，树上城门高。近城但见树，夹郭青葱交。就树列棚架，风叶鸣午涛。袒裸坐男妇，盲歌陈缶匏。故乡尔自乐，遑恤行者劳。彼还语行者，去去毋相嚣。
1	1	0	0	0	0	0	0	0	0	0	1	余以幽忧久废吟咏至八月十二日夜忽梦于停云馆饯人北还得二句云中原垂鸟道久客自鹑衣寻改赋古体八句觉后悉记之不知其何说也,留君日何短，别君日何长。中原鸟道路，游子鹑衣裳。悲风夜骚屑，白云寒苍茫。尽此一杯酒，踟蹰空断肠。
1	0	0	0	0	0	0	0	0	0	0	1	到三山马汝舟家在常德欲托附书与李泰适安,萧萧骢马憩三山，游子相逢一破颜。杨柳春风官舍静，桃花流水钓舟閒。棘端最险猴犹立，华表虽遥鹤欲还。早晚写书求附汝，鼎城千里寄柴关。
0	0	0	0	0	0	0	0	0	0	0	1	江头,晚步随江远，来帆过眼频。试寻新住客，少见故乡人。回首怜归翼，长吟任此身。应同南浦雁，更见岭头春。
1	0	0	0	0	0	0	0	0	0	0	1	午日重登庾楼和朱恒斋太守,已上孤城又上楼，使君高宴最风流。重来湓浦逢佳节，閒对庐山话昔游。画鼓綵缠争渡楫，晓妆红插半开榴。赏心事事多非昔，不独思乡易白头。
0	0	0	0	1	0	0	0	0	0	0	1	晋阳怀古 其七 （闻喜）怀裴晋公,淮西有猘犬，狂吠何狺狺。庙谟方致讨，噬齧及四邻。晋公秉旄钺，出顿激水滨。铁骑既萧萧，檀车亦辚辚。颜愬争效捷，古通敢逡巡。元凶卒就戮，宠锡何来频。归朝赞大猷，谠论常訚訚。青蝇纷来集，皇甫亦何人。奉身归绿野，诗酒陶吾真。列阃仰旧德，四朝推宗臣。高步姚宋后，谁能继芳尘。我歌平淮雅，清泪欲沾巾。
0	0	0	0	0	0	0	1	0	0	0	1	独夜,清灯萧寺远，不寐夜何长。风细频翻叶，云轻才护霜。涧黑水决决，月明山苍苍。作客岁月晚，故园春欲芳。
1	0	0	0	0	0	0	0	0	0	0	1	其一百七,濯锦江边杨柳条，浣纱儿女诧裙腰。子规啼罢春花落，游子青骖万里桥。
0	0	0	0	0	0	0	0	0	0	0	1	村居二首 其一,山风拂拂堕松钗，午日亭亭覆矮槐。一唾闲名归酒盏，万钧清思入诗怀。
0	1	0	0	0	0	0	1	0	0	0	1	临清登舟怀故乡诸棋会,秋光忽已半，暗蛩作寒声。堤柳渐落叶，风露涌凄清。客怀易成感，迢迢故乡情。城东有别墅，朝夕聚群英。手谈复觞咏，绝无尘虑生。愧我独何为，劳劳苦浮名。孤舟烟水上，远道恒心惊。
0	0	0	0	0	0	0	0	0	0	0	1	吴山怀古,万里中原战血腥，宋家南渡若为情。忠臣有志清沙漠，庸主无心复汴京。北塞春风啼蜀魄，西湖夜月照瑶筝。百年兴废空陈迹，回首吴山落照明。
1	0	0	0	0	0	0	0	0	0	0	1	荥阳道中九首 其一,老亲官定覃怀后，游子南来京索时。舟渡浊河高处望，太行秋碧绕天涯。
1	1	0	0	0	0	0	0	0	0	0	1	出都题壁五首 其一,红尘飞十丈，冠盖满华京。挥手出门去，西山一笑迎。萍踪游子恨，絮语故人情。桥下桑乾水，都成呜咽声。
0	0	0	0	0	0	0	0	0	0	0	1	汪王庙①,闻说真人起晋阳，六州图籍便归唐。干戈竟免群生难，簪笏宜传百世芳。封诰尚存题越国，史书全失纪吴王。丛祠香火年年盛，知是英魂恋故乡。
0	0	0	0	0	0	0	0	1	0	0	1	吴待问之蒙城簿,西来赴调合关繻，黄绶风尘厌九衢。祖席且同开口笑，公庭未免折腰趋。长安车马偏欺客，鲁国衣冠肯戏儒。共忆故园归计晚，旧游烟树隔重湖。
0	0	0	0	0	0	0	1	0	0	0	0	斋宿容台归梦,斋宫独夜正思乡，月色胧胧照玉堂。魂梦不知归路远，临风直到遂州阳。
0	0	0	0	1	0	0	0	0	0	0	1	其五,东海扶桑旭日边，乡心恋恋已多年。长歌竟老冯驩铗，旧物空存子敬毡。雨暗萤窗秋梦远，天高兔窟夜光圆。独怀孝子罗江畔，松柏泷冈涕泗然。
0	0	0	0	0	0	0	0	0	0	0	1	和陈择之春日四绝 其一,花落花开总可怜，峤南亦复好风烟。雨馀起我故园梦，漠漠浮鸥水拍天。
0	0	0	0	0	0	0	0	0	0	0	1	送严维下第还江东,勿叹今不第，似君殊未迟。且归沧洲去，相送青门时。望鸟指乡远，问人愁路疑。敝裘沾暮雪，归棹带流澌。严子滩复在，谢公文可追。江皋如有信，莫不寄新诗。
0	0	0	0	0	1	0	0	0	0	0	1	合州菩提院和严梦锡韵,小刹迟留为觅船，欲凭一苇下长川。磬传清韵每知晓，柏偃樛枝休问年。末路风埃埋日月，故园松竹老云烟。由来行止皆天定，遇坎乘流只信缘。
0	0	0	0	0	0	0	0	0	0	0	1	答王晋叔,区区行役临南浦，忽奉来书墨未乾。见报新恩移亳社，便疑衰迹近长安。山危水恶行将免，宦思乡情日渐宽。朝夕放船来就别，赠言应许遗琅玕。
0	0	0	0	0	0	0	0	0	0	0	1	阙题,一道春江枕驿楼，闻君此处泊行舟。花当粉槛人閒立，燕拂青蘋水漫流。芳草引归南国梦，和风吹起故园愁。馀今自是迷津者，为劝王孙莫远游。
0	0	0	0	0	0	0	0	0	0	0	1	觐竺闺女,澹妆素抹旧罗衣，雅致天姿觐竺归。始信若耶溪畔女，何须珠翠馆娃妃。
0	1	0	0	0	0	0	0	0	0	0	0	望庐山 其一,云谷依然十二峰，遁翁曾在此山中。满川风月今谁主，猿鹤哀鸣蕙帐空。
0	1	0	0	0	0	0	0	0	0	0	1	哭妹夫姚宪副,谁荐郎官入紫垣，共期霄汉快高骞。北行未究平生志，边戍真成万里冤。辽海赐环方度岭，玉楼求记未归魂。寻思旧雨西湖约，肠断来笺共学言。
0	1	1	0	0	0	0	0	0	0	0	1	立冬舟中即事 其一,一滩一滩复一滩，轻舟荡桨上曾湍。三秋岭外雨全少，十月邕南天未寒。露岸苇花明白羽，风林橘子动金丸。如何连夜还乡梦，不怕关山行路难。
0	0	0	0	0	0	0	0	0	0	0	1	至武林邸舍,十载武林路，重来半故乡。烟青出墙竹，月白过楼霜。岁晚情难住，湖山梦易长。萧萧闲坐处，斟酌伴清光。
0	0	0	0	0	0	0	0	0	0	0	1	冬日游陈山,乘兴凭高日未曛，苍苔屐齿自纷纷。林深出涧有流水，雪霁满山多白云。一榻琴声凭鹤听，半床松影与僧分。惭余未脱尘凡迹，欲寄乡心到雁群。
0	0	0	0	0	0	0	0	0	0	0	1	过新丰村偶成,咫尺是江城，欲前犹未能。舟行寻宿泊，村近问名称。愁聚眉常敛，吟穷思屡凝。新丰旧游地，过骑免凭陵。
1	1	0	0	0	0	0	0	0	0	0	1	清明旅怀,养花天气反如秋，槐火初新赋远游。卧病岂能还止酒，思乡何必定登楼。七千路外鱼书少，廿四风前燕语愁。却忆去年同上冢，一杯犹得洒松楸。
0	0	0	0	0	0	0	0	0	0	0	1	秋兴,草木萧条近著霜，四山如剑露锋铓。边城寒入知秋早，公馆吟多觉夜长。潘岳二毛新感叹，渊明三径渐荒凉。故乡曾向京华望，今望京华似故乡。
1	0	0	0	0	0	0	0	0	0	0	1	哭刘申叔（二首选一）,锦江帆布送君归，碧柳章台访少微。瘦马高车游子倦，寒天修竹美人稀。葳蕤玉树埋黄土，零落金篇散紫薇。此去重泉逢故友，无言相对作嘘唏。
1	1	0	0	0	0	0	0	0	0	0	1	广陵纪梦,春尽他乡梦，云林思杳然。落花溪水上，斜日洞门前。鹤去游城郭，春来弄管弦。倚阑怀胜事，光细月初弦。
0	0	0	0	0	0	0	0	0	0	0	1	其二,人谓狂生本不狂，漆身吞炭事何常。乱馀宾客搜亡命，赦后英雄耻故乡。宝剑尘封三尺水，麻鞋寒踏九州霜。随身一掬澜翻泪，不哭穷途哭战场。
0	0	0	0	0	0	0	0	0	0	0	1	分水关,廿载欲归归不得，故乡今日得真归。关当分水云犹合，路入中天鸟亦稀。万壑滩声遥带雨，千峰树色半承晖。连朝曾柰驱驰苦，未卜何年可息机。
0	0	0	0	0	0	0	0	0	0	0	1	登天坛山,直上断岸悬，崎岖一径缘。白云秋满壑，红树老参天。神护轩皇鼎，灵通太乙泉。何由结丹侣，共此学长年。
0	0	0	0	0	0	0	1	1	0	0	1	重九赏心亭登高,忆随书剑此徘徊，投老双旌重把杯。绿鬓风前无几在，黄花雨后不多开。丰年江陇青黄遍，落日淮山紫翠来。饮罢此身犹是客，乡心却附晚潮回。
0	0	0	0	0	0	0	0	0	0	0	1	哭庄定山先生,蚤岁东南我慕公，天缘一旦幸登龙。朱弦白雪茅檐奏，瀛水神山曲径通。满腹经纶眠坐处，遍身风月有无中。天涯咫尺知何许，多少铭诗宿草封。
0	1	0	0	0	0	0	0	0	0	0	1	己卯六月二十七日早晚上梦中赋诗四句谩记之,旅馆残灯客思深，笛声何处动乡心。明朝又买东吴棹，风景归来诧上林。
0	0	0	0	0	0	0	0	0	0	0	1	其三,风花片片落瑶台，江北江南春未回。老子胸中自潇洒，故乡何处却徘徊。海云挟雨连天黑，江鹳如人近屋来。景物相看只如此，沽杯且放好怀开。
0	0	0	0	0	0	0	0	0	0	0	1	马,八极曾陪穆满游，白云往事使人愁。最怜汗血名成后，老踞残刍立仗头。
1	0	0	0	0	0	0	0	0	0	0	1	广铨北上书此训之,欧美辞家已十年，闻鸡更欲整先鞭。征途远涉愁风雨，世事何知有变迁。祖训能持期恪守，清芬无替继前贤。京华挟策怜游子，陇树燕云有梦牵。
1	0	0	0	0	0	0	0	0	0	0	1	杨村大风,仲冬天气肃，疋马向河干。林撼风声厉，沙昏日色寒。驱驰竟何意，漂泊不成欢。天地无情者，谁怜游子难。
0	0	0	0	0	0	0	0	0	0	0	1	晓起,晓起楼头捲竹帘，春阴酝酿雨馀天。远山云气蒸晨饭，隔岸溪痕涨夜泉。宦梦如花春去落，乡心若絮老来牵！客来预订游山约，收拾龙团手自煎。
0	0	0	0	0	0	0	0	0	0	0	1	舟中有成,故乡南望渺无涯，水面云深日又斜。欲问浮生何所似，试来风处看杨花。
0	0	0	1	0	0	0	0	0	0	1	1	其二,辽河日以阴，下营一何长。匈奴十万骑，土蛮狡而狂。幕府肃东征，威震及朔方。清野尽收保，师行遂张皇。一军薄鞍山，一军驰沈阳。定策捣胡垒，戈甲耀日光。出塞二百里，努力事战场。刃胡殆千级，杀气天苍茫。海北三四州，分旗扫边疆。恺旋旆言入，露布归明堂。铭勋勒崔嵬，彤弓受言藏。丈夫志万里，咏言增慨慷。
0	1	0	0	0	0	0	0	0	0	0	1	浣溪沙 其三,紫陌吹箫唱卖饧。江南春色可怜生。杏花寒食雨清明。芳径倦飞三月絮，绮窗愁听一声莺。断肠心事故园情。
1	0	0	0	0	0	0	0	0	0	0	1	独不见,翩翩五花马，脑络黄金羁。去年三月候，送君戍燕支。去时妾别君，赠折杨柳枝。今春柳枝青，游子无回期。褰帷独不见，默坐颦蛾眉。
0	0	0	0	0	0	0	0	0	0	0	1	还自奉口,倚柁西风顺，舟行势若趋。山平初月蚤，市远晚烟孤。客况三秋叶，乡心两岸芦。归期何日稳，趁得菊花无。
0	0	0	0	0	0	0	0	0	0	0	1	黄鹄矶头九日作,万里秋风九日来，干戈载道此登台。故园祗在清江畔，不识黄花开未开。
0	0	0	0	0	0	0	0	0	0	0	1	旧居遣兴,半日清閒半日喧，三重茅屋是烟村。去随秋燕辞空垒，来见春花放旧痕。白堕杯乾书在枕，红尘客断雪填门。东风自解关山路，寄语莓芜到故园。
1	1	0	0	0	0	0	0	0	0	0	1	慰严溪张君贡士,朝日景曈曈，湛露溘已晞。日暮风凄凄，啼鸟失其雏。时迈感物化，抚事成伤悲。严溪子张子，有儿读父书。年少隽且文，亲颜悦以怡。一朝成鬼录，登台空望归。望归不归来，泪尽双目眵。嬴博招尔魂，忍抚游子衣。生子期养亲，安知亲哭儿。古伤邓伯道，天道不可知。穆伯有收子，暮年良可期。
0	0	0	0	0	0	0	0	0	0	0	1	寄东江毛总戎（文龙）,鸭绿江头建鼓旂，閒关百战壮军威。青天自许孤忠在，赤手亲擒叛将归。夜静举烽连鹿岛，月明传箭过鼍矶。纷纷肉食皆臣子，绝域看君卧铁衣。
0	0	1	1	0	0	0	0	0	0	0	1	仿昭代诸家体三十八首 六 高太史启 其六 梅花,稍觉逢春客思催，江春无奈促花开。一枝横水寒潭月，几点回风雪砌苔。啼鸟易惊归客梦，陇云空寄故园哀。东风已遣芳心尽，谁与垂杨衒楚台。
0	0	0	0	0	0	0	0	0	0	0	1	将军行,虏骑初传寇，将军别置营。猿肱求陷阵，燕颔请专征。冰壮蛟纹阔，霜坚雉尾晴。抨弦攒月的，镂剑写山精。制敌随形势，全军出死生。怪云冲障落，吉气抱鞍行。泾黑防流毒，山红侦伏兵。雁毛梳雪短，虎迹漫沙平。汉月犹能辨，胡星不可名。相看无一语，醉拔骨都城。
0	0	0	0	0	0	0	0	0	0	1	1	咏菊,曾见陶公拂袖归，晚香佳色傲霜威。过时只抱枝头老，不学狂花到处飞。
0	0	0	0	1	0	0	0	0	0	0	1	过阜城,阜城县吏来相见，为说阜城民物稀。邑里有庐空四壁，官储无积已多时。南来北驿徵车马，客馆宾厨急馈遗。听罢潸然双泪落，故乡残敝倍堪悲。
0	0	0	0	0	0	0	0	0	0	0	1	田家杂咏十二首 其一,菜甲将花一剪新，雨馀绿野辄周巡。烟林莺啭喜求友，香会蝉联重报亲。纸扎鸢鱼稚子巧，池苏螺蛤妇人仁。乡闾自古鲜文物，推大蓬蒿也有因。
0	0	0	0	0	0	0	0	0	0	0	1	送郭彦辰如杭归省兼寄陆菊逸,白头亲老初为吏，青眼谁能定荐贤。浦口月明天似水，湖边云起屋如船。每逢李白酒必醉，此去陈蕃榻又悬。万一故人相问讯，南山射虎过年年。
0	0	0	0	0	0	0	0	0	0	0	1	其二,曲涧丛阴薄，晴岚藉草薰。故园星却聚，高会韵初分。人倚岩前树，风来岭上云。后期还共约，莫使惜离群。
0	0	0	0	0	0	0	0	0	0	0	1	送沙门弘景道俊玄奘还荆州应制（一作宋之问诗）,三乘归净域，万骑饯通庄。就日离亭近，弥天别路长。荆南旋杖钵，渭北限津梁。何日纡真果，还来入帝乡。
1	1	0	0	0	1	0	0	0	0	0	1	其二,客中岁月易蹉跎，此日登临共醉歌。莫以天涯生感慨，他乡时少故乡多。
1	1	0	0	0	1	0	1	0	0	0	1	江陵遇同乡王惟材,未路谁相问，无家我独亲。他乡今接袂，童稚昔为邻。江海飘零客，风尘沦落人。十季俱白首，笑此梦游身。
0	0	0	0	0	0	0	0	0	0	0	1	其五,水乡风气早，村墅绿阴繁。遥想秦溪曲，春光满故园。梅英堪汎酒，兰茁已当门。旧里墙西地，依依长竹孙。
0	0	0	0	0	0	0	0	0	0	0	1	杜鹃,君若思归可便归，故乡祇在锦江西。不知何事留君住，却向空山日夜啼。
0	0	0	0	0	0	0	0	0	1	0	1	门有车马客行,客从故乡来，车马憩门柳。延客入我堂，少坐且抖擞。须臾问从来，故乡有书否。客答即欠身，封缄乃相授。书中何云云，道我别离久。大儿能读书，幼子亦学走。田园未荒芜，年谷屡丰阜。读罢心始降，离忧复句有。张筵具嘉殽，饮客进斗酒。君其少尽欢，明日复分手。
0	0	0	0	0	0	0	0	0	0	0	1	述旧纪勋太原寄李光颜侍中二首 其一,玉塞含悽见雁行，北垣新诏拜龙骧。弟兄间世真飞将，貔虎归时似故乡。鼓角因风飘朔气，旌旗映水发秋光。河源收地心犹壮，笑向天西万里霜。
0	0	0	0	0	1	0	0	0	0	0	1	越王台怀古,山河如故霸图休，台下空江水自流。岁久莓苔生庙壁，日斜葭菼满汀洲。旌旗影灭秋风冷，剑戟声沉暮雨愁。莫道钓龙人已远，精灵还向夜深游。
0	1	0	0	0	0	0	0	0	0	0	1	寄咸肃兄,江头日日候归船，南北东西路几千。旅馆梦回常彻夜，故园书去动经年。愁连郢树云初合，思入湘潭月又圆。莫道少年堪久别，高堂华鬓亦萧然。
0	0	0	0	0	0	0	0	0	0	0	1	答邻舟友人,柳覆平堤漾碧流，月高清咏在邻舟。故园久负莺花约，长路翻成汗漫游。赖有琼琚投锦字，如搴兰芷向芳洲。吟来画舫新凉满，更复何心怨石尤。
0	0	0	0	0	0	0	0	0	0	0	1	彭泽怀古,人言宁饮建业水，陶公不污彭泽米。淳耀之烈当未渝，义熙之政何如此。不能先驱净蝼蚁，忍傍车轮攀獭尾。已荒松菊赋归来，颇著文章申已志。少题正朔多岁时，此志会须来者知。羲皇上人乐复乐，晋室遗民悲莫悲。
0	0	0	0	0	0	0	0	0	0	0	1	登黄山望两岸炮台（丙戌）,插江山势耸岧峣，被酒登临意廓寥。云外双螺京口影，风中万马海门潮。重重壁垒新天险，草草廛闾小市嚣。正是河豚吹雪上，故乡能不恋渔?。
0	0	0	0	0	0	0	0	0	0	0	1	咏史诗 白帝城,蜀江一带向东倾，江上巍峨白帝城。自古山河归圣主，子阳虚共汉家争。
0	0	0	0	0	0	1	0	0	0	0	1	江城夜泊寄所思,客程殊未极，舣棹泊回塘。水宿知寒早，愁眠觉夜长。远钟和暗杵，曙月照晴霜。此夕相思意，摇摇不暂忘。
0	0	0	0	0	0	0	0	0	0	0	1	和万州杨使君四绝句 嘉庆李,东都绿李万州栽，君手封题我手开。把得欲尝先怅望，与渠同别故乡来。
0	0	0	0	0	0	0	0	0	0	0	1	十一月七日五首 其一,寒更催欲尽，曙色转鸡吭。鸣雁背晓斗，清笳吟宿霜。空山岁华晚，故园归梦长。晨起临清镜，悲嗟发已苍。
0	1	0	0	0	0	0	0	0	0	0	1	中秋夜颐和园直庐 其一,旷籁寂思虑，直庐饶清秘。玉漏响沈沈，声递宫花外。谁家宴西园，夜半发歌吹。怅触羁旅情，竟夕不成寐。秋月照关山，千里共明媚。遥忆故园人，娟娟坐相待。
0	0	0	0	0	0	0	1	0	0	0	1	致仕还家问讯海棠,湖滨春水似桃源，杨柳青青燕子喧。晴日暖云歌玉树，锦天绣地醉金门。流光冉冉长为客，清梦时时绕故园。借问当时花下影，紫箫声断几黄昏。
0	0	0	0	0	0	0	0	0	0	0	1	哭同年庄定山司封,泚笔沈吟落叶秋，故人无复见南州。半毡分后心如醉，双剑看来泪自流。翰苑有章青史重，定山无主白云愁。试披旧槁寒灯下，一道祥光射斗牛。
0	0	0	0	1	0	0	0	0	0	0	1	燕来,何物天边燕，随时到海滨。喃喃如叙旧，涏涏欲迎人。花雨沾衣黑，芹香入唾新。不关愁见汝，为忆故园春。
0	0	0	0	0	1	0	0	0	0	0	1	甲午三月十八日欧南野司成设会于鸡鸣山凭虚阁予以风阻而返依限韵追和,想到凭虚思入微，况同嘉客倚晴晖。风尘阻隔非缘薄，咫尺仙凡是愿违。江水无情终日逝，冥鸿得意背人飞。故园春草年年绿，惆怅王孙归不归。
0	0	0	0	0	0	0	0	0	0	0	1	戏题愚溪,碧湍漱白石，沄沄复汤汤。既为人所愚，安用尔许忙。我昔曾经过，重来已三霜。无事趼双足，奔走宁非狂。溪流到江平，翻笑客路长。岂不有岁晚，乞身还故乡。
1	1	0	0	0	0	0	0	0	0	0	0	伤洮州,不见干戈二百年，忽教城市满腥膻。防边自古推岩邑，旷野于今剩土田。白骨何人收道路，青山无主锁寒烟。伤心万户归谁屋，犹说将军唱凯旋。
0	0	0	0	1	0	0	0	0	0	0	1	鉴江亭,地近南荒万岭回，石亭斜倚鉴江开。乡心苦被蛮云结，客泪遥含海色来。六月孤城喧鼓角，千家落日闭蒿莱。炎方多难何时解，极目重溟转自哀。
0	0	0	0	0	0	0	0	0	0	0	1	前山望王屋山怀蔡松年,青山深浅中，丘壑不一致。清晨登前山，高秋散幽意。千里如玦环，黛色遥相次。杳杳数峰间，閒云忽飘坠。我游王屋山，灵境仙所閟。君昔从我游，栖隐偕宿志。故人今在否，临风发远喟。
1	0	0	0	0	0	0	0	0	0	0	1	秋夜,城笳吹下暮云边，萤照书帷夜未眠。游子不堪征袖薄，西风懒诵捣衣篇。
0	0	0	0	0	0	0	0	0	0	0	1	寄怀子培舍弟,故园春草日依依，别后池塘今是非。明月江风频忆弟，清秋塞雁一沾衣。病多客枕余芝术，书去名山问蕨薇。闻道沧洲新水阔，可怜鸥鹭满渔矶。
0	0	0	0	0	1	0	0	0	0	0	1	和汤叔永二首 其一,鲁人岂解识东丘，夫子犹怀去鲁忧。公论世间谁了了，德人心事本休休。致身官路虽非远，回首家山盍少留。三径未荒松菊在，天涯多少望乡愁。
0	1	0	0	0	0	0	1	0	0	0	0	将至镇江漕艘壅塞河浅不可以前南村由丹徒闸觅江舟余以肩舆山行儿子骑驴从之是日大风寒止江口观音庵,寒潮夜上二十里，万楫交争三尺水。舴艋失势涸辙鲋，篮笋多情跃冰鲤。故人寸步依江南，死守穷波迟挂帆。稚子冲风行不顾，挥鞭导我缘山去。盘回荦确陟层巅，恍忽思归梦中路。青松离离映城堞，江色空明与山接。问君拔脚历千寻，何似低头藏一叶。信穿阛阓临江头，僧房茗粥能邀留。却怜比日同詶唱，复作东西远相望。
1	0	0	0	0	0	0	0	0	0	0	1	灵宝道中口占,游子身尝境，衰亲心历时。家书不敢说，白发已如丝。
0	1	0	0	0	0	0	0	0	0	0	1	寄汪育德斋 其一,独倚江楼思怆然，乡心每与雁争先。吴山楚水隔千里，红叶黄花又一年。自叹微才终后学，敢图清誉继前贤。来书过尔相推许，宁不怀惭祖逖鞭。
0	0	0	0	0	0	0	0	0	0	0	1	雨中,深坐摊书昼下帘，午馀更觉客怀忺。满怀山影暮云合，一夜雨声春水添。香印每从长日冷，酒杯偏忆故乡甜。傍人莫为逃禅怪，支许由来麈共拈。
1	0	0	0	0	0	0	0	0	0	0	1	其二,倦鸟投枝已乱飞，林间暝色渐霏微。春山日暮成孤坐，游子天涯正忆归。古洞湿云含宿雨，碧溪明月弄清辉。桃花不管人间事，只笑山人未拂衣。
0	1	0	0	0	0	0	0	0	0	0	1	哭乡友陈正郎学之四首 其一,黑头交谊白头伤，世路分明不可常。水部独怜何逊老，乡邦尤憾郑君亡。标题贞操凭良史，收拾遗文有阿郎。怪杀青天偏太靳，不留忠荩佐陶唐。
0	0	0	0	0	0	0	0	0	0	0	1	四月朔日休沐雨中,送春风雨苦潺潺，得告今朝免缀班。卧听鸠啼花落尽，此身如在故园间。
0	0	0	0	0	1	0	1	0	0	0	0	游东林山,具锦峰头搷下菰，睢雄树底数荣枯。落花烟冷烧丹灶，芳草云深卖酒垆。高塔守灯留独鹤，败祠衔鼓失群乌。秋风一片榴皮迹，零落祇园壁上图。
0	0	0	0	0	0	0	0	0	0	0	1	别杨同州后却寄,潘驿桥南醉中别，下邽村北醒时归。春风怪我君知否，榆叶杨花扑面飞。
1	1	0	0	0	0	0	1	0	0	0	1	无题,离离原草淡斜晖，游子天涯尚未归。一段秋光谁管领，花开花落付鹑衣。
0	0	0	0	0	0	0	0	0	0	0	1	为魏上舍题水村第二图二首 其一,江乡最好是分湖，紫蟹红虾雪色鲈。眯眼尘沙归未得，倩人重写水村图。
0	0	0	0	0	0	0	0	0	0	0	1	村中晚兴,微吟循清流，长眺际遥缡。山秋云气深，野晚日色浅。危柯凉似振，时稼熟初偃。一念故林居，情随飞鸟远。
0	0	0	0	0	0	0	0	0	0	0	1	山橙花口号,故乡寒食荼蘼发，百和香浓村巷深。漂泊江南春欲尽，山橙仿佛慰人心。
1	1	0	0	0	0	0	0	0	0	0	1	次张学士水南见赠韵,新开绿野芳春酒，漫泛桃源曲水觞。机轴文章传大雅，江山形胜发清狂。隔沙渔浦多烟雨，故堞人家半夕阳。三十年前曾客此，不知今日是他乡。
1	0	0	0	0	0	0	0	0	0	0	1	其三,莽莽寒山匝四围，眼穿望不到庭闱。絮飘江浦无人管，草绿湖南有梦归。乡思怕听残漏转，逸情欲逐乱云飞。敬从九烈神君诉，游子于今要换衣。
0	0	0	0	0	0	0	0	0	0	0	1	博平春日,春风淡淡酿轻寒，九十光阴已半残。记得故乡今上巳，画船箫鼓荐春盘。
0	0	0	0	0	0	0	1	0	0	0	1	野外,野外疏行迹，深林客到迟。江湖殊后会，风雨惜前期。秋草飞黄蝶，浮萍漾绿池。南楼夜吹笛，寥落故园思。
0	0	0	0	0	0	0	0	0	0	0	1	其四,当时去住两无家，露冷千门别馆娃。为有狂名重淮海，忍教情死累琅琊。洞天仙约胡麻饭，烽火南朝玉树花。若间萧郎无恙否，关山明月走兵车。
0	0	0	0	0	0	0	0	0	0	0	1	老将还乡,百战解重围，三边受铁衣。萧条关塞别，迢递故乡归。旧业春苗发，青山白发稀。独怜闲夜梦，犹绕羽林飞。
0	0	0	0	0	0	0	0	0	0	0	1	赵市怀古,茫茫瓦砾被荆榛，白屋朱门共一尘。燕子归来人已换，野花开满旧山春。
0	0	0	0	0	0	0	0	0	0	0	1	望天寿山,高峰突兀散流霞，天外钟声一径斜。认道前朝功德寺，老僧还著旧袈裟。
0	0	0	0	0	0	0	0	0	0	0	1	其二,画船重过谷城闉，撞著人人问子真。闻道诗书元有意，莫嫌州县尚劳神。一樽何日能如约，五斗而今亦为贫。关塞尘沙骑瘦马，故园花柳一番新。
1	0	0	0	0	0	0	0	0	0	0	1	过吴兴沈十二秀才,游子经年别故乡，偶从春水泛沧浪。万行细柳迎归棹，几个黄鹂隔草堂。北里缫车如雨响，东家煮酒入林香。沈郎阿母能强健，见说新来白发长。
1	1	0	0	0	1	0	0	0	0	0	1	家君之官和州,乡心惆怅白云飞，一问邮程泪满衣。羁旅孤臣从此去，京华游子欲何依。残霞天落濡须水，明月江空采石矶。别后几时书信达，只愁秋尽北鸿稀。
0	0	0	0	0	0	0	0	0	0	0	1	次颜博士游紫罗洞五首 其一,爱君秀句轻封侯，恨不捧杖从君游。高人岂合世间著，紫罗洞边能少留。我今痴坐数椽底，饱阅炎凉祇如此。何当一叶弄云涛，鸥鸟请盟波影里。颜郎才思天下无，亦与我辈同朝晡。故乡萧疏不堪说，秋风落日号群狐。百年骎骎行且乐，不必华堂围绣幕。烂醉出门霜月孤，荷锸休随任填壑。
0	0	0	0	0	0	0	0	0	0	0	1	哭张亨甫,尺素频从万里贻，吟成感事不胜悲。谁知绝塞开缄日，正是京门易箦时。狂态次公偏纵酒，鬼才长吉愧攻诗。修文定写平生志，犹诉苍苍塞漏卮。
0	0	0	0	0	0	0	0	0	0	0	1	其二,三年此夕月无光，明月多应在故乡。欲向海天寻月去，五更飞梦渡鲲洋。
0	0	0	0	0	0	0	1	0	0	0	1	风雨中寻李十一因题船上,匹马来郊外，扁舟在水滨。可怜冲雨客，来访阻风人。小榼酤清醑，行厨煮白鳞。停杯看柳色，各忆故园春。
0	0	0	0	0	0	0	0	0	0	0	1	观后堂秋燕,喃喃若为语，栖栖犹恋巢。乌衣故乡近，好去莫辞劳。
0	0	0	0	0	0	0	0	0	0	0	1	往游流江坐溪南追忆如川隐君感赋三首 其一,尚忆京城别，旋闻旅榇归。宁知垂老际，翻觉故人稀。江晚沙鸥集，庭春海燕飞。佳儿如玉树，相顾烂生辉。
0	0	0	0	0	0	0	0	0	0	0	1	邵弘远用陈祠部韵赋诗见寄和以荅之 其一,故乡遥隔一溪青，眼底湖山兴趣增。菊本剩栽多按谱，鱼秧新种未容罾。旧藏书富县签庋，重庆堂高衣采登。未卜何时能往访，怀人长望泖云层。
0	0	0	0	0	0	0	1	0	0	0	1	巩北秋兴寄崔明允,白露披梧桐，玄蝉昼夜号。秋风万里动，日暮黄云高。君子佐休明，小人事蓬蒿。所适在鱼鸟，焉能徇锥刀。孤舟向广武，一鸟归成皋。胜概日相与，思君心郁陶。
0	0	0	0	0	0	0	0	0	0	0	1	登西梁山天门洞,倚天岩洞有灵栖，四顾群峰孰与齐。咫尺瞻颜违禁极，蕴隆忧旱望云霓。江通烟树晴偏阔，鸟逐风帆远渐迷。忽忆美人天上路，欲凭双翼寄新题。
0	0	0	0	0	0	0	0	0	0	0	1	望夫石二首 其一,夫君千里妾重闱，哭尽秋天无雁飞。夫不归来身化石，朝朝风雨望夫归。
0	0	0	0	0	0	0	0	0	0	0	1	和孙季和游东湖韵,春风如少年，白首仍当归。无端故园雨，更不留芳菲。啼鸟倦晴昼，绿阴却馀晖。行寻脩竹寺，僧老青山围。儿童惯看客，汛手来开扉。白日转双毂，吾心无所依。同来二三友，目亦掣电飞。凭高下不测，从我其无违。
0	0	0	0	1	0	0	0	0	0	0	1	春悲行（伯三七七一下同）,夜鹊南飞倦，鸣鸡屡送晨。忽闻芳岁到，今日故园春。试上亭台望，氛氲江树新。的的韶阳萼，迢迢佳丽人。音容旷不接，景物徒相因。别怨如流水，移恩念积薪。垂泪三危露，心断二京尘。远役鸿为伴，荒亭鬼作邻。吾生殊卉木，憔悴此江滨。
0	0	0	0	0	0	0	0	0	0	0	1	古从军行,从军本为报国恩，跨马出游古塞门。召募三河忠义士，一日团结如云屯。男儿从来通六艺，不分尘沙杂边骑。剑磨流出射斗光，赋成常有凌云气。军中多少豪侠徒，相共饮酒歌且呼。宝刀金甲披挂就，万里长驱西破胡。
0	0	0	0	0	0	0	0	0	0	0	1	柬黄记室,刀环龙雀醉频看，辛苦长征出塞弹。上将军中随李牧，贵人门下作任安。三春战血凭鹃洒，五夜乡心逐雁寒。阳羡买田归未得，十年鸿爪遍江干。
0	0	0	0	0	0	0	0	0	0	0	1	夜思,草色烟光向晚凄，望乡人自滞淮西。风传鼓角更初转，霜落关河斗渐低。梦欲成时逢雁过，愁方生处有乌啼。家书仓卒应难达，不是秋来醉懒题。
0	0	0	0	0	0	0	0	0	0	0	1	春夕言怀寄故里诸君,春风孤馆已忘名，伴我萧然只短檠。一卷书残成一笑，三杯酒醉恰三更。虚窗月影听鸡唱，故园梅花入梦清。寄语同人归未得，试看晴日柳烟轻。
0	0	0	0	0	0	0	0	0	0	0	1	午眠,五尺湘帘卷未齐，抛书人倦日初西。朦胧正作思乡梦，何处流莺不住啼。
0	0	0	0	0	0	0	0	0	0	0	1	大庾驿有怀,一囊书重百馀斤，邮吏宁知去计贫。莫讶偏吟望乡句，明朝便见岭南人。
0	0	0	0	0	0	0	0	0	0	0	1	其二,当年台榭总邱墟，今古茫茫一慨予。吴楚山河残照外，英贤姓字断碑余。故乡戎马无消息，大壑云龙待展舒。赢得须眉画麟阁，书生择术未全疏。
0	0	0	0	0	0	0	0	0	0	0	1	王学士元驭留饮花下作,学士高斋傍玉清，入门幽兴剧纵横。已拚芍药似人老，忽送榴花令眼明。文酒竟成吾党事，笑谈真见故乡情。毋惊百遍相过语，若到郇厨体自轻。
0	0	0	0	0	0	0	0	0	0	0	1	过东阿怀古,步出齐东门，遥遥飞车壒。荒城阙睥睨，外与颓垣会。榛芜侵周道，鸟雀骄有赖。伫想英王风，凛焉今安在。千秋阿大夫，当时偶一败。茫茫长安日，归欤欲谁待。
0	0	0	0	0	0	0	0	0	0	0	1	游径山,起看海日晓团团，更挹神灯照夜阑。百万杉松双径杳，三千楼阁五峰寒。蛰龙何在渺难问，古井于今竟不眢。但觅灵泉归洗眼，谁能故把细书看。
1	0	0	0	0	0	0	0	0	0	0	1	挽观察判官魏君,忠孝前朝著，风流奕世存。悬钟魏绛宅，遗笏郑公孙。云散馀仙洞，花开自故园。伤心延客处，稚子独应门。
0	0	0	0	0	0	0	0	0	0	0	1	九日罗江旅情呈文孺,山程十驿策驽来，中路几成兴尽回。旅次白醪饶客醉，故园黄菊为谁开。漏长更箭迟翻鼓，生久灯花细落煤。不是学无经济术，道书教我壮心灰。
0	0	0	0	0	0	0	0	0	0	0	1	其二,怅望春江醉欲呼，诸君还契此机无。花开小沜供持酒，水到垂杨可系舻。暮景何劳方伯玉，前程端勿问平湖。故乡不似前回别，江阁青灯对老夫。
0	1	0	0	0	0	0	0	0	0	0	1	河上杂诗四首 其一,砀沛蟠纡接下相，风云咫尺会舟航。中原日落关城白，西楚河来天地黄。山闭彭门千里暮，林开祠庙一陂荒。背关怀此君休笑，自古男儿悲故乡。
0	0	0	0	0	0	0	0	0	0	0	1	集许舍人稚干宅观舞,芳树连温室，幽庄到习池。白环犹相业，青琐尽朋知。翠鬘花间拥，金尊月下移。宴游成野客，吟眺及良时。物理衔杯得，乡心触景悲。绝缨君莫惜，颓玉更相期。
0	0	1	0	0	0	0	0	0	0	0	1	侍家君渡江时有风涛之恐,日斜问渡汉阳门，双桨中流浪欲翻。人世那能容李白，风波何必系章惇。惊心频洒途穷泪，剪纸难招定后魂。还是故乡风景好，鲈鱼莼菜足江村。
0	0	0	0	0	0	0	0	0	0	0	1	夜饮杨村,转柁初投独树村，杖藜因叩小蓬门。殷勤翁媪吹茅火，饤饾鸡豚荐瓦樽。剩喜平时无暴客，祇愁连雨没禾根。招邀纵简真淳在，欲去犹嗔稚子喧。
0	0	0	0	0	0	0	0	0	0	0	1	湘江秋夕,三湘月色三湘水，浸骨寒光似练铺。一夜寒鸿来不住，故乡书信半年无。
0	0	0	0	0	0	0	0	0	0	0	1	奉和翁文尧员外经过七林书堂见寄之什,朱旗引入昔茆堂，半日从容尽日忙。驷马宝车行锡礼，金章紫绶带天香。山从南国添烟翠，龙起东溟认夜光。定恐故园留不住，竹风松韵漫凄锵。
0	0	0	0	0	0	0	0	0	0	0	1	月,青天一片玉，上有众星列。夜中光渐小，让此玻璃月。白兔卯时生，桂子秋后结。天上有山河，两界隔吴越。何当御嫦娥，万里驾飞辙。太白为前驱，綵鸾相继发。
0	0	0	0	0	0	0	0	0	0	0	1	景灵宫闻子规,今年未有子规声，忽向宫中树上鸣。告诉落花春不管，裴回晓月恨难平。斜风细雨又三月，柳絮浮云空一生。岂不怀归归未得，倩渠传语故园莺。
0	0	0	0	1	0	0	0	0	0	0	1	答汪仲嘉,客路经春侣伴稀，故乡回首泪沾衣。不知若个吹长笛，一夜梅花似雪飞。
0	0	0	0	0	0	0	0	0	0	0	1	元日即事,回首人频异，兴怀谁与同。尘埃欺白苧，岁月入青铜。雨急苍茫外，春生浩荡中。长怜故园树，一一受东风。
1	0	0	0	0	1	0	0	0	0	0	1	重阳前一日,楚天愁绝九回肠，汉水烟波动渺茫。雁尽北书无日到，秋深南菊为谁芳。江头落叶催行路，岘首浮云蔽故乡。惆怅年来迟暮意，明朝风色是重阳。
0	0	0	0	0	1	0	0	0	0	0	1	其二,端居忽忽起乡心，满眼风生椰树林。尺幅应须论万里，牂柯南下更萧森。
1	1	0	0	0	0	0	0	0	0	0	1	客舍喜友人相访,荒居无四邻，谁肯访来频。古树秋中叶，他乡病里身。雁声风送急，萤影月流新。独为成名晚，多惭见友人。
1	1	0	0	0	0	0	0	0	0	0	1	酬罗道济黄任道见寄,明时频得罪，出处愧朝行。音问通犹懒，赓酬况敢望。诸公怜旧物，迁客惯他乡。怀抱随新月，遥依紫塞旁。
0	0	0	0	0	0	0	0	0	0	0	1	北流勾漏洞,北流县下古铜州，平地山岩耸玉楼。谁为丹砂赴勾漏，人传蝴蝶满罗浮。杨妃井塌风烟古，葛令祠荒草树秋。却忆故乡山更好，锦袍归去棹扁舟。
0	1	0	0	0	0	0	0	0	0	1	0	哭清远权宰楼海司法二首 其一,谕贼散私财，冥顽不可回。愤然瞋目骂，吾已戴头来。一死当凶刃，千家免劫灰。遗孤元未有，行路为悲哀。
0	0	0	0	0	0	0	0	0	0	0	1	题鸿都观,亡吴霸越已功全，深隐云林始学仙。鸾鹤自飘三蜀驾，波涛犹忆五湖船。双溪夜月明寒玉，众岭秋空敛翠烟。也有扁舟归去兴，故乡东望思悠然。
0	1	0	0	0	0	0	0	0	0	0	0	咏史 其一,荆卿原不识燕丹，秪为田光一死难。慷慨悲歌惟击筑，萧萧易水至今寒。
1	0	0	0	0	0	0	0	0	0	0	0	怨词,井上梧桐树，密叶何沈沈。伤心昨夜月，照见双栖禽。
0	0	0	0	0	0	0	0	0	0	0	1	蓟门早秋,蓟城杨柳早寒知，不待秋来气已悲。乡国看为天尽处，塞门愁记雁来时。关前汉骑侵晨发，楼上胡笳向暮吹。叶落深闺徒下泪，从今征戍几年期。
0	0	0	0	0	0	0	0	0	0	0	1	途中春,年光身事旋成空，毕竟何门遇至公。人世鹤归双鬓上，客程蛇绕乱山中。牧童向日眠春草，渔父隈岩避晚风。一醉未醒花又落，故乡回首楚关东。
1	1	0	0	0	0	0	0	0	0	0	1	分宜示沈弟,水后虽颓圮，江边不寂寥。嚣声收市井，落景见渔樵。喜我扁舟泊，劳君半道要。他乡惟表弟，兹语验今宵。
0	0	0	0	0	0	0	0	0	0	0	1	登富春山时乡族商人多以索逋钱寓子陵祠问其所从索者皆县官也笑赋一绝,争道先生百世师，富春山麓起崇祠。残碑尚刻希文记，终有廉贪立懦时。
0	0	0	0	0	0	1	0	0	0	0	0	赵龙学寄阳羡茶为汲蜀井对琼花烹之,三印谁分阳羡茶，自煎蜀井瀹琼花。数间明月玉川屋，两腋清风银汉槎。团凤烹来奴仆等，老龙毕竟当行家。相思几梦山阴雪，搜搅平生书五车。
0	0	0	0	0	0	1	0	0	0	0	1	怀都门诸友,芍药期将过，安榴花复开。遥知清赏处，应念白头回。片月千山里，孤云万里来。相思情正剧，邻笛不胜哀。
0	0	0	0	0	0	0	0	0	0	0	1	哭赵信庵 其一,祥云中屹祝融峰，秀出全材一钜公。银管曾提修国史，金戈几出策边功。九秋健羽横空鹗，万里威声当道熊。谭国为前冀国后，汗青千古玉玲珑。
0	0	0	0	0	0	0	0	0	0	0	1	咏子规,富贵花深谁肯归，痴心啼到月华西。秋风黄落千山叶，正好啼时却不啼。
0	0	0	0	0	0	0	0	0	0	0	1	家人初至京置酒庭中对雪作,庭霰今朝集，家筵此日开。不知燕地雪，犹讶故园梅。玉袖承花出，珠帘卷絮回。瑶华虽可赠，留赏上春来。
0	0	0	0	0	0	0	0	0	0	0	1	其五,久在边城里，风霜不可论。六亲皆骨朽，百战偶身存。烽燧连天暗，沙尘惮日昏。征人家万里，谁吊国殇魂。
0	0	0	0	0	0	0	0	0	0	0	1	其二,落日窗未掩，忘言几独凭。乡心生远峤，节意入孤灯。吾道虎为鼠，何时鹍化鹏。岁年浑不吝，亹亹向人增。
1	1	0	0	0	0	0	0	0	1	0	1	建州逢陈德辉,已分别离久，何期此地同。西城山路近，南浦野桥通。信宿情何极，他乡岁欲终。维舟无限意，相对有飞鸿。
0	0	0	0	0	0	0	0	0	0	0	1	其二,此身碌碌付劳薪，小别鸰原百感频。鸿爪几经江浦雨，马蹄新踏蓟门尘。尚烦诗礼闻犹子，共励冰渊慰老亲。从此陟冈南望处，故园花月十分春。
0	0	0	0	0	0	1	0	0	0	0	1	河梁值雨有怀严羽,苇岸逢残雨，河桥对暮流。停鞭一怅望，客思暂夷犹。枫叶满江色，夕阳终古愁。遥怜君亦苦，不共故园秋。
0	0	0	0	0	0	0	0	0	0	0	1	其二,曾因立仗难缄口，苦为求刍又乞身。贫病独怜归未得，送君重忆故乡莼。
0	0	0	0	0	0	0	0	0	0	0	1	其八,年逾六十复奚求，多难频经浑不愁。劫运千年弹指去，纲常万古一身留。欲坚道力凭魔力，何事俘囚学楚囚。了却人间生死事，黄冠莫拟故乡游。
1	0	0	0	0	0	0	0	0	0	0	1	早春,山寒花尚迟，雪霁江已绿。怀新感游子，哢节喧众族。且同尊俎乐，幸免章绶束。更拟登前峰，青郊可游目。
0	0	0	0	0	0	0	0	0	0	0	1	回至英州九日登南山寺张明府载酒,野寺移樽木叶苍，南山佳色对重阳。闲阶坐爱莓苔静，深院时闻松桂香。岂有参军来落帽，偏宜陶令与传觞。今朝不费天涯目，此地登高近故乡。
1	0	1	0	0	0	0	0	0	0	0	1	游子三首 其一,游子将远游，仓皇戒行李。庭帏一寸心，已逐轮蹄起。出门未跬步，亲心径千里。道路有时尽，梦想无时已。
0	1	0	0	0	0	0	0	0	0	0	0	病中有怀子贞九韶,老病怀思只故人，故人疾病总酸辛。如何得似平康步，选胜寻幽处处亲。
0	0	0	0	0	0	0	0	0	0	0	1	宫词次邵汝学韵八首 其一,咫尺长门限玉墀，春风辇路长苔衣。花边日落帘栊暮，闲看双双燕子归。
0	0	0	0	0	0	0	0	0	0	0	1	次韵蜀客西归者来过石湖并寄成都旧僚,走遍尘埃倦鸟还，故乡元在水云间。黄粱饭里梦魂醒，青箬笠前身世閒。鸥鹭飞来俱玉立，松篁岁晚各苍颜。岷峨交旧如相问，铁锁无扃任客攀。
1	0	0	0	0	0	0	0	0	0	0	1	虎丘寺阁,海涌峰回敞碧堂，画帘高卷一倾觞。四山楼阁沈花雾，万里江天去夕阳。作赋吴均工托感，远游王粲易思乡。强持残醉寻归路，已听钟声落上方。
1	1	0	0	0	0	0	0	0	0	0	1	秋夜感怀二首 其一,四壁寒蛩伴苦吟，梧桐院落夜沉沉。他乡风景秋仍好，旧国沧桑感倍深。遁迹不更梅福姓，哀时久抱杜陵心。孤灯如豆泪如雨，满地月明何处砧。
0	0	0	0	0	1	0	0	0	0	0	1	其二,蹉跎身世苦无悰，开遍来禽兴转慵。璞玉无言宁自炫，蛾眉已老为谁容。馀光犹凿邻家壁，浪迹休嫌庑下舂。安得故园营十亩，一犁烟雨傍吴淞。
1	1	0	0	0	0	0	0	0	0	0	1	武关第十三盘,武关道益隘，林壑生虚籁。浮云游子情，悠悠卷飞旆。日月如两丸，却行石壁外。锁钥西南徼，势与函关会。天险不可登，地险自雄大。百年成霸图，大风起丰沛。
0	0	0	0	0	1	0	0	0	0	0	0	咏梅,冰玉孤清世外姿，娟娟新月上疏枝。无情短笛休轻弄，未是春风点额时。
0	0	0	0	0	0	0	0	0	0	0	1	游龙华寺,杖履曾为胜地游，朅来惊叹岁华周。上方重阁人如旧，修竹茂林山自秋。尚想纵谈方外去，空馀妙墨壁间留。回头彭蠡湖边路，准拟东归一钓舟。
0	0	0	0	0	0	0	0	0	0	0	1	陇上逢江南故人,三声戍角边城暮，万里乡心塞草春。莫学少年轻远别，陇关西少向东人。
0	0	0	0	0	0	0	0	0	0	0	1	游径山蕴常上人字无可以山中秋日十诗求和因次韵 其一,年大飘零馘已黄，野麋难复厕鸳行。山名一径通天目，便欲看云老是乡。
0	0	0	0	0	0	0	0	0	0	0	1	夹沟遇邑人问家信,闻道故乡来，辞家今远近。恐有南京书，停舟试相问。
0	0	0	0	0	0	0	0	0	0	0	1	阅辽左边图（阁试）,边城万里开雄镇，百二关河拱帝京。牧马未容胡虏入，椎牛谁奋健儿情。天清瘴塞烽烟急，日落西山野戍横。正是圣明思颇牧，几人年少请长缨。
1	1	0	0	0	0	0	0	0	0	0	1	寒食,七度逢寒食，何曾扫墓田。他乡长儿女，故国隔山川。明月飞乌鹊，空山叫杜鹃。高堂添白发，朝夕泪如泉。
1	1	0	0	0	0	0	0	0	0	0	1	哭舍弟克明三首 其一,滴尽他乡泪，愁云惨不舒。书来刚阅月，死别忽冥途。心苦空缘梦，天高何处呼。无情花底月，衰影照来孤。
0	0	0	0	0	0	0	0	0	0	0	1	浮亭夜集寄华故人,南亭高馆薜萝深，此夜思君万里心。乡国旧游多怨别，云山何处独登临。寒芜落雁天低树，野戍平沙烧隔林。尊酒相逢还寄意，也应知我一沾襟。
0	0	0	0	0	0	1	0	0	0	0	1	望夫石,夫君自是好征战，远戍龙城不可见。登高望夫夫未知，千秋万岁长相思。相思杳杳无终极，心在不知身为石。劝君休更望征人，征人已作塞上尘。石头可点尘可飞，望尘如见征夫归。
0	0	0	0	0	1	0	0	0	0	0	1	其三,书剑蹉跎雨未成，登临无限故园情。黄金台迥秋天远，白玉楼空夜月明。篱菊不禁清露重，征衣偏觉暮寒生。山空木落无多日，海宇春风岁又更。
0	0	0	0	0	0	0	0	0	0	0	1	登双峰阁分得翠字,香阁如危巢，细路盘折至。颇觉筋力衰，不辨旧题字。炉烟浮江光，帆影移竹翠。此閒坐永日，自尔绝人事。将为禽尚游，未免周何累。归欤复裴回，短策耐寒吹。
0	0	0	0	0	0	0	0	0	0	0	1	寄李承裕二首（录一首）,三春数枉故人书，去使虚无报德疏。幸有輶车堪问讯，谁能感事不踌蹰。西亭素壁愁经眼，此日安危切跂予。待得升平十年后，东冈休负草堂居。
0	0	0	0	0	0	1	0	0	0	0	1	其二,故乡群盗阻，不见一人来。免死依君禄，全生抵酒杯。衰年聊尔耳，吾道已焉哉。未遂鹿门去，相思日几回。
0	0	0	0	0	0	0	0	0	0	0	1	芭蕉,宵来轻雨蕉声送，蕉雨流情情欲冻。燕领春风窥几时，开帘放出天涯梦。
0	0	0	0	0	0	0	0	0	0	0	1	自铅山如鹅湖,长松十里晓冥冥，行尽松林到法城。悄悄虚廊无客语，阴阴众绿有莺声。新荷万点土花碧，白鹭一行春雪轻。麦秀渐渐桑叶暗，恍然如在故园行。
0	0	0	0	0	0	0	0	0	0	0	1	其四,尼山且欲九彝居，况我承先旧有庐。归国能无苏武节，望乡羞答李陵书！不堪困苦同笼鹤，亦厌奔波似磨驴。我信苍天应有眼，城门火岂及池鱼！
0	0	0	0	0	1	0	0	0	0	0	1	老怀,残年百事过，阅世复何言。多病仍春草，全家岂故园。游丝风不定，乱雀日相喧。我欲从丹侣，青山静掩门。
0	0	0	0	0	0	0	0	0	0	0	1	黄鹤楼,对酒忽不乐，言寻黄鹤楼。乾坤元气合，今古大江流。词客终相妒，神仙安可求？何当携玉笛，吹散故园愁。
0	1	0	0	0	0	0	0	0	0	0	0	端午村居,荒村无竞渡，极目野烟昏。欲奠盈樽酒，空悲绕膝恩。五丝难续命，一赋独招魂。何以酬佳节，菖蒲绿映门。
1	0	0	0	0	0	0	0	0	0	0	1	山园春日歌,山园景物系人思，好是风光二月时。歌爱鸟声喧别院，舞将鱼乐过前池。檐桃初结花间子，阶笋才抽雨后枝。自可王孙留碧草，尽堪游子驻金羁。
0	0	0	0	0	0	0	0	0	0	0	1	和韵见寄,谁言萧索类霜蓬，我与坡仙意颇同。无策干时偏怪老，有诗消日不知穷。一竿未把归沧海，孤剑曾将倚碧空。昨夜南楼闲坐久，入怀惟喜故人风。
0	0	0	0	1	0	0	0	0	0	0	1	山村晚望,寂历孤村暮，柴门半落晖。云边飞鸟下，牛背牧童归。远寺钟初度，游人迹已稀。谁赓丛桂咏，待月露沾衣。
0	0	0	0	0	0	1	0	0	0	0	0	寄同寅周布政,名藩共说广西东，比却中州势更雄。署列三司尊省宪，疆连五筦壮提封。承流宣化空惭我，易俗移风政赖公。无限相思山水隔，几时冠盖可相从。
0	0	0	0	0	0	0	1	0	0	0	1	登竺峰,健步攀缘上碧峰，方知绝顶路岐通。一生如在九霄上，万景都归两目中。老鹤独翻珠草露，孤猿啸落桂花风。青箱家世君休问，江左于今事不同。
1	0	0	0	0	0	0	1	0	0	0	1	其二,五岭群峰万叠高，思乡无奈寸心劳。吟边桂树非南国，梦里梅花似法曹。每愧登仙追景倩，空怀纵壑颂王褒。十年自历羊肠遍，牢落风尘一敝袍。
0	0	0	0	0	0	0	0	0	0	0	1	偶书,自从北渡浣纱溪，十载家山入望低。失学已怜元亮子，长斋应愧太常妻。百年世事醯鸡变，一夜乡心谢豹啼。却向归涂望辽鹤，白头和泪写凄迷。
0	0	0	0	0	0	0	0	0	0	0	1	钱塘怀古,双龙北去归辽海，匹马南来叹寂寥。一代兴亡吴苑月，千年感慨浙江潮。岳王墓上松声惨，伍子祠前剑气消。游女不知行客恨，夜深湖上更吹箫。
0	0	0	0	0	0	0	0	0	0	0	1	山路闻鹧鸪,朝入翠微畔，钩辀雨外鸣。声声行不得，去去若为情。苦竹湘南驿，黄茅岭外程。乡心正无那，闻尔泪沾缨。
1	0	0	0	1	0	0	0	0	0	0	1	池馆新秋,西风池馆早凉归，梧树萧萧一叶飞。谁道秋来悲宋玉，江南游子更沾衣。
0	1	0	0	0	0	0	0	0	0	0	0	哭车质斋师,退之文字羲之字，大江以南首屈指。门前问字车马屯，陶成多士作佳士。梁溪邵师昨岁殂，同作长歌问天只。邵师既往情感伤，幸得吾师健饭耳。那堪鹤召游东维，不见人间泪如水。二十年来一刹那，老成凋谢已如此。呜呼自古谁不死，既死不朽人有几。
0	1	0	0	0	0	0	1	0	0	0	0	登聚宝山分韵得春字,踪迹怜身拙，登临纵目频。江山如好客，花鸟故馀春。落落行藏异，悠悠岁月新。数茎初白发，朝夕为思亲。
0	0	0	0	0	0	0	0	0	0	0	1	人或问予云?旧隐尚无恙者赋一绝答之,瘦竹长松小径花，故园泉石锁烟霞。白云无恙青松老，依旧山中宰相家。
0	0	0	0	0	0	0	0	0	0	0	1	宿樟亭驿,夜半樟亭驿，愁人起望乡。月明何所见，潮水白茫茫。
0	1	0	0	1	0	0	0	0	0	0	1	挽张几道,吴郡声名顾与张，龙门当日共升堂。青衫始见登华省，丹旐俄闻入故乡。含泪孤儿生面垢，断肠慈母满头霜。嗟君十载人间事，不及南柯一梦长。
0	0	0	0	0	0	0	0	0	0	0	1	登中梁山 其一,浩荡秋风使节归，南山重与北山违。自来人物瞻乌帽，更共宾僚款绿衣。秦地关河才咫尺，汉都风景尚依稀。壶浆迎处多遗老，绝叹登坛往事非。
0	0	0	0	0	0	0	0	0	0	0	1	赠王君,高飞鸿鹄久回翔，何幸相逢在帝乡。上客盘餐留北道，故园花柳忆东庄。平交世重朱公叔，直道人推王彦方。我欲续成游侠传，为君重数旧高阳。
0	0	1	1	0	0	0	0	0	0	0	0	江村杂兴,溪后溪前柳拂堤，村南村北路高低。葭螯火引粘萍上，田雉车惊隔竹啼。九月重阳新节叙，满城风雨旧诗题。青青莫萎西原草，留衬寻秋瘦马蹄。
0	0	0	0	0	0	0	0	0	0	0	1	寄赵永祥杨景通,退朝两袖带天香，时复凝思入故乡。白屋近来曾到否，素轩修竹长应长。
1	0	0	0	0	0	0	0	0	0	0	1	暮春北征舟中寄题宋尔义荔馆酬灯夜见邀诗债也,游子离群感故游，名园烟景令回头。春山选胜堪持赠，灯夜风光惜未酬。漫忆千花明晓洞，因思片月挂宵楼。朝来把笔题前句，无数行云带远眸。
0	0	0	0	0	0	0	0	0	0	0	1	园庄饯蔡生还江东,来日麦苗归麦黄，炎郊携手暮苍苍。别筵车马吾先醉，落日东南江自长。樯燕岸花休促棹，小堂新竹尚馀觞。吴门汴市无千里，应把并州作故乡。
0	0	0	0	0	0	0	0	0	0	0	1	次韵王子钦雨中,梦断行云去，诗成急雨催。霏霏嘘谷满，闪闪映空来。出岫非无意，为霖信有材。故园小桃李，昨夜一时开。
1	0	0	0	0	0	0	0	0	0	0	1	墨萱图二首 其一,灿灿萱草花，罗生北堂下。南风吹其心，摇摇为谁吐？慈母倚门情，游子行路苦。甘旨日以疏，音问日以阻。举头望云林，愧听慧鸟语。
0	0	0	0	0	0	0	0	0	0	0	1	秋叹四首 其一,豺虎昼方喧，白日长闭门。我行宜木杪，胡为犹故园。愧无荷锄力，上累慈母恩。近闻湓城下，水战鱼龙昏。大江日夜流，万里长波翻。跣行践荆棘，苦月送旅魂。烽火塞路岐，欲去每声吞。
0	0	0	0	0	0	0	0	0	0	0	1	其二,永夜胡笳啸蓟门，万方玉帛罢朝元。卢龙间道烦鸡羽，白虎何时上兽樽。画衮圣人犹菲服，看花小吏自朱轓。吞声野老无家别，兔麦凫葵满故园。
1	0	0	0	0	0	0	1	0	1	0	1	三月十五日夜对月,春来海月圆三度，一月一圆看一处。吴城雨落灯花稀，滁水风高花满树。那知今夜客东昌，蓬窗坐纳星斗光。月似两人还对影，人看三月转思乡。乡路四千云汉外，后夜月圆何处在。安得月圆长不亏，我身在家无别离。
0	0	0	0	0	0	0	0	0	0	0	1	寄太仆王少卿,莼鲈忽起故乡情，千里归桡几日征。但得青山旧邻在，那言白昼锦衣行。晓程驿路含烟暝，晚泊渔灯隔岸明。却忆右军才俊逸，诗名不让谢宣城。
0	1	0	0	0	0	0	0	0	0	0	0	田家春日（此组诗又载吴幅员《台湾诗钞》。） 其一,正月播嘉种，初苗铺幂历。分秧二月间，水深泥滑汩。三月蓐田草，妻儿共筋力。野人岂知书，莫辨阴阳历。计日不自閒，荷锄欣有适。新茶又出市，入郭探时值。寄声谢邻老，社酒不遑吃。
1	0	0	0	0	0	0	0	0	0	0	1	独游金山寺,十年泉壑有深盟，一饮中泠思倍清。沙鸨翻飞红叶寺，江声黯淡白鼍城。名山无主古人老，游子独吟春水平。更上云根弄明月，半厓钟后夜潮生。
1	0	0	0	0	0	0	0	0	0	0	1	山中即事,雾罢海日高，衣襟尚馀湿。高秋煖如春，鸣禽忽相及。草木罕黄落，寒虫不成蛰。时于极热中，颇觉凉思集。于此苟不察，居然即成疾。游子思故乡，虚名空羁絷。气候何纷纷，朝夕常岌岌。何如下泽车，饱饭老乡邑。
0	0	0	0	0	0	0	0	0	0	0	1	其四,霸陵能共隐，不复慕姬姜。乐我惟綦缟，娱亲在酒浆。心悬珠海月，泪洒雁门霜。愿作双鸿鹄，南飞返故乡。
0	0	0	0	0	0	0	0	0	0	0	1	御命归乡蒙赐锦衣,九重宣旨下丹墀，面对天颜赐锦衣。中使擎来三殿晓，宝箱开处五云飞。德音耳聆君恩重，金印腰悬已力微。更待临轩陈鼓吹，星轺便指故乡归。
0	0	0	0	0	0	0	0	0	0	0	1	望桃花寺,疏山通鸟道，间树出精蓝。殿阁凝秋霭，川原静晓岚。钟声天半叩，塔影镜中涵。尚忆十年事，孤吟古柏南。
1	1	0	0	0	1	0	0	0	0	0	1	次韵许希文,少年豪气压词场，晚喜松筠耐雪霜。但见貂裘嗟季子，焉知素发老潘郎。黄公垆畔山河邈，陶令门前草木长。邂逅正当戎马际，共惊飘泊在他乡。
0	0	0	0	0	0	0	0	0	0	0	1	村女,青荷叶伞茜裙红，随母归宁省外翁。莫笑梳装未京样，兵馀犹见太平风。
0	0	0	0	0	1	0	0	0	0	0	1	敬轩诚轩携酒见过西岩西池同赋,日落寒城闭，天空倦鸟归。高楼才暝色，新月亦清辉。秋兴骚人赋，乡心客子衣。王门岂无事，载酒过玄晖。
0	1	0	0	0	0	0	0	0	1	0	1	其十二 第十二拍,破瓶落井空永沈，故乡望断无归心。宁知远使问姓名，汉语泠泠传好音。梦魂几度到乡国，觉后翻成哀怨深。如今果是梦中事，喜过悲来情不任。
0	0	0	0	0	0	0	0	0	0	0	1	和雪湖长至感兴,忽漫归田又一年，故乡风物总依然。履长自喜迎新庆，怡老惟应续旧缘。曝背南檐真负日，举头北极远瞻天。草深径路关重闭，疏拙生涯静独便。
0	0	0	0	0	0	0	0	0	1	0	1	雪中至近村,荒山风雪岁将残，贷粟迢迢犯苦寒。急燎征裘憩牛屋，旋沽村酒挂驴鞍。清贫彻骨初无憾，老健逢人彊自宽。深夜还家未能睡，解囊吹火取诗看。
1	0	0	0	0	0	0	0	0	0	0	1	古意,结发游三辅，垂老守一城。月皎天汉流，厌听横吹声。来时家平安，于今竟何如。中心徒徬徨，路远不得书。长河无波涛，日暮游子归。草深山雉鸣，水满野鸭飞。丘陇多新坟，其谁主蒸尝。折葵循野篱，煮饭解行囊。
0	0	0	0	0	0	0	0	0	0	0	1	对菊,病馀辜负菊花杯，淡蕊疏枝独自开。疑殿秋光还竞丽，莫教霜早便相催。萧森景物萸为伴，阒寂门庭蝶不来。遥忆故园堪采日，东篱谁到破莓苔。
0	0	0	0	0	0	0	0	0	0	0	1	清河口,清河黄河相间流，四月五月如九秋。墨云压地箕斗黑，浊浪吐雪鱼龙愁。江河万里杳何极，行役半生犹未休。故园清兴自不浅，此日松竹风飕飕。
1	0	0	0	0	0	0	0	0	0	0	1	武胜关,天险豫疆尽，魂消楚塞绝。雄关闭鸟道，守不用寸铁。崖悬压云沈，树蟠嵌壁裂。日惨未蒙云，天黄正酿雪。不雪游子便，有雪老农悦。石齿结冰澌，马足瘏欲折。荒坂野烧余，青烟乱起灭。使我手足僵，就之生炎热。
0	0	0	0	0	0	0	0	0	0	0	1	游龙泉岩望海山达濠一带,地势垂穷巨海浮，尚横叠嶂截中流。悬岩忽辟奇峰腹，窄径斜穿乱石头。潮静兵艚犹设讯，烟清蜃气不生楼。何期令作余年日，得展乾坤万里眸。
0	0	0	0	1	0	0	0	0	0	0	1	客中守岁（在柳家庄）,守岁尊无酒，思乡泪满巾。始知为客苦，不及在家贫。畏老偏惊节，防愁预恶春。故园今夜里，应念未归人。
0	0	0	0	0	0	0	1	0	0	0	1	凌霄,凌霄失高树，体弱无所依。幽禽辞其巢，万里将雏飞。故园霜雪繁，野水稻粱微。孤根幸不死，会有重芳菲。刷羽待高风，要趁花时归。
0	0	1	0	0	0	0	0	0	0	0	1	寄郡守,故园东望每屏营，谁似东扬太守情。连岁只从花下卧，方春曾向雨中行。宾来白帢当前满，官似青溪彻底清。十载金门犹未返，悔予迟作一廛氓。
0	0	0	0	0	0	0	0	0	0	0	1	游雅山,层峦万叠削芙蓉，东望沧溟渺未穷。睥睨孤城横海戍，艨艟巨舰壮军容。飞来一鹤平芜下，坐对三山烟雨中。四十馀年违宦履，故乡尊酒此还同。
1	0	0	0	0	0	0	0	0	0	0	1	其四 沛中有感,一区汤沐曾无邑，千古歌风尚有台。泗水不知亭已改，砀云犹与客俱来。孤城落日河流急，远戍霜催雁影回。游子不忘丰沛意，至今偏动故乡哀。
0	1	0	0	0	0	0	0	0	0	0	0	望香炉峰读孟浩然诗因述,移棹望庐阜，香炉旧识名。鸟飞千嶂碧，日净片云生。伞瀑长虹下，溪深猛虎行。松门通佛宇，萝径绕檐楹。业爱远公白，诗欣孟子清。余方谢羁束，幸此共芳声。
0	0	0	0	0	0	0	0	0	0	0	1	望山海关,雄关割据势崔巍，群盗纷驰旧祚移。四海讴歌归圣主，万年基业启边陲。东开碣石连沧海，西指临洮服远夷。谩道莺花虚塞外，春风随我到天涯。
0	0	0	0	0	0	0	0	0	0	0	1	怀乡中诸故旧,生平意气漫相亲，零落而今有几人。慧聚山房春酒碧，旧游回首重沾巾。
0	0	0	0	0	0	0	0	0	0	0	1	客中除夕次结苍韵,驹影难留住，惊看岁又更。星河低远树，霜柝急高城。旅食乡心切，浮踪世累轻。宁知寒漏下，春已逐愁生。
0	0	0	0	0	0	0	0	0	0	0	1	忆归,种德堂前太史坊，受恩天地未称扬。病来老马临阶泣，不解衔环忆故乡。
0	0	1	0	0	0	0	0	0	0	0	1	病夫,病夫坐稳懒出门，底事逢春作癯瘦。故人相寻不惮远，欲以一杯为我寿。铺张古昔引大义，劝使忍穷如忍诟。感君意气但如昨，顾我情怀已非旧。平生甘作蚁旋磨，万事只如船放溜。十年参差故乡梦，一心守待灵芝秀。辱身窃比柳下惠，疾恶幸逢朱伯厚。他时城市望云山，岁晚何由数相就。
0	0	0	0	0	0	0	0	0	0	0	1	过丛山关入绩溪界巧溪桥,江南江北路迢迢，马上朱颜渐觉凋。今日故乡初入眼，丛山关下巧溪桥。
0	0	0	0	0	0	0	0	0	0	0	1	得林宪副待用书有怀故友张兼素,蹇蹇张兼素，从君致匪躬。天来今日定，书展故人封。贾傅生还恸，湘累死亦忠。平生两行泪，万里寄秋风。
0	0	0	0	0	0	0	0	0	0	0	1	北行夜次桐村,碧波千顷静，夜月一湾新。远岫云封树，前村犬吠人。百年江海梦，万里雪霜身。微禄乘亲在，宁辞道路频。
1	1	0	0	0	0	0	0	0	0	0	1	慰病客,身如浮沫命如烟，老少繇来别后先。莫怨他乡归不得，人间处处达黄泉。
0	0	0	0	0	0	1	0	0	0	0	1	酬寄袁学逊,与君执别十年余，念我能通尺素书。清禁敢忘依日月，故园新喜有田庐。平生消得几緉屐，半世都来下泽车。最是相思寒漏永，梅花雪落夜窗虚。
0	0	0	0	0	0	0	0	0	0	0	1	其二,久客思乡井，残躯怯岁年。家能常食粥，口固不言钱。铁补曾穿砚，韦联屡绝编。卧闻儿讲学，起坐失沉绵。
1	1	0	0	0	0	0	0	0	0	0	1	记梦,梦绕双亲膝，牵衣话正长。鸡声惊觉后，依旧在他乡。
0	0	0	0	0	0	0	0	0	0	0	1	梅,若耶溪头春意悭，梅花独秀愁空山。逢时决非桃李辈，得道自保冰雪颜。仙去要令天下惜，折来聊伴放翁闲。人中商略谁堪比，千载夷齐伯仲间。
0	0	0	0	0	0	0	0	0	0	0	1	临江道中人家多植竹,远远平山浅浅溪，人家栽竹当藩篱。雪霜尽腊青如昨，风月乘春绿更滋。淡薄冷光浮莽苍，招摇清影落涟漪。故园所富今几顷，会有归来筑隐时。
1	0	0	0	0	0	0	1	0	0	0	1	牢落,牢落岁时晚，天寒游子悲。相几如赵壹，舌不救张仪。梦短鸡声急，心飞雁足迟。乱愁已堪织，零雨更如丝。
0	0	1	0	0	0	0	0	0	0	0	1	望建康诸山,白沙城上望金陵，满眼风烟草树青。山色千年围故国，江流万里赴沧溟。惊心采石瓜洲渡，搔首长干白下亭。一笑书生强多事，萧萧飞雁落寒汀。
0	0	0	0	0	0	0	0	0	0	0	1	答方彦卿 其一,君是诗仙我酒豪，百年情分幸相遭。故园风月今同赏，回首功名等一毛。
0	0	0	0	0	0	0	0	0	0	0	1	其五,幽居昔啙窳，时日如转丸。况乃金天夕，萧瑟响琅玕。独宿夜为长，蛬吟穴垝垣。揽衣出中庭，明月可与言。织女不秉机，兔丝满故园。燕麦若堪食，难与蔓草蕃。济会亮能固，人情无寒暄。
0	0	0	0	0	0	0	0	0	0	0	1	再过白衣寺元约上人山房,重访支公叩上方，数栏花木闭禅房。旧栽松菊侵山径，新种梧桐近井床。僧定蝉声连静室，鹤归松色带斜阳。浮生但觉身无住，唯看青山忆故乡。
0	1	0	0	0	0	0	0	0	0	0	1	遣怀四首 其一,故园独此念残春，无奈忧危此一身。莫怪片言千百死，从来蹇蹇属王臣。
1	0	0	0	0	0	0	0	0	0	0	1	玉笥山留题,仙乡会应远，王事知何极。征传莫辞劳，玉峰聊一息。形骸已销散，心想都凝寂。真气自清虚，非关好松石。九仙皆积学，洞壑多遗迹。游子归去来，胡为但征役。
0	0	0	0	0	0	0	0	0	0	0	1	次韵沈文举忽见梅花,看梅曾感故园情，每到开梅别后生。旧树已从兵后尽，新枝忽见水边横。梦回山阁梨云白，月满江城画角清。欲寄西湖早春信，楚天霜冷雁无声。
0	0	0	0	0	0	0	0	0	0	0	1	邺中怀旧临漳令万大士（大士，余表兄也）,阿兄昔作临漳宰，飞盖西园继昔贤。铜爵砚傍春判牍，鸬鹚坡上夜回船。五湖归隐头今白，昨夜思君月正圆。小弟邺城长侧帽，西陵歌舞事如烟。
0	1	0	0	0	0	0	0	0	0	0	1	春日旅怀,别后犹飘泊，春来倍叹嗟。花开今日少，人忆故园赊。细雨连山暝，清溪入郭斜。慈闱在何处，欲望暮云遮。
0	0	0	0	0	0	0	0	0	0	0	1	登楼怀友,故人何事各西东，万里登高恨不同。绝嶂浮云连碣石，诸天佳气满华嵩。长城驿路遥看处，故国音书怅望中。独有归心南海去，不堪斜日送征鸿。
0	0	0	0	0	0	0	0	0	1	0	0	咏柳,有客攀条感旧游，依然风景画桥头。青帘沽酒烟中市，银甲调筝水上楼。不是别离常带恨，纵非风雨也关愁。那堪玉露凋伤后，落叶哀蝉咽暮秋。
0	0	0	0	0	1	0	0	0	0	0	1	六月望夜忆,萍浮蓬转菊江边，儿女无知尚少年。地远曾劳书再寄，天清已见月三圆。苦无蒲鸽能消暑，非忆莼鲈也吐涎。斗米千钱柴四百，故乡回首益茫然。
0	0	0	0	0	0	0	0	0	0	0	1	赠丁一桂,初月照甘棠，千门一炷香。南风催返棹，西望欲沾裳。有庙旌遗爱，无金归故乡。未知忠定者，先请问崇阳。
0	0	0	0	0	0	0	1	0	0	0	0	哭郑侍讲丈筠各,廿载忘年友，相知此寸心。谈经多妙契，觅句有清吟。自我成萍梗，劳君念竹林。茫茫天壤大，落落几知音。
0	0	0	0	0	0	1	0	0	0	0	0	湖中怀友,渺渺晴波晚，青青芳草时。远帆看似定，独树去何迟。花落刘根庙，云生柳毅祠。香莼正可撷，欲寄起相思。
0	0	0	0	0	0	0	0	0	0	0	1	挽郭佥事,壮志亨衢早亢宗，声华籍甚播诸公。花封春暖曾驯雉，柏府霜清共避骢。正尔使轺劳问俗，忽惊仙佩去乘风。故乡归葬三千里，目断铭旌猎猎红。
0	0	0	0	0	1	0	0	0	0	0	1	登泰山绝顶,山头上下界殊分，大地琼瑶雪浪文。崖壁苍苔古蝌蚪，松萝紫气日氤氲。九州星野归双眼，万里封疆只片云。到此方知天地大，超然身与列仙群。
0	1	0	0	0	0	0	0	0	0	0	1	秋兴二首 其一,万里山河一局棋，旷怀真感独伤悲。石麟夜雨生新恨，铜雀春风属旧时。雪捲流沙驮信远，天沈辽海鹤书迟。五陵年少俱零落，回首故园空梦思。
1	0	0	0	0	0	0	0	0	0	0	1	其五,事到抽身悔已迟，每于败局算残棋。都门有客送临贺，廷辨何人是魏其。扬柳曲中游子老，车轮枕畔逐臣知。寒灯冷炕悽凉夜，不醉何因作酒悲。
0	0	0	0	0	0	0	0	0	0	0	1	哭婿游彦辉二首 其一,独老今谁记，愁心重尔伤。空期半子力，翻哭少年亡。儿女存孤幼，乡闾失善良。秋风歌楚些，衣上泪千行。
0	0	0	0	0	0	0	0	0	0	0	1	其二,庭外秋风一夜生，因君归去不胜情。故园松菊犹存否，鸿雁来时好寄声。
1	0	0	0	1	0	0	0	0	0	0	1	夜饯周时隆表兄东归,弟兄此别重伤神，况复淹留一病身。白发相看偏堕泪，清樽才罢转愁人。江鸿北转燕山夜，河柳东连鲁甸春。若到乡关逢故老，为言游子倦风尘。
1	0	0	0	0	1	0	1	0	0	0	1	十一真,一番花事一番春，梦里荣枯总未真。游子尚迷芳草路，渔郎难认武陵津。空遗交甫江间佩，不逐思王袜底尘。试问东山高卧客，白头谁是赏花人。
0	0	0	0	0	0	0	0	0	0	0	1	新晴过骆马湖,日射晓帆紫，始怜湖上晴。持篙雄意气，捩柁碎波声。树动风偷转，云飞鹭递明。故乡沂泗水，从此送南征。
1	1	0	0	0	0	0	0	0	0	0	1	其二,霜叶红飘几树斜，西风争欲扫繁华。持衡本是南人手，传食来乘北使槎。母子他乡元有泪，梦魂深夜更悲笳。摩挲莫放归程缓，老眼青山尚未花。
0	0	0	0	0	0	0	0	0	0	0	1	闻秋虫有感,秋虫集草树，凄声亦何繁。行子在远道，岂不思故园。黍稻上丘陇，鸟雀亦忺喧。田园可将老，轩冕何足言。
0	1	0	0	0	0	0	0	0	0	0	1	将往金陵冒辟疆携歌儿见过同方坦庵先生杜于皇方邵村崔不雕小集,天涯倦客此宵同，银烛湘帘五夜风。残月空堂弦拉杂，早潮江岸唱玲珑。莺花上日连秋社，丝竹中年感谢公。明发白沙洲上棹，橘林枫叶雨濛濛。
0	0	0	0	0	0	0	0	0	0	0	1	绝句二首 其一,故乡南望隔风烟，客里为家过十年。用尽黄金归未得，五陵豪气尚依然。
0	0	1	1	0	0	0	1	0	0	0	1	新安程汝立归自辽西携酒慰之,为客三十载，故园今始归。乡音犹未改，霜鬓觉全稀。童稚惊相问，亲朋半已非。唯馀骨肉意，恋别尚依依。
0	0	0	0	0	0	0	0	0	0	0	1	严州道中,浮云出层壑，日夕变晴晦。峭影逼峰尖，局步危石背。下有百尺溪，蛟龙隐其内。桡声一水通，树色两山对。乳窦鸣潺湲，云根插叆叇。十里更回首，暮林环修黛。远景低渐昏，故园渺何在。渔镫倒影乱，沙月流光碎。浪迹几浮沈，清夜发长慨。屈指算归途，记取来游再。
0	1	0	0	0	0	0	0	0	0	0	1	其六,高柳与新松，郁郁满前渡。故园春不见，见此故园树。
0	1	0	0	0	1	0	0	0	0	0	1	都门春感杂诗二十章寓崇文门试邸作 其一,小构蜗居后院偏，微风窗纸代鸣弦。如花心借晨杯养，似水衾邀夜烛怜。敝袖粉痕曾媚蝶，故乡桑节正啼鹃。穷生未扫尘沙债，辜负香蘼又一年。
0	0	0	0	0	0	0	1	0	0	0	1	夏日病中得家信 其一,近得南来信，园林已就荒。有星犹是客，无日不思乡。檐树夏偏茂，茅轩午正凉。何能生羽翼，一枕卧羲皇。
0	0	0	0	0	0	0	0	0	0	0	1	送贺秘监归会稽诗,锡鼎升天几万春，裔孙今复出嚣尘。姓名当系上清箓，齿发不知何代人？暂应客星过世主，旋归吴市作遗民。辽东鹤驾忽飞去，挥手无言辞紫宸。
0	0	0	0	0	0	0	0	0	0	0	1	留题天台香积寺，为乡僧印秋海赋,花界追寻一榻凉，破除烦恼是禅房。慢挥大扇消长日，共倒深杯说故乡。万事到头成画虎，百年束手共亡羊。明朝马首劳瞻望，此别人间更渺茫。
1	1	1	0	0	0	0	0	0	0	0	1	舟次嘉禾,昨宵雨急争过堰，今日风颠俱泊船。前途难料每若此，游子相顾空悽然。挽弓翻胜一丁字，佩印何如二顷田。笠泽鲈鱼洞庭橘，谁家酒楼新插天。
0	1	0	0	0	0	0	0	0	0	0	1	门有车马客行,门有车马客，乃是故乡士。昔别各壮颜，今见不相似。上堂叙情亲，拜跪出妻子。对案未能食，历历问桑梓。当时同游人，十有八九死。松柏长新坟，荆棘生故址。欢言方未终，悲感还复始。因思兴谢端，叹息不能止。
0	0	0	0	0	0	0	0	0	0	0	1	春日怀陈太史省斋（时太史校书号邸）,故人迢递忆天涯，御路晨趋金犊车。太史旧曾传董笔，文章今复重江花。梁园好客情初洽，闽海归帆日未斜。圣主祇缘隆帝子，人间漫说贾长沙。
0	0	0	0	0	0	0	0	0	0	0	1	其二,自作登楼赋，常为入幕宾。疲驴应笑我，破帽尚依人。不学怜诸弟，长贫更老亲。那堪望乡国，第宅但荆榛。
0	0	0	0	0	0	0	0	0	0	0	1	客中寒食,漫道出门好，出门剧可怜。禁烟寒食节，疏雨杏花天。有梦思乡里，无方扫墓田。瀛洲知己在，我欲寄诗篇。
1	1	0	0	0	0	0	0	0	0	0	1	客中九日同泰弟赋,去国多同苦，穷秋滞异乡。客情今两度，佳节又重阳。爱汝年俱壮，思亲鬓已霜。故园携酒处，梦到菊花傍。
0	0	0	0	0	0	0	0	1	0	0	0	和郑元（一作方）及第后秋归洛下闲居（同高侍郎下隔年及第）,勤苦成名后，优游得意间。玉怜同匠琢，桂恨隔年攀。山静豹难隐，谷幽莺暂还。微吟诗引步，浅酌酒开颜。门迥暮临水，窗深朝对山。云衢日相待，莫误许身闲。
0	0	0	0	0	0	0	1	0	0	0	1	书怀寄杨郭李王判官,惯作云林客，因成懒漫人。吏欺从政拙，妻笑理家贫。李郭应时望，王杨入幕频。从容丞相阁，知忆故园春。
0	0	0	0	0	0	0	0	0	0	0	1	村中晚晴,雨止云光散，风收岚气侵。断虹穿涧远，返照入林深。野巷鸣归犊，高枝噪暮禽。村居无别乐，好静守初心。
0	1	0	0	0	0	0	0	0	0	0	0	送李元白侍御巡茶马,汉家六郡防秋野，秦地长城限诸夏。单于自款幕南庭，天子非贪大宛马。柱史东台獬豸冠，霜威北塞斗牛寒。卫青骠骑寻常足，充国屯田什一宽。陇头流水停呜咽，朔吹先春飘惠泽。好继周书王会图，休翻乐府关山月。
0	0	0	0	0	0	0	0	0	0	0	1	代村中老人答,京洛风尘后，村乡烟火稀。少年曾失所，衰暮欲何依。夜静临江哭，天寒踏雪归。时清应不见，言罢泪盈衣。
0	0	0	0	0	0	0	0	0	0	0	1	哭纯老①,忽得潜涧书，惊闻寿山死。开书未终读，老泪洒盈纸。寿山僧中杰，萧洒如晋人。识高行孤洁，匈无一点尘。少年走江湖，丛林参大士。莫年住瓯闽，道价高远迩。桑下不留恋，急流猛抽身。我欲挂衣冠，归欤远公亲。遽闻新塔成，已葬坚固子。无由访圆泽，空对瞿唐水。
0	0	0	0	0	0	0	0	0	0	0	1	荆门道怀古,西望夷陵有故乡，昔年曾此论皇图。楚山花落愁黄蝶，梁苑宫残锁绿芜。古洞云归眠石獣，荒碑火入化珠襦。思归莫作江南赋，芦荻萧萧啼夜乌。
0	0	0	0	0	0	0	0	0	0	0	1	天章俞待制挽诗三首 其一,材与时相会，声华孰可攀。东堂升秘籍，内阁叙清班。馀庆千年远，浮生一梦还。故乡闻讣日，云黯四明山。
1	1	0	0	0	0	0	0	0	0	0	1	初归志喜,归来三径未全荒，拂拭重开旧草堂。棐几净揩明似镜，研池新浴灿生光。客来亲戚情多悦，老去诗篇意未忘。莫道归迟迟亦好，犹胜终老滞他乡。
0	0	1	1	1	0	0	0	0	0	1	1	窜迹新丰高寓公以乙酉夏感诗见示漫和原韵,庙堂何事日纷争，党锢成来孰老更。未仗属镂惭国士，谁挥羽扇救遗氓。故园晓梦惊无主，新鬼宵啼惨有声。血泪共弹珍重意，谢文婴杵旧齐名。
0	1	0	0	0	0	0	0	0	0	0	0	岁暮寄任开宗,忆昨与君别，郭西春草繁。云何岁月驶，霜雪满郊原。寒花委空谷，落木依荒园。故人天一方，愁思连朝昏。代马方独嘶，黄鹄正孤骞。素谊弗获展，寸心讵可谖。新诗遣中怀，短札诉离言。天寒久羁旅，勉力且加餐。
0	0	0	0	0	0	0	0	0	0	0	1	登独秀峰,翠微孤耸隐重城，临桂登临倍动情。千载藩屏归洞壑，万家烟火似升平。南薰想像亭犹在，北极空濛日自明。谁道沧桑多变易，秋山如画晚江晴。
0	0	0	0	0	0	0	0	0	0	0	1	寄汶上,大第未尝身一至，人猜巧宦我应非。弹冠不读先贤传，说剑休更短后衣。瘦马青袍三十载，故人朱毂几多违。功名富贵无能取，乱石清泉自忆归。
0	1	0	0	0	0	0	0	0	0	0	1	其三,便风五两更悠悠，回望乡闾烟雾浮。若问无情唯颍水，不来随我到扬州。
0	0	0	0	0	0	0	0	0	0	0	1	却过岭北寄南村省斋（皆相约同行而不果）,风吹归客落千寻，草色黏天蜡屐深。岭路春回唐日迥，关门云过北偏阴。群峰故掩经行迹，野水能知欲去心。忽忆故人虚结伴，纁黄徙倚独长吟。
0	0	0	0	0	0	0	0	0	0	0	1	其二 边庭,角声吹裂肺肝愁，说与将军莫逗留。男子生当侯万里，死判马革海西头。
1	0	0	0	0	1	0	0	0	0	0	1	三弟手植瓢材且有诗予亦戏作,为爱胡卢手自栽，弱条柔蔓渐萦回。素花飘后初成实，碧荫浓时可数枚。试问老禅藤缴去，何如游子杖挑来。早知瓠落终无用，只合江湖养不才。
0	0	0	0	0	0	0	0	0	0	0	1	鸡头关望褒城,意豁神开眼倍明，鸡头关下见褒城。望中沃野真千里，行处坡陀喜乍平。压地黄云秋渐老，宜人绿树雨初晴。故园风景依稀似，立马斜阳无限情。
0	0	0	0	0	1	1	0	0	1	0	1	寄潘剩水,门外青青柳，春风君未知。及兹惆怅日，忆得别离时。月浅才窥户，花飞不恋枝。天涯如对酒，夫子亦相思。
1	0	0	0	0	0	0	0	0	0	0	1	题望云图,何山无白云，游子心独苦。千里万里间，见云思见母。白云有聚散，儿心无已时。北风何栗烈，吹裂身上衣。母居泽山阳，倚门怀远道。何以报区区，春晖寸心草。
0	0	0	0	0	0	0	0	0	0	0	1	山城月夜自和东行集句韵,蟾光如水浸清秋，防塞将军在戍楼。千里无尘烽火寂，夜深犹起看旄头。
0	0	0	0	0	0	0	0	0	0	0	1	与李葵之段宪卿夜饮,旅寓逢新岁，芳邻聚此宵。梅花普贤寺，杨柳谪仙桥。又醉双文酒，休歌独酌谣。并州故乡地，浑忘路迢迢。
0	0	0	0	0	0	0	0	0	0	0	1	杏花,翠陌烟浓蹋浅沙，主人萧散正还家。莫将春色轻相负，斜倚肩舆插杏花。
0	0	0	0	0	0	0	0	0	0	0	1	宿阳城 时腊月九日，辱和尚司乡访，还因赋,但知为久住，何用即能归？客子亦良苦，官曹如此稀。繁霜吹老鬓，斜日照征衣。岁晚乡心切，长途恨不飞。
0	0	0	0	0	0	0	0	0	0	0	1	题唐子华江干幽居图为余子芳赋,山风不作众壑静，江雨初飞入寒暝。绿浦迢迢碧草交，丹崖窈窈青林并。金牛石前螺子冈，子行何时归故乡。野航把钓秋水迥，江亭读书春昼长。
0	0	0	0	0	0	0	0	0	0	0	1	答朱用晦怀予光州之作予时游河洛已归岭南,江上双鱼尺素迟，秋风吾已解归时。洛阳一叶飞何处，少室三花好寄谁。酒罢颇能行荷锸，乞□犹自哭吹篪。故人不见飘零色，只问西游万里期。
1	1	0	0	0	0	0	0	0	0	0	1	和勉之种菜,不稼深知素食非，他乡还种菜成围。咬根我辈原当肉，抱瓮人谁解息机。暮雨疏花沿屋展，晓风黄蝶过墙飞。南山亦有荒畬在，何日同君种豆归。
0	0	0	0	0	0	0	0	0	0	0	1	潞河风雨次韵,一望碧波深，孤帆柳外林。满江风雨恨，万里故园心。对酒思前事，逢人寄远音。秋声何处急，茅屋乱鸣砧。
0	0	0	0	0	1	0	0	0	0	0	0	西宫怨,汉宫中选时，天下谁为校。宠至莫言非，恩移难恃貌。一朝居别馆，悔妒何由效。买赋岂无金，其如君不乐。
0	0	0	0	0	0	0	0	0	0	0	1	其二,公馀閒坐绿莎厅，对案峰峦晚更青。往事十年心尚醉，故乡千里梦初醒。人家巧趁山坳势，诗句工排月露形。系着浮名未归去，几回惭愧草堂灵。
0	0	0	0	0	0	0	0	0	0	0	1	首夏即事（同上）,金兽香残昼漏稀，嫩槐庭院午风微。蜜房分子蜂初静，书阁垂帘燕自飞。小碾试茶催瀹鼎，轻刀裁葛已成衣。故园遥忆三江外，梅豆青青笋过扉。
1	1	0	0	0	0	0	0	0	0	0	1	玉山赠詹少华给舍,早岁甘辞禄，他乡重倚庐。为园聊给食，闭户自删书。月影花间席，苔痕门外车。人生贵有托，荣达竟何如。
0	0	0	0	0	0	0	0	1	0	0	1	董伯和竹溪寓居,三井西边十亩坡，与云盘礴傲羲娥。危时自说升平话，险地今为安乐窝。鱼鳖收溪供草酌，竹松临户当花窠。故园台榭姑苏问，万事从来蚁一柯。
0	0	0	0	0	0	0	0	0	0	0	1	水阁雨中,南国寒多雨，溪山昼更晴。风帆随鸟上，樵径入云行。已苦无饘粥，犹欣见耦耕。故园归未得，豺虎正纵横。
1	0	0	0	0	0	0	0	0	0	0	1	题张士厚四时仕女四首 其一,绣帘压地花阴阴，凤钗绾髻双黄金。飞丝千尺不堕地，绝似江南游子心。宝奁百刻烟如缕，暗掷金钱卜神女。樱桃子熟人未归，蔍葱花开泪如雨。
0	0	0	0	0	0	0	0	0	0	0	1	偶成,春阴晴复阴，因物悟浮生。杜宇乡心重，杨花世事轻。知非蘧伯玉，觉是晋渊明。此意谁人会，骑牛访偶耕。
1	1	0	0	0	0	0	0	0	0	0	1	平圃驿中秋玩月用牛士良韵,平圃驿前端正月，金鳞万叠水光开。婵娟几见他乡共，老大宁期此地来。星汉夜摇旗影动，江山秋入笛声哀。病夫懒坐那禁酒，喜看频倾举玉杯。
0	0	0	0	0	0	0	0	1	0	0	0	送羽林长孙将军赴歙州,剖竹向江濆，能名计日闻。隼旗新刺史，虎剑旧将军。驿舫宿湖月，州城浸海云。青门酒楼上，欲别醉醺醺。
0	0	0	0	0	0	0	0	0	0	0	1	慧山酌第二泉,自来兹泉侧，水厄乃不避。竹炉煎松明，静听蟹眼沸。一碗至百碗，走卒苦急递。清凉生齿颊，兼复沁心肺。童奴皆窃笑，巳破往时例。先生语童奴，汝太不解意。我重在山泉，兼之故乡味。神清不思睡，偃仰借初地。
1	0	0	0	0	0	0	0	0	0	0	1	自桑渎泛舟归三山,端为身闲觉日长，不嫌儿辈笑清狂。湖光潋潋归舟疾，雨点霏霏醉颊凉。断彴苔生人唤渡，孤村霜近稻登场。宦情不独今年薄，游子从来念故乡。
0	0	0	0	0	0	0	0	0	0	0	1	拟归田园居,朝游南山去，暮采紫芝归。云烟出树杪，明月穿我扉。荒村绝罗网，鸿雁任高飞。造物自有意，人生当知几。
0	0	0	0	0	0	0	0	0	0	0	1	独居,独居谁悯客无依，困顿风尘欲拂衣。垂老愈知名教乐，远游每恨故交稀。四山烽燧鹅公颈，一艇风涛燕子矶。北望乡关何处是，忍教儿女寄当归。
0	0	0	0	0	0	1	0	0	0	0	0	其四 春闺,春到花间燕子知。旧巢新葺傍人时。傍人人自不禁持。欲把青棠蠲旧忿，又拈红豆说相思。喃喃只是怨归迟。
0	0	0	0	0	0	0	0	0	0	0	1	送叶侍御谪洽阳丞,双凫忽散蓟门云，袖里犹传五色文。手版正趋车骑府，羽衣重谒太华君。霜迎蓝笋瞻前路，日断鹓鸾忆旧群。愁思中原烽火日，灞亭空遇老将军。
0	0	0	0	0	0	0	0	0	0	0	1	清溪朱邑宰里人也以荔枝名绿扶包者见饷,三湾亭子寄山坳，夹树人家似鸟巢。谩说故乡相见好，荔支先饷绿扶包。
0	0	0	0	0	0	0	0	0	0	0	1	其二,家在东嘉山水州，玉箫丹灶古仙丘。两年秋月登蓬阁，千里乡心绕谢楼。作赋端同比窗里，思归长咏大刀头。与君何日脱尘鞅，杖屦逍遥物外游。
1	1	0	0	0	0	0	0	0	0	0	1	其九,薄宦羊城二十年，此邦文物乐周旋。他乡又结苔岑谊，永日长牵翰墨缘。唾手功名成竖子，抽身簪组让时贤。当筵慷慨歌当哭，我亦怜君且自怜！
0	0	0	0	0	0	0	0	0	0	0	1	怀月林,坐杳音尘是几年，思荃心事自悬悬。天涯鸿雁秋将老，江上青山日对眠。梦断故人蓬海月，杯停新恨菊花天。淮南久负白云约，去住幽情各黯然。
0	1	0	0	0	0	0	0	0	0	0	0	清明邀诸兄弟过南村因至桥畔流觞,埙篪集令节，信步过桥头。涧水潺湲泻，杯醪次第浮。媚人花欲语，唤友鸟相求。行乐须乘兴，悠悠看水流。
1	1	0	0	0	0	0	0	0	0	0	1	拟古二首 其一,驱车出门阑，车行复迟迟。百草委霜露，凉风正凄其。天寒道路艰，问君将何之。驾言往宛洛，相从游侠儿。游子去万里，旋归竟何时。安得附飘风，致此殷勤辞。
0	1	0	0	0	0	0	0	0	0	0	1	题画马,目光闪电气冲霄，几度悲鸣夜寂寥。万里沙场风飒飒，将军谁是霍嫖姚。
0	0	0	0	0	0	0	0	0	0	0	1	晓出阜城,严城霜月静，村郭晓钟稀。时序冬驱马，行藏夜卷衣。鸣驺冲雁度，征旆带星飞。河以东川隔，山从朔郡围。人烟迷古戍，云物辨中畿。沙色晴衔日，松阴薄弄霏。鸡声万井曙，林火数家微。骑滑防冰坼，尘轻识露晞。湖关三辅列，玉帛八荒归。今日朝元会，谁沾赐醴辉。
0	0	0	0	0	0	0	0	0	0	0	1	春日田园杂兴,倦游归隐白云乡，芳草庭闲昼日长。晋氏衣冠门外柳，豳人风俗屋边桑。青林伐鼓村村社，绿水平畴处处秧。未分东风欺老眼，一编牛背卧斜阳。
0	0	0	0	0	0	0	0	0	0	0	1	浦口,白下多啼鸟，乡心不忍听。千山悬别梦，片雨过离亭。急浪横沙白，飞帆带雾青。夕阳江浦上，孤客漫扬舲。
0	0	0	0	0	0	0	0	0	0	0	1	秦川怀古,内史新丰不可求，长陵王气已全收。千盘鸟道归隆准，百战鸿沟割沐猴。风雨满天来渭北，麒麟遗冢自南丘。几经汗马劳诸将，紫塞黄榆起暮愁。
0	0	0	0	0	0	0	0	0	0	0	1	乘月行定州道中有怀表弟顾世安,绝爱丰标玉有烟，故园分袂已多年。如何今夜春宵月，辜负金台共被眠。
0	0	0	0	0	0	0	0	0	0	0	1	容州岁暮怀故园诸友,久客虮攒褐，隆寒户冻蝇。纸窗风雨夜，香篆帐帷镫。有泪如檐溜，无眠对寺僧。遥怜故乡腊，文酒几良朋。
0	0	0	0	0	0	0	0	0	0	0	1	其二,处处青江带白蘋，故园犹得见残春。雪山斥候无兵马，锦里逢迎有主人。休怪儿童延俗客，不教鹅鸭恼比邻。习池未觉风流尽，况复旌州赏更新。
0	0	0	0	0	0	0	0	0	0	0	1	采莲曲二首（一作相和歌辞 采莲曲三首 一） 其一,吴姬越艳楚王妃，争弄莲舟水湿衣。来时浦口花迎入，采罢江头月送归。
0	0	0	0	0	0	0	0	0	0	0	1	雨中寄友,客有还家梦，空山雨正来。寒生衣袖薄，风急树云开。掩户坐终日，思君重几回。琴边有清兴，能复醉深杯。
0	0	0	0	0	0	0	0	0	0	0	1	答右史于都城见卖牡丹者因忆故园之作 其一,上苑繁华此一时，牡丹偏媚汉宫姿。故园春色无人赏，零落空山只自知。
1	0	0	0	0	0	0	0	0	0	0	1	白云思亲图,暮山高处白云生，游子登临泪满缨。恨不此身生羽翼，随云飞去到亲庭。
0	1	0	0	0	0	0	0	0	0	0	0	子规,蜀魄曾为古帝王，千声万血送年芳。贪夫倦听空低首，远客初闻已断肠。锦水春残花似雨，楚天梦觉月如霜。催归催得谁归去，唯有东郊农事忙。
0	0	0	0	0	0	0	0	0	0	0	1	其三 官渡春波,忆惜当年此问津，渡头青草满堤生。行人日暮呼舟急，稍子心谙蹴浪轻。白石清泉明素志，沧浪绿水濯尘缨。因兹却动西陵兴，几度思乡梦不成。
1	0	0	0	0	0	0	0	0	0	0	1	尘埃,尘埃倚风日，放荡乘空飞。既眯驰者目，亦缁游子衣。雨汁忽散漫，低徊化污泥。憧憧要歧路，致困在轮蹄。六合局万有，成存各从宜。升沉俱害物，咄此其天姿。
0	0	0	0	0	0	0	0	0	0	0	1	答济之次前韵,春酒频行莫致词，雪园何意客来斯。岁除愧我仍初度，年壮看君独后时。六尺瘦躯支槁木，数茎衰鬓罥游丝。故乡只合先归去，况话湖山便朵颐。
0	0	0	0	0	0	0	0	0	0	0	1	春日田园杂兴,春风冗我田园务，野思芳情约不齐。检点瓜丘仍芋垄，按行桑墅更秧畦。偶陪灵运山前屐，或学东坡雨外犁。薄暮倦归专一事，旋诛生菜瓮黄齑。
0	0	0	0	0	0	0	0	0	1	0	1	闺怨一百首次孙西庵原韵 其三十,开缄知向朔方游，乐府传来句句愁。天宝曲声听不得，休随新调制凉州。
0	0	0	0	0	0	0	0	0	0	0	1	赵簿留饮望城里海棠因思履道且寄民瞻,相望海棠思故人，最高台是北城闉。看来先自花饶笑，兴到从他酒入唇。语燕既归惊作社，盟鸥何在且行春。妙年秀发如君少，桃李纷纷只世尘。
0	0	0	0	0	0	0	0	0	0	0	1	游城山遂宿岩舍,踪迹城山近已稀，重来游衍暮忘归。高台突兀凌虚白，古刹荒凉隐翠微。上界僧归梵磬响，低林鸟宿佛灯辉。迩来自觉尘缘薄，不为入山不息机。
0	0	0	0	0	0	0	0	0	0	0	1	其十,顾曲当筵唤奈何，春江愁饫木鱼歌。奔天素女月华冷，话海麻姑霜鬓多。断续乡心车铎语，暖寒天气酒杯和。故人勾漏今仙令，欲乞丹砂治睡魔。
0	1	0	0	0	0	0	0	0	0	0	1	寒食 其一,三年羁旅逢寒食，万里江山隔故园。坟墓荒凉谁拜扫，东风吹泪湿黄昏。
0	0	0	0	0	0	0	0	0	0	0	1	王粹夫客淮上先归相寻不值诗以怀之,我来淮水上，君已解归舟。逆旅无长策，天涯总薄游。早辞征路苦，先见故园秋。漂母祠前过，因之双泪流。
0	0	0	0	0	0	0	0	0	0	0	1	题画兰三首应田敬堂同年 其一,浅红生绡一尺半，描金兰叶光烂烂。不知谁氏书画船，遗作君家锦绣段。时弃时取了无凭，花若有情花亦叹。有客对此三沈吟，一夜魂飞洞庭深，故乡蘅杜知我心。
1	1	1	1	0	0	0	0	0	0	0	1	同徐监簿灞涘望长安,驱车凌灞岸，回顾望长安。北阙尘明灭，南山气郁盘。人来日远近，城转斗阑干。长乐钟声断，秦川树色残。听歌迷夏首，倚瑟想邯郸。鬒变惊游子，因知行路难。
0	1	0	0	0	0	0	0	0	0	0	0	六月十六日由南昌舟还金陵养疴湖上望庐山忆南康郡守王翰林并忆林贻书提学偕幕僚黄墨园君方入游此山 其一,呻吟船榻对鸥横，祗有湖波和此声。却怪看山閒郡守，不分瀑布药劳生。
0	1	0	0	0	0	0	0	0	0	0	0	大同歌,燕冀峦并旱何甚，赤地千里皆无禾。边储禄米两相并，郡县走帖频催科。况闻开边事穷黩，汉兵远过桑干河。双闻筑城万夫役，怨号无乃伤天和。匪缘胡虏寇边急，自是吾人生事多。城中军民竭膏血，帐下供给如山阿。愤来便欲叫阊阖，皇穹不鉴将如何。
1	1	0	0	0	0	0	0	0	0	0	1	安陵春夕,乘舟竟绵泽，弭楫次齐关。默听喧春鸟，晴看叠暮山。曲洲饶秀树，别渚聚芳菅。他乡时已茂，游人殊未还。
0	0	0	0	0	0	0	0	0	0	0	1	秋兴（第二首原无，据宋刻本补） 其一,云族正南鹜，日车遂西沈。倚楼孤客恨，伏枕故园心。唧唧虫造哀，交交鸟遗音。危坐百感集，我何念之深。
0	0	0	0	0	0	0	0	0	0	0	1	发家信,寒砚敲冰带泪磨，故园消息近如何？老妻不信愁深浅，归日应怜白发多。
0	0	1	0	0	0	0	0	0	0	0	1	谢浙东赵宪使举（性夫）,未肯归耕负郭田，举杯方欲问青天。乡心固忆张翰鲙，壮志还思祖逖鞭。政化一番新事业，春风千里赖陶甄。男儿得遇人知己，愿听鸡声夜不眠。
0	1	0	0	0	0	0	0	0	0	0	1	赠刘元瑞守绍兴,朝出承明庐，驾言还故乡。当门结旌旆，观者倍生光。故人欣再见，眷眷意难忘。举觞承湛露，颂德咏羔羊。周官十二牧，职贡各殊疆。持子夙夜心，坐致黎庶康。深衷岂念此，但感别日长。相彼水中凫，羽翼同翱翔。风波一失所，望望徒心伤。
0	0	0	0	1	0	0	0	0	0	0	1	饮酒近村,放翁睡多少行立，人扶往赴邻里集。痛饮山花插鬓红，醉归棘露沾衣湿。纱巾一幅何翩翩，庭中弄影不肯眠。莫欺此老今衰甚，曾见高皇狩越年。
1	1	0	0	0	0	0	0	0	0	0	1	除夕,残腊禅房静，青灯玉漏迟。不眠成隐几，独酌更支颐。年尽他乡夜，人过半百时。自怜游子意，吾道况如丝。
0	0	0	0	0	0	0	0	0	0	0	1	题长沙陈述庐乃勋瞻麓图①六首 其一,故乡回首几烽烟，西望沅湘路渺绵。一陌纸钱传不到，春晖寸草又经年。
0	0	0	0	0	0	0	0	0	0	0	1	其二,松风万壑东西寺，清磬疏钟隐暮烟。满眼白云遮不断，有人翘望故乡关。
1	1	0	0	0	0	0	0	0	0	0	1	其二,重阳佳节无风雨，倦客他乡忆水丘。采采黄花人送酒，迢迢碧汉雁横秋。喜无败兴催租者，自有循溪荡楫舟。底用登高方是乐，嘉宾三两醉还休。
1	1	0	0	0	0	0	0	0	0	0	1	纪行 其一,驱车指京邑，严冬北风急。辞亲何草草，寸心乱如棘。晨起践霜露，日暮不遑食。出门即他乡，道路安可极。遥望还山云，抚剑长太息。
0	0	0	0	0	0	1	0	0	0	0	1	陈子平寄所作琼花答谢,凤在阳冈鹤在皋，相思空遣梦劳劳。箫吹夜月江桥酒，槎泛秋风海市涛。故国山川吴分野，美人词赋楚离骚。琼花新制人争写，应使扬州纸价高。
0	0	0	0	0	0	0	0	0	0	0	1	答吴明卿登梁城见寄,梁园风日值高秋，楚客心悲独上楼。远道莫传青玉案，故人偏解紫貂裘。层城画角尘沙起，四野清砧草木愁。何事马卿游已倦，只缘词赋尚淹留。
0	0	0	0	0	0	0	0	0	1	0	1	哭程孟阳先生次金尔宗韵 其一,生死茫茫总别离，鱼书才到讣音随。凋零耆旧今方尽，谈话风流转合思。嬴博祗将魂气接，枌榆先与首丘期。大招何事偏称宋，唐景由来怅所师。
0	0	1	0	0	0	0	0	0	0	0	0	次韵周秀实观李观察勒兵,霜风猎猎吹旗旌，将军束装来勒兵。白鹭洲前云鸟合，青原台上山川横。李侯凛凛万人敌，匹马横行沙塞北。至尊殿上亲赐名，生坐阎罗官柱国。提兵括寇来江西，探取贼窟如连鸡。军中超距多暇日，却学临淮亲校旗。中兴猛士如吼虎，二十八将随光武。要看麒麟第一功，金印垂腰光耀组。
0	0	0	0	0	0	0	0	0	0	0	1	其二,灯火樊楼寂，夷门夜柝迟。互将诗数卷，商到月斜时。客梦黄山麓，乡心宛水湄。高堂增白发，羡尔得归期。
0	0	0	0	0	0	1	0	0	0	0	1	祁四再赴江南别诗,万里来又去，三湘东复西。别多人换鬓，行远马穿蹄。山驿秋云冷，江帆暮雨低。怜君不解说，相忆在书题。
0	0	0	0	0	0	0	0	0	0	0	1	客中度岁,历遍青徐路，东风送入京。车中守残岁，道上拜新正。椒酒今谁献，桃符旧未更。故园梅正发，不见玉峥嵘。
0	0	0	0	0	0	0	0	0	0	0	1	同四兄咏梅寄七弟① 其一,日夕望乡处，况当梅发时。有如三珠树，岁晏复连枝。
0	0	0	0	0	0	0	0	0	0	0	1	其五,久雨收寒潦，层飔荡薄埃。鸣蛙鼓吹歇，高雁弟兄来。食肉嗟谋短，关弓任世猜。故园三径在，新菊几丛开。
0	0	0	0	0	0	0	0	0	0	0	1	二月望日递宿南宫和尤延之右司郎署疏竹之韵,此君见我眼犹青，笑我吟髭雪点成。忆昔与君同舍日，听渠将雨作秋声。夜来递宿三更悄，叶底春寒一倍生。梦入故园数新笋，穿篱破藓几茎茎。
1	0	0	0	0	0	0	0	0	0	0	1	除夕答秦京,孤城留翰墨，高咏豁心神。岁晚悲游子，官卑忆古人。鼓钟迎曙急，梅柳报春匀。愧作长安梦，衣冠拜紫宸。
0	1	0	0	0	0	0	0	0	0	0	1	其二,畴昔衣冠士，同游若云烂。欢宴未及终，存亡在转盼。亡者长沉埋，存者各飘散。俯仰天地间，念之一惋叹。出门送我友，言返故乡县。登高望古疆，河卫浩以漫。山川白日冥，匹鸟鸣相乱。怆恻怀征途，令我肠中断。
0	0	0	0	0	0	0	0	0	0	0	1	山村晚归,夕烟低罥绿杨丝，路畔酴醾落几枝。廿四番风春到尾，初三夜月细如眉。依稀人语樵还舍，轣辘车声犬吠篱。城郭归途犹十里，吟诗不觉马行迟。
1	1	1	0	0	0	0	0	0	0	0	1	重阳前一日至越州自太守以下地主无一人在郡者即日返棹作此解嘲,梦寐平生慕越州，偶然访旧作东游。半醒半醉他乡酒，黄叶黄花古郡秋。九日溪山无地主，一天风雨在归舟。此身到处初乘兴，兴尽谁能更强留。
1	0	0	0	0	0	0	0	0	0	0	1	访梁孝廉,金鸡下紫宸。寒谷暗生春。白发悲游子，丹风度逐臣。曝背思明主，过庭傍老亲。图书四壁在，知尔未全贫。
1	0	0	0	0	0	0	0	0	0	0	1	役行至槜李值亲故作,放舟穷越水，息驾见吴山。山近殊易即，室远竟难攀。徒以大夫守，怅兹游子颜。密亲载尊酒，晤面语乡关。叹逝岁不待，恩存泪已潸。春来芳草际，魂去白云閒。无劳猿献诮，会见鸿飞还。
1	0	0	0	0	0	0	0	0	0	0	1	宿月溪寄答小开,禅床孤月夜，寂寞坐秋光。伴榻云如水，开帘山满堂。雨花晴自散，清籁夜偏长。感念昔游子，思君各一方。
0	0	0	0	0	0	0	0	0	0	0	1	次韵沈石田题奕侄影翠轩,天街眯目满缁尘，竹树谁家自作邻。吴下正忧连岁旱，燕南如见故园春。临窗弄笔图偏妙，对景题诗语最真。他日轩中须晏坐，翠阴应覆白头新。
1	0	0	0	0	0	0	0	0	0	0	1	其五 刘阮再到天台不复见诸仙子,欢合从前记尚真，不堪重问杳音尘。玉箫金粉遗新恨，红树青山失旧邻。野鸟唤回花底梦，水云悽断洞中春。故乡落寞故人去，空对斜晖愁杀人。
0	0	0	0	0	0	0	0	0	0	0	1	其三,星河莽萧瑟，云树迥嵯峨。沙土耕尤瘠，乡音辨更讹。月临空县白，山傍故园多。何日还初服，春风老薜萝。
0	0	0	0	0	0	0	0	0	0	0	1	答金在衡讯归,秣陵宫树叶初飞，客路何人为授衣。我亦惊秋同海燕，故乡端在社前归。
0	0	0	0	0	0	0	0	0	0	0	1	答黄公绍,千里风尘澒洞间，故园秋共一尊閒。帆前沧海卢敖路，杖底朱明葛令山。越骑兵戈闻息战，汉家金铁许通关。知君不上干时策，落日渔樵数往还。
1	0	0	0	0	0	0	0	0	0	0	1	因览仰山小释迦语成唱道二首 其一,脱尽诸缘空不空，杳无边表喻难同。须知月蚌肠中物，体取云犀角里通。建化何妨行鸟道，回途复妙显家风。太平游子归来也，云鬓霜眉内转功。
0	0	0	0	0	0	0	0	0	0	0	1	游山归泛舟出里湖待月,山游腰脚疲，蜷卧如春蚕。漾舟出里湖，霁色明澄潭。群峰促使暝，若戒游人贪。一树尚残照，雨过南山南。湖光不能紫，细浪吹成蓝。濛濛觉远喧，渺渺穷幽探。月出天水分，始知风露酣。各有愁暮心，诗味从可参。清景何处求，湖燕飞两三。一失不可摹，此意吾宁惭。
1	0	0	0	0	0	0	0	0	0	0	1	渔村即事,维舟古渡头，四望是汀洲。水阔唯宜夏，荷枯不碍秋。困归牛背稳，晓汲井云浮。独坐愁无侣，多番为月留。
0	0	0	0	0	0	0	0	0	0	0	1	塞上曲,茫茫大碛吁可嗟，暮春积雪草未芽。明月如霜照白骨，恶风卷地吹黄沙。驼鸣喜见泉脉出，雁起低傍寒云斜。穷荒万里无斥堠，天地自古分夷华。青毡红锦双奚车，上有胡姬抱琵琶。犯边杀汝不遗种，千年万年朝汉家。
0	0	0	0	0	0	0	0	0	0	0	1	春雨二首 其一,人声漏点听难详，草草登车梦故乡。湿遍征衣疑别泪，折来官柳悟韶光。轮痕满地同心乱，铃语如年识夜长。回首江南行乐地，绿荫应满郁金堂。
0	0	0	0	0	1	0	0	0	0	0	0	哭刘敦质,小树两株柏，新土三尺坟。苍苍白露草，此地哭刘君。哭君岂无辞，辞云君子人。如何天不吊，穷悴至终身。愚者多贵寿，贤者独贱迍。龙亢彼无悔，蠖屈此不伸。哭罢持此辞，吾将诘羲文。
0	0	0	0	0	0	0	0	0	0	0	1	雨,书剑园居懒，初听秋雨长。竹廊吟病叶，桂坞漏新香。饥鹤还能舞，潜鱼亦自忙。怀人江海断，灯火诉寒螀。
0	0	0	0	0	0	0	0	0	0	0	1	其七,烽火照临洮，榆塞马萧萧。先锋秦子弟，大将霍嫖姚。
0	0	0	0	0	0	0	0	0	0	0	1	雁,呖呖胡笳怨，飘飘南雁翔。长风度关塞，九月下潇湘。积水浮连影，遥空起断行。故园秋望尽，闻尔泪沾裳。
0	0	0	0	1	0	0	0	0	0	0	0	关前志别,罪躯幸得主恩全，饯酒萧条转授鞭。奄普滩平鱼阵浅，句离天阔雁行偏。不辞马骨埋边雪，敢惜牛衣卧塞烟。今日玉关无外内，临歧握手莫潸然。
0	0	0	0	0	0	0	0	0	0	0	1	同李时芳游大慧寺,幽期出郭不辞劳，野寺云边共尔曹。白日西飞秦树杳，清秋南望楚天高。书遥故国愁烽火，客久中原有佩刀。莫动乡心且沈醉，风流谁道五陵豪。
0	0	0	0	0	0	1	0	0	0	0	1	丙辰秋黄水漫口，奉家慈及眷属寄居徐郡城。丁巳春，公暇赴省，侨居数月，旅窗述怀,久作彭门客，羁心强自宽。莺花春梦老，风雨麦秋寒。吾道一尊酒，生涯半旧毡。故园松菊好，翘首暮云端。
0	0	0	0	0	0	0	0	0	0	0	1	草萍驿次林见素韵奉寄,山行风雪瘦能当，会喜江花照野航。本与宦途成懒散，颇因诗景受閒忙。乡心草色春同远，客鬓松梢晚更苍。料得烟霞终有分，未须连夜梦溪堂。
0	0	0	0	0	0	0	0	0	0	0	1	咏史,楚汉分争辨士忧，东归那复割鸿沟。郑君立义不名藉，项伯胡颜肯姓刘。
0	0	0	0	0	0	0	0	0	0	0	1	衙斋春日偶成,几日桃花雨，乍晴闻午鸡。穿花游蝶出，拂槛绿阴低。旅况尘情澹，乡心客梦迷。倚栏无限意，日影又窗西。
0	0	0	0	0	0	0	0	0	0	0	1	涿州道中,短衣疲马日相从，迢递关山几万重。大陆云愁趋涿鹿，斜阳影尽见卢龙。乡心正绕青溪宅，客梦犹悬紫禁钟。却忆故园春酒熟，一时应念远游踪。
0	0	0	0	0	0	0	0	0	0	0	1	雨宿定兴 其一,三椽客舍小于舟，淅淅潇潇响不休。恰似故园梅雨后，孤篷听雨泊沙头。
0	0	0	0	0	0	1	1	0	0	0	0	答赵宗白宣州寄诗次韵,三载樟亭信到迟，偏劳双鲤寄相思。玄晖有兴期频订，太白曾游亦自奇。顾我尝为秋圃客，知君不废敬亭诗。未须更道澄江练，只候飞凫上赤墀。
0	0	0	0	0	0	0	0	0	0	0	1	其八,望乡远在海瀛边，茅屋苍苔问石田。夜月上时探兔窟，寒潮落处抖鱼筌。踏歌遥听青云外，射策长怀玉殿前。千里祇今怜作客，焚香再拜祝尧天。
0	0	1	0	1	0	0	0	0	0	0	1	梅山谒仙尉祠 其一,高风已隔三千载，想像逃名吴市间。新室仓皇文母玺，孤臣涕泪汉家山。只今青史留封事，如此红尘肯抱关。云外九江何处是，故乡应有鹤飞还。
0	0	0	0	0	0	0	0	0	0	0	1	奉和鄜州刘大夫麦秋出师遮虏有怀中朝亲故,天子爱全才，故人雄外台。绿油登上将，青绶亚中台。亭障鸣笳入，风云转旆来。兰坊分杳杳，麦垄望莓莓。月向雕弓满，莲依宝剑开。行师齐鹤列，锡马尽龙媒。壮志徵梁甫，嘉招萃楚材。千寻推直干，百鍊去纤埃。间阔劳相望，欢言幸早陪。每联花下骑，几泛竹间杯。芳讯双鱼远，流年两鬓催。何时介圭觐，携手咏康哉。
0	1	0	0	0	0	0	0	0	0	0	1	和陶怨诗示庞邓,当欢有馀乐，在戚亦颓然。渊明得此理，安处故有年。嗟我与先生，所赋良奇偏。人间少宜适，惟有归耘田。我昔堕轩冕，毫釐真市廛。困来卧重裀，忧愧自不眠。如今破茅屋，一夕或三迁。风雨睡不知，黄叶满枕前。宁当出怨句，惨惨如孤烟。但恨不早悟，犹推渊明贤。
1	0	0	0	0	0	0	0	0	0	0	1	其二,萱草生北堂，颜色鲜且好。对之有馀饮，背之那可道？人子孝顺心，岂在荣与槁？昨宵天雨霜，江空岁华老。游子未能归，感慨心如捣。
0	0	0	0	0	0	0	0	0	0	0	1	旧山,旧山无恙挂烟萝，此日传烽竟若何。笳鼓江关屯虎豹，楼船海国混鼋鼍。千重锦树浮云暗，满目寒松落照多。愁绝正逢南客至，乡心细与问渔蓑。
0	0	0	0	0	0	0	0	0	0	0	1	泊徐州洪乡人有携酒相饷者喜而赋此,碧瓮盛来琥珀光，感君远意不能忘。情知岁近归期远，且对尊前说故乡。
1	1	0	0	0	1	0	0	0	0	0	1	北门晓行,烛下银塘流水长，马前山色晓苍苍。朱楼未灭明河影，碧城已动晨曦光。鸡唱悠悠度禁邸，萤飞点点刺衣裳。三年游子离乡思，阊阖门高露早凉。
0	0	0	0	0	0	0	0	0	0	0	1	初度日复呈兄勉翁三首 其一,客里逢初度，艰难老弟兄。一杯称寿酒，多少故乡情。
0	1	0	0	0	0	0	0	0	0	0	1	忆故园梅 其一,家住越江津，梅开向水滨。可怜花是雪，况对玉为人。北地风光晚，南天物候新。无因逢驿使，肠断故园春。
1	1	0	0	0	0	0	0	0	0	0	1	又依韵,六月园林景物奢，草间萤老暑侵衙。投闲方是调生诀，习静何须掷米沙。新月初看浮晚霁，他乡谁共酌流霞。庭前值菊随时长，三径撩人天一涯。
0	0	0	0	0	0	0	0	0	0	0	1	边警,枉矢欃枪逼斗杓，边城烽火纵天骄。经年戎马虚奔骛，向夜星辰半动摇。外府尽烦刘转运，北军争得霍嫖姚。桑中一饭犹知报，樗散无谋补圣朝。
0	0	0	0	0	0	0	0	0	0	0	1	登郡前山,洛阳归客滞巴东，处处山樱雪满丛。岘首当时为风景，岂将官舍作池笼。
0	0	0	0	0	0	0	0	1	0	0	1	过观海,蕞尔孤城试一临，东郊西陌故乡音。鱼盐以外生涯少，山水之间趣味深。花竹四时堪作障，烟岚终日自成阴。天教少住非无意，要识当年观海心。
1	1	0	0	0	0	0	0	0	0	0	1	至后梁从甫招同郭学宪雪中小集时余捧檄将就道矣,书云初罢雪濛濛，岁岁阳生景略同。对酒总怜时屡改，论文堪羡赋争雄。他乡缥缈风尘外，俗吏驱驰怅恋中。握手与君仍几醉，夜来先梦岭云东。
1	1	0	0	0	0	0	0	0	0	0	1	答梁文学兼约过小集,宦舍萧然一径深，逢君杖屦喜初临。他乡短刺希投合，流水长桐自赏音。已慕逍遥庄叟达，岂嗟留滞越人吟。春光浩荡堪娱客，绿满池塘柳渐阴。
0	1	0	0	0	0	0	0	0	0	0	1	秋日杂咏二十三首 其十六 咏闺思,清飔吹蕙帐，明月照兰房。中宵念行役，掩抑独凄凉。微寒生薄衾，思奉君子裳。天涯渺阻修，何由越川梁。昔如鸾与凤，今如参与商。默默向谁诉，悄悄徒自伤。
0	0	0	0	0	0	0	0	0	0	0	1	凉,一夜西风吹?屋，天空野旷寒蹙缩。牧马禁月不敢嘶，车铃唤曙金声肃。王畿之内尚如此，何况玉关千万里。清时虽喜烽火销，尚有迢迢征戍子。呜呼戍儿莫苦辛，天下谁非逆旅人。
0	0	0	0	0	0	0	1	0	0	0	0	宿七里砻,明月孤舟夜，清江七里砻。谁怜远游子，寂寞卧秋风。
0	0	0	0	0	0	0	0	0	0	1	1	次韵答提点醴泉张宗益工部喜还乡郡,倦飞垂翼奈劳何，喜向南枝得旧窠。三治故乡前世少，一思遗履上恩多。病魂醒处安闲枕，酒量衰来怯巨螺。复听雅音清聩耳，爱居谁辨九韶和。
0	0	0	0	0	0	0	0	0	0	0	1	蔡村田家,田中耒声歇，烟火西林起。独立候归人，柴门夕阳里。
0	0	0	0	0	0	0	0	0	0	0	1	邓尉山食杨梅似顾愿,杨家果熟白日长，锦林回合云俱香。火齐圆珠满苍岛，翡翠异鸟衔夕阳。海外蒲萄远莫致，岭南荔枝谁能将。故园提筐但饱食，酒后耳热歌沧浪。
1	1	0	0	0	0	0	0	0	0	0	1	寒食行,老鸦衔纸钱，飞上白杨树。破庐谁氏子，挈榼上冢去。新鬼土作堆，堆平鬼亦故。百年过鼎鼎，孰者非朝露。安知今楼台，不是昔墟墓。十年寒食节，九度他乡路。看到野棠梨，荒山春又暮。
0	0	0	0	0	0	0	0	0	0	0	1	和丁端叔九日韵,风雨重阳候，旌旗五客游。清樽烦卜夜，归鬓但惊秋。薄暮霭云散，倾城终日留。晚楼东望际，萸菊故园丘。
0	0	0	0	0	0	0	0	0	0	0	1	望黄山,黄山屹中流，此日欣盻睐。初疑螺髫青，渐睹砥柱大。长江来万里，混混俱此会。潮生岚气寒，浪触雪花碎。海门望无穷，飞鸿渺天外。
1	0	0	0	0	0	0	0	0	0	0	1	中秋,今夜月轮满，秋期此恰分。千山飞一镜，万里失纤云。宿鸟高枝见，征鸿静夜闻。不胜凄切意，游子似从军。
1	0	0	0	0	1	0	0	0	0	0	1	寄楚州吕济叔,亭午鸟不下，谁复过我庐。忽闻扣门者，偶出问何如。云是山阳吏，太守遣置书。自惟久穷困，游子安念予。淮阴况要津，宾馆无暂虚。岂意有所逮，委曲情未疏。报言愧不腼，聊以谢兴居。
0	0	0	0	0	0	0	0	0	0	0	1	其二,老矣归欤东海村，长裾不复上王门。肉糜岂胜鱼羹饭，纨裤何如犊鼻裈。是处江山如送客，故园桐竹已生孙。分无功业书青史，或有诗名身后存。
0	0	0	0	0	0	0	0	0	0	0	1	旅夕,击柝严城更漏长，一声边雁起秋霜。离情到处看皆异，月色何曾似故乡。
0	0	0	0	0	1	0	0	0	0	0	1	宿山寺步壁间韵,独宿云堂一磬深，空山莲漏滴沈沈。月临绀殿浮松气，风动金铃落梵音。永夜禅镫悬客梦，高秋旅雁动乡心。虚窗渐觉晨光满，惆怅行歌别旧林。
0	1	0	0	0	0	1	1	0	0	0	0	集选句寄王之衡楚中二章 其一,渺渺陵上道，悢悢不得辞。悠悠君行迈，茫茫终何之？佳人守茕独，燕婉及良时。顾念蓬室士，蓄意忍相思。昔为鸳与鸯，恩爱两不疑。今为参与辰，出宿无归期。自我别旬朔，闺草含碧滋。送君如昨日，泣子子不知。繁华映绿渚，流嘤复满枝。柔条旦夕劲，采此欲贻谁？
0	0	0	0	0	0	0	0	0	0	0	1	其三,乡心归有日，愁思浩无涯。寒食家家雨，清明处处花。细书裁短劄，老泪滴悲笳。望远孤飞鹜，天边伴落霞。
0	0	0	0	0	0	0	0	0	0	0	1	送马秀才,清貌不识睡，见来尝苦吟。风尘归省日，江海寄家心。与鹤期前岛，随僧过远林。相于竟何事，无语与知音。
0	0	0	0	0	0	0	0	0	0	0	1	老将行,渔阳老将老逾健，手挽强弓彀长箭。修髯垂白尽如虬，双颔下丰犹似燕。自言少小学从戎，跃马能超六郡雄。战血千行频污甲，瘢痕是处悉通中。谁料数奇终得谤，平生意气俱凋丧。小吏翻为投笔人，人奴却擅封侯相。蓟门烽火书纷纷，回忆云台旧建勋。閒杀南山射虎手，醉归羞说故将军。
0	0	0	0	0	0	0	0	0	0	0	1	和周山长别后见寄韵,穷居彼此共栖迟，薄宦无成与愿违。白发五年愁避乱，青灯一夕喜论诗。雨凉吠蛤喧人耳，风定流萤入客衣。别后相思心独苦，犹怀把酒夜深时。
1	0	0	0	0	0	0	0	0	0	0	1	沛上怀古,王气销沉井邑钟，翠华曾此集扶筇。江流已失彭城马，剑去尤号芒砀龙。击筑有歌残碣卧，离宫无主野蒿封。停鞭亦自悲游子，指点风云意每雄。
0	0	0	0	0	0	0	0	0	0	0	1	送梁判官归女几旧庐,女几知君忆，春云相逐归。草堂开药裹，苔壁取荷衣。老竹移时少，新花旧处飞。可怜真傲吏，尘事到山稀。
0	0	0	0	0	0	0	0	0	0	0	1	其二,虚传车骑故园来，侍宴无非绕吹台。雪赋几篇才脱稿，诸王已报牡丹开。
0	0	0	0	0	0	0	0	0	0	0	1	其三,榕树参天长，郎栖在何处。随郎不见榕，累侬望乡树。
1	0	0	0	0	0	0	0	0	0	0	1	爱日堂,巘山之阳亲所居，游子爱日将何如。寸心耿耿过葵藿，暮景皎皎垂桑榆。阶前綵服弄鹦鹉，堂上金盘行鲤鱼。丈夫忠孝须努力，期君日夕思居诸。
0	0	0	0	0	0	0	0	0	0	0	1	次韵酬朱推官,上国辉光不许观，故园岑寂且閒眠。无心自可齐穷达，有口皆能论圣贤。百本柔桑绕茅屋，一陂清水灌沙田。馀生饱暖聊依此，岂有高风远市廛。
0	0	0	0	0	0	0	0	0	0	0	1	游横山,横阜峥嵘碧落齐，探奇迢递蹑丹梯。扪萝云气生人足，绕磴花香衬马蹄。潭水澄澄龙已去，春风恰恰鸟还啼。寻真直到清冥上，回首红尘烟雾迷。
0	0	0	0	0	0	0	0	0	0	0	1	过云洞岭宿暮村田家,马度危峰雪未乾，鸦鸣荒馆日初残。少陵自爱羌村好，太白空歌蜀道难。万里敢辞王事苦，一杯聊放客怀宽。梅花相伴天涯远，月色江声对倚栏。
0	0	0	0	0	0	0	0	0	0	0	1	夜雨,苦雨变秋霖，潇潇入夜深。乱敲惊叶脱，清响杂蛩吟。往事十年梦，故乡千里心。西风助凄切，不管客难任。
1	0	0	0	0	0	0	0	0	0	0	1	饮郑前村寓舍观其两郎君新作文艺前村本出先伯之门追感往昔作此二首 其一,君居空馆一床横，霁雪阶除半尺明。避世重来金马日，向余久得石交情。张镫酒煖真欢伯，拥袖诗寒觉瘦生。萧瑟思乡怀旧意，当轩星转北风声。
0	0	0	0	0	0	0	0	0	0	0	1	其五,关山行万里，旌节驻三年。一将书生任，孤军绝域悬。粮空难杀马，水恶易崩船。歌尽思乡曲，毡帏冻不眠。
0	0	0	0	0	0	0	0	0	0	0	1	其二,六龄携汝即辞家，能变南音语带华。时向西雍观振鹭，遥从北阙认朝鸦。乾坤有恨容啼鸟，风雨何心妒落花。莫向故园传此曲，年年寒食海西涯。
0	0	0	0	0	0	0	0	0	0	0	1	后归兴诗（乙酉六月）,南北神州竟陆沉，六龙潜幸楚江阴。三河十上频炊玉，四壁无归尚典琴。蹈海肯容高士节，望乡终轸越人吟。台关倘拟封泥事，回首梅花塞草深。
0	0	0	0	0	0	0	0	0	0	0	1	乙亥北征至分关却望,出门山导客，及此与云深。俯视苍茫接，遥看碧落沉。岐峰迷别绪，洄涧落乡心。万里伤魂处，离初泪不禁。
0	0	0	0	0	0	0	0	0	0	0	1	小除夕至奉新,雪过青山马上看，故乡千里岁将残。遥知祀灶比邻会，独念征人驿路寒。
0	1	0	0	0	0	0	0	0	0	0	1	游崆峒山(1) 其一,两壁微开一径遥，愁怀到此已全消。鸟声入谷成呼应，山色迎晖欲动摇。几处悬崖颓复定，千寻飞瀑堕还跳。圣恩若许宽羁绁，愿卜幽居作老樵。
0	0	0	0	0	0	0	1	0	0	0	0	粤王台怀古二首用王李二子韵 其一,粤城秋日转觚棱，与客登台感废兴。孤鸟迥随云影没，野花寒带露华凝。楼船有路天低海，剑玺无踪谷变陵。留得当年歌舞地，断猿清夜啸烟藤。
0	0	0	0	1	0	0	0	0	0	0	1	江村寒食,故里逢寒食，园林红雨飞。莺藏新柳啭，燕向旧巢归。老去游先倦，年来事觉非。小窗花下坐，寂寞掩柴扉。
1	0	0	0	0	1	1	0	0	0	0	0	酬徐春帆梁溪道中看梅见怀之作 其二,昔我游梁溪，溪梅正含蕊。泉声泰伯祠，山影春申里。清韵落帆风，淡烟沽酒市。春江篷橹响，尽在寒香里。为君数旧游，屈指十年矣。君诗如江月，照我离愁起。溪云竹寺幽，林雪村桥圮。一发江南山，隔断相思水。
0	1	0	0	0	0	0	0	0	0	0	1	登石亭寺钧天阁,滕阁灰飞后，登临独此楼。江声非一水，云气杂诸洲。天远晴连雨，风高暑亦秋。故乡烟树外，倚槛思悠悠。
0	0	0	0	0	0	0	0	0	0	0	1	莲港夜泊,港口维舟正落潮，北风吹雨夜萧萧。故乡此去三千里，归梦不知江水遥。
0	0	0	0	0	0	0	0	0	0	0	1	蔡村,孤村远水入潺湲，眼见河流又一湾。万里小舟连夜发，几滩秋水白鸥閒。浅深雨乱移篙地，西北秋连出塞山。问讯京师还几驿，不胜清梦五云间。
0	0	0	0	0	0	0	0	0	0	0	1	丁丑与擢孙守岁,衙斋相对恋年华，爆竹声中吐烛花。未有滴涓酬圣主，只随萍梗浪天涯。一帘轻卷春风入，两岁将分斗柄斜。生计欲知何处好，故园有地可栽瓜。
0	0	0	0	0	0	0	0	0	0	0	1	北固一首,北固转南川，丹徒挹紫莲。柳风含画鹢，芳草接长天。客尽黄金橐，魂消宋玉篇。故乡回首忆，明月送清弦。
0	0	0	0	0	0	0	0	0	0	0	1	其十 隋宫,谷洛通淮日夜流，渚荷宫树不曾秋。十年士女河边骨，一笑君王镜里头。月下虹蜺生水殿，天中丝管在迷楼。繁华往事邗沟外，风起杨花无那愁。
1	1	0	0	0	0	1	1	0	0	0	1	其二,萍水他乡客，匆匆会复离。会时真可乐，别后重相思。天晚酒醒后，月明人睡迟。谁云我情绪，曾不及游丝。
0	0	0	0	0	0	1	0	0	0	0	0	酬二十八秀才见寄,昨夜山月好，故人果相思。清光到枕上，袅袅凉风时。永意能在我，惜无携手期。
0	0	0	0	0	1	0	0	0	0	0	1	题沈南疑紫茜村庄图用茶星韵,欲避风尘丘壑宜，竹窗桐屋每相期。鸟啼花发寻贤主，酒满茶清趁好时。邻寺月明携伴早，绿溪舟小过桥迟。南园北陌空惆怅，记取村庄紫茜诗。
0	1	0	0	0	0	0	0	0	0	0	1	哭宝月三藏大禅师,五峰习圣罢，乾竺化身归。帝子传真印，门人哭宝衣。一囊穷海没，三藏故园稀。无复天花落，悲风满铁围。
1	0	0	0	0	0	0	0	0	0	0	1	其四,亦复蓟门聚，愁歌托楚骚。水香搴薜荔，春暖种樱桃。风雨思乡远，星辰对酒高。不堪行乐地，蛩语已蓬蒿。
0	1	0	0	0	0	0	0	0	0	0	1	辽府赠杨山人,故乡因别久，逆旅有新知。吊古过燕市，哀歌问渐离。楚筵分醴后，蜀肆下帘时。欲就百钱卜，长贫老不疑。
0	0	0	0	0	0	0	0	0	0	0	1	山阴晓发寄暨阳旧友,水涨官河远，西风去棹轻。四山犹暝色，万木尽秋声。村近闻鸡犬，天寒忆弟兄。故园归未得，漂泊若为情。
0	0	0	0	0	0	0	0	0	0	0	1	其十二,蛙声合川隰，荷叶等阶除。悠然故园思，今雨后何如。
0	0	0	0	0	0	0	0	0	0	0	1	海燕,海燕朝始来，巢我旧堂楣。酸枣作春花，还是去年枝。微物亦有常，人事乃不齐。东风故园暮，万里愆归期。岂无弟与妹，志养须躬为。亲忧路共长，况复音书迟。安得如海燕，飞去慰所思。
0	0	0	0	0	0	0	0	0	0	0	1	邑中滞雨示陈贵白,犹及相逢鬓未华，故乡春尽不须嗟。园林处处生新草，风雨年年送落花。高树昼寒归有鸟，小溪湍急走如蛇。方知傲世不在隐，高枕北窗闻打衙。
0	0	0	0	0	0	0	0	0	0	0	1	其二,典秘能辞侍从庐，归人为我一踌躇。痛深张掖门前别，诀绝梅花社里书。稷下旧游那可得，茂陵遗草更何如。望乡未把生刍去，策马西州限有馀。
1	0	0	0	0	0	0	0	0	0	0	0	宫怨,高树明河隐殿阑，风帘不下夜灯残。玉阶秋草无行迹，坐对三更白露寒。
1	0	0	0	0	0	0	0	0	0	0	1	雨中作,方惊岁更端，不觉秋已孟。虽云暑毒俟，无奈风雨横。荷空湖面阔，叶脱树枝劲。百卉亦已衰，非复昔华盛。游子老忘归，一榻卧衰病。欲谈无客来，向壁弄麈柄。
0	1	0	0	0	0	0	0	0	0	0	0	代炀帝寄内人曲,藕丝一尺自言长，情人怀情那可量。愿得牵心渡淮水，勿畏风波作小伤。
0	0	0	0	0	0	0	0	0	0	0	1	上巳初晴同戚生小亭对酌,三月三日日初新，雨雨风风成一春。柳条媚景乍舒盻，桃花勒寒微放颦。会稽山阴足禊事，长安水边多丽人。故乡京国那在眼，与子且爱樽前身。
0	0	0	0	0	0	0	0	0	0	0	1	泰安至张夏马上口占,风物当春竞斗芳，客途聊此破愁肠。山曾识面青常好，鸟不知名啼自长。流水无声穿细涧，落英有意出危墙。懒开白眼红尘里，却爱桃花似故乡。
0	0	0	0	0	0	0	0	0	0	0	1	田家杂兴二首 其一,深村犬迎吠，曙色行者稀。归人自城市，负荷返柴扉。耒耜颇整理，蓑笠亦庶几。朝来拨春陇，泉脉流微微。菖蒲亦已生，屋角梨花飞。物候有如此，东作慎无违。
1	1	0	0	0	0	0	0	0	0	0	1	其四,愁云结重阴，游子将跋陟。徘徊眷歧路，悢悢情难抑。边风吹枯蘋，飘飖离本根。食蓼长觉苦，怀冰长觉寒。愁人多酸辛，况当离别难。唯念复来归，慰我桑榆年。
1	1	0	0	0	0	0	0	0	0	0	1	得家书三首 其一,离家廿里余，恍隔数千里。离家二旬余，恍若数年比。嗟哉无限情，一身作游子。游子衣食谋，问安无一纸。郁郁肠九回，欲诉何从起。
0	0	0	0	0	0	0	1	0	0	0	0	和客闺中四时曲 其一 春,草长花落遍关山，久客翻愁归路艰。遂使子规空叫月，三春不见有人还。
0	0	0	0	0	0	0	0	0	0	0	1	秋夜怀罗颢甫,不到山中月再弦，夜来重忆住山缘。身依好友乡心断，眼见时人道力坚。露下草虫闻细语，风前巢鹤解安禅。思君又是凉秋候，拟就漫溪半榻眠。
0	0	0	0	0	0	0	0	0	0	0	1	綵绣堂为张聪御史赋,山连沧海是金华，华榜青林柱史家。鹤发每看倾寿酒，凤城先已探名花。斑衣舞遍三春日，绣服裁成五色霞。已见高堂颁紫诰，香名留取故乡誇。
0	0	0	0	0	1	0	0	0	0	0	1	病起偶题,空斋晨起坐，欢游罢不适。微雨东方来，阴霭倏终夕。久卧不知春，茫然怨行役。故园芳草色，惆怅今如积。
0	0	0	0	0	0	0	0	0	0	0	1	寄柬王一元美二首 其一,一掬燕城泪，闻君返故乡。草间逢鹿扰，松际有乌翔。宦忆中郎省，辞当七子场。名成身见累，浑欲弃青箱。
1	0	0	0	0	0	0	0	0	0	0	1	乙巳客长沙清明感怀,两年旅邸过清明，佳节重逢倍怆情。麦饭遥怜诸弟荐，松醪独少一人倾。高堂白发贫中老，游子青春客里更。岳麓峰头云幂幂，不堪重听鹧鸪声。
0	0	0	0	0	0	0	1	0	0	0	1	舟至高邮风气尚暖,北地风高水欲冰，南方秋晚尚余蒸。渔家香饭闻炊芡，溪女纤歌识采菱。鹭渚橹摇归梦客，柳汀舟渡夕阳僧。故乡多少莼鲈兴，三十年来愧未能。
0	0	0	0	0	0	0	0	0	0	0	1	九日望冈楼宴集，忆故山同学,时节会宾客，凭高怀乍宽。虽同此楼醉，未若故乡欢。江甸日将晚，炎州风亦寒。遥思古城上，新句又传看。
0	0	0	0	0	0	0	0	0	0	0	1	和陶渊明归田园六首 其三,落叶不可数，枝间绿将稀。节物一如此，感叹何时归。庭闱眇千里，箧藏老莱衣。从兹就閒旷，勿使吾心违。
1	0	0	0	0	1	0	0	0	0	0	0	初夏言怀 其四,羁愁兀兀类沈冥，坐对西山眼暂青。朝露几看栖弱草，夕阳频见下疏棂。名同郑璞空相赏，病有吴吟讵可听。飞絮残莺惆怅绝，故人南去又扬舲。
0	0	0	0	0	0	0	0	0	0	0	1	其二,乡人新自故乡来，千里鱼书手自开。闻道家山风景好，玉笙吹月共徘徊。
0	0	0	0	0	0	0	0	0	0	0	1	村居,人笑无才自笑狂，槿篱竹坞得深藏。自从病后辜风月，未免愁中读老庄。行圃数畦秋菜长，泛溪十里晚荷香。丛书坐懒无由续，且补忠州手录方。
1	0	0	0	0	0	0	0	0	0	0	1	新馆,偏箱岭恶莫摧轮，游子思亲泪满巾。万里有尘遮白日，一行无树识新春。幽禽才啭已催客，狂石欲奔如避人。虏酒相邀绝峰饮，却因高处望天津。
0	0	0	0	0	0	0	0	0	0	0	1	雪夜同伯宗集缮部张肖甫宅得林字,北阙寒云结瞑阴，龙山飞度正森沉。可怜西第歌钟满，共把东曹酒盏深。柳絮忽邀词客赋，椒花应折故园心。宵衣更从鸣珂去，玉树青葱指上林。
0	1	0	0	0	0	0	1	0	0	0	0	登南城遥望四明山,遥天晴景豁，凯风来座隅。披襟集良朋，颇惬清燕娱。落日照碧林，馀晖散晴湖。飞甍连绣闼，灿若丹青图。撰策临高城，游目穷九区。石窗切层霄，邈与群峰殊。黛色可揽撷，丹梯时有无。云南富青棂，云北繁白榆。至今过云客，恒驾苍麛车。我欲称东邻，筑室云中居。惜哉无羽翼，矫首以踌蹰。载吟皮陆篇，郁郁增烦吁。
0	1	0	0	0	0	0	0	0	0	0	1	归至芙蓉沙,舟路苍茫数里烟，风吹秋思晚凄然。十年故国人空老，一夜乡心月可怜。下濑船从波底起，临崖灯向树头悬。孤芦自古容鸥鹭，怪得哀吟到水边。
0	0	0	1	0	0	0	0	0	0	0	1	次韵陈宜中（丰）携诗见访,朝来乾鹊啅檐牙，昨夜灯开送喜花。好事宁期贵公子，携诗肯访野人家。客愁到此逢寒食，薄宦羁人屡岁华。载酒他年问奇字，故园归去老桑麻。
1	1	0	0	0	0	0	0	0	0	0	1	偶得佳酪巨螯兼致新菜遂成一章,酦乳行温玉，烹苔间碧丝。螯双落吾手，杯百竟何辞。不作他乡味，翻深故国思。醉来时自哂，张翰亦吴儿。
1	1	0	0	0	0	0	0	0	0	0	1	其三,圜土初经二月春，薰风又到系维身。流萤夜度绨袍冷，采蕨朝供麦饭新。敢望左骖归越石，还期长佩拟灵均。多情最是他乡侣，闲谱龟兹慰苦辛。
0	0	0	0	0	0	1	0	0	0	0	0	题画竹扇寄友,明月二千里，清风一万竿。相思写不得，写出梦来看。
0	0	0	0	1	1	0	0	0	0	0	0	再和六四叔所赋十二相属诗,饥鼠缘条残果堕，舍如蜗牛足高卧。无心虎殿逐群英，尚想兔园倾一坐。同年我又衰龙钟，夔蛇相怜宁有穷。马革战场空白骨，羊裘钓濑馀清风。棘端造猴巧难学，且赴茅檐鸡黍约。云深杞狗夜可寻，已办猪靴走硗确。
1	0	0	0	0	0	0	0	0	0	0	1	陪在滕王阁饯客,共追使节到潺湲，为复登楼在别筵。近槛不胜游子意，当杯祗觉众人贤。秋风磬折终谁是，竟日笙歌亦自妍。正忆陶潜初便去，那曾束带小儿前。
1	0	0	0	0	0	1	0	0	0	0	1	题画七首 其一,野人何以傲游子，流水声中把道书。拈向河梁岂无意，清时巢许不岩居。
0	1	0	0	0	0	0	0	0	0	0	0	游嵩华值岳子还吴中赋赠,欢悰眷春陶，凄怆感秋别。日予嵩华游，子亦返吴越。江海壮烟帆，山川险辕辙。虽殊水陆途，共抱辛勤辙。风涛各一方，云壑每同月。龙骛迥莫攀，凤举渺难掣。高情逸松乔，孤怀挺倪缺。远游信昭旷，独往惭薄劣。历览穷幽奇，岖嵚足怡悦。暌携何日并，努力崇令节。
0	0	0	0	0	0	0	0	0	0	0	1	其三,昨日先生书，言归及秋馀。今秋已将尽，难驻先生车。凉风起天末，木落声徐徐。沧海日已深，故园日已疏。作客虽云乐，未若在家舒。何以远送君，白云近所居！
0	0	0	0	0	0	0	0	0	0	0	1	偶成,翠巘高无极，藤萝不可攀。流清猿下饮，山暝鸟来还。樵唱孤烟里，人居深竹间。故乡知渐近，拂拭舞衣斑。
0	0	0	0	0	0	0	0	0	0	0	1	拟归田园 其一,朝市良可厌，不如归故山。故山山色好，别来知几年。威凤翔高冈，神龙潜深渊。黄鹄志千里，皓鹤恋芝田。吾意亦如此，志在山水间。千峰列溪上，修竹满檐前。樵唱归落照，僧钟鸣晓烟。晚来閒览镜，白发冠颓颠。回思人间事，百计不如閒。吾言奚激烈，此事非偶然。
0	1	0	0	0	0	0	0	0	0	0	1	过蔡村,白沙滩接绿杨堤，遍野青黄麦秀齐。万雉都城天咫尺，几家村落水东西。濛濛细雨来帆重，漠漠平芜去鸟低。岐路年年成底事，遣怀只合醉如泥。
0	0	0	0	0	0	0	1	0	0	0	0	寄黄树斋,一别柴关掩玉华，情怀寥落亦堪嗟。溪风渐冷鹤噤语，山雪欲来梅试花。小病屐声三径涩，间愁阑影一阶斜。思君怕对空潭水，照得吟肩瘦倍加。
0	0	0	0	0	0	0	0	0	0	0	1	其三 少年行四首,弓背霞明剑照霜，秋风走马出咸阳。未收天子河湟地，不拟回头望故乡。
0	0	0	0	0	0	0	0	0	0	0	1	有怀,故乡云树杳，朋从各无家。南土多丛棘，江滨仅乱葭。一江荣悴界，三载暮晨茄。鱼雁何时到，愁看向晚霞。
1	0	0	0	0	0	0	1	0	0	0	1	剑阁,出坎入坎千，上天下天百。陡然万古奇，森此寸眸昃。石石欲刺天，石石怒争壁。不见一鸟飞，但闻万马栗。线溜泻石髓，哀玉鸣不息。筋力尽青冥，渐与空天逼。世界缩地入，万鬼拔山出。落日照天南，绝峭横空墨。凄凉战垒风，惨澹游子色。奇从险极生，快自艰余获。我身天外来，尽讶云中客。河山两戒雄，喟矣二仪塞。
0	0	0	0	0	0	0	0	0	0	0	1	久雨初霁示友,积雨初收四望新，颓云淡日弄晴阴。故园百里梦不到，杜宇一声春又深。宿蝶乱红浑满地，藏鸦新绿已成林。客中情味君休问，庄舄无聊但越吟。
0	1	0	0	0	0	0	0	0	0	0	1	丙戌岁正月出洛阳书怀,往岁衣褐见，受服金马门。拟将忠与贞，来酬主人恩。天地暂雷雨，洪波生平原。穷鳞遂蹭蹬，夙昔事罕存。幸逢帝出震，授钺清东藩。白日忽再中，万方咸骏奔。王风从西来，春光满乾坤。蛰虫竞飞动，余亦辞笼樊。遭遇思自强，宠辱安足言。唯将四方志，回首谢故园。
0	0	0	0	0	0	0	0	0	0	0	1	燕,红襟相舞语呢喃，门巷频来径自谙。故国乌衣休再问，年来劫火遍江南。
0	0	0	0	0	0	0	0	0	0	0	1	自青县入卫河,忽睹清分浊，家贫居上头。一篙新涨水，半自故园流。帆影高悬日，桡声荡入秋。渔樵云树外，引我下汀洲。
0	0	0	0	1	0	0	0	0	0	0	1	其二,黑雨屯风折紫荆，生离死别不胜情。尚书冢上凭谁扫，逐客天边恨未烹。先代箕裘应弃置，故园狐鼠任纵横。从今好把袈裟搭，长礼无忧古佛名。
0	0	0	0	0	0	0	0	0	0	0	1	其五,故园陈墟太昊祠，腊雪消后融春泥。韭芽苣甲初出土，春槃饤斗如棼丝。里闾经过厌此物，糖?寒具方交驰。江南鱼稻岂不美，长年谪居长土思。
1	0	0	0	0	0	0	0	0	0	0	1	其二,游子何须念故乡，酒酣聊发次公狂。人生行乐真佳耳，休苦栖心名利场。
0	0	0	0	0	0	0	0	0	0	0	1	晦日,村店开红杏，溪桥涨绿蘋。途中逢晦日，思煞故园春。
1	1	0	0	0	0	0	0	0	0	0	1	他乡,故国山川安在哉，他乡今复见春来。蓬蒿并兴草益茂，桃李不言花自开。催促年华似推毂，较量筋力试登台。归田尚可扶犁在，明岁当驱俗驾回。
1	0	0	0	0	0	0	1	0	0	0	1	次邓伯言思归诗韵三首 其一,万里江南客，思乡无限情。白头谁作伴，清夜读书声。
0	0	0	0	0	0	0	0	0	0	0	1	游石壁寺,寺幽称绝境，荷策自登临。翠岳千峰险，寒松一径阴。清香秋殿冷，疏磬古廊深。静立忘归兴，残阳鸟忽吟。
1	1	0	0	0	0	0	0	0	0	0	1	人日集顾氏桃花馆同集者黎惟敬休承弟顾汝和诸昆季也,喜逢人日转青阳，燕赏桃花旧草堂。七菜漫随时令设，一杯聊与故人尝。东风早巳回明庶，柳色行将绕建章。但得弟兄常聚首，不妨京国是他乡。
0	1	0	0	1	0	0	0	0	1	0	1	闺怨,人世悲欢不可知，夫君初破黑山归。如今又献征南策，早晚催缝带号衣。
0	0	0	0	0	0	1	1	0	0	0	1	军中寄潭府纪善杨应庚,奉使君初过武昌，从征我已上渠阳。鸡声风雨同为客，马首云山各异乡。千里还家惊腊尽，百年依世幸身强。相思恐有平安字，好寄南来雁一行。
0	0	0	0	0	0	0	0	0	0	0	1	过德州不及访于鳞有寄 其一,渭河新水淼漫漫，东望踟蹰思万端。我自可无衰凤叹，君今仍作卧龙看。归鸿落照乡心剧，立马浮云岱色残。岂是剡溪偏兴尽，古来天上聚星难。
0	0	0	0	0	0	0	0	0	0	0	1	酬令狐相公岁暮远怀见寄（依韵）,别侣孤鹤怨，冲天威凤归。容光一以间，梦想是耶非。芳讯远弥重，知音老更稀。不如湖上雁，北向整毛衣。
1	0	0	0	1	0	0	0	0	0	0	0	登故友史西村小雅堂,路绕黄家溪水长，春风洒泪复登堂。草荒求仲常来径，尘满元龙旧卧床。分手死生嗟契阔，伤心聚散觉凄凉。高丘数尺栖神地，碧树争凋不待霜。
0	1	0	0	0	0	0	0	0	0	0	1	咏史二十四首 其一,鸾鷟常特栖，騕袅辞服箱。古来俊杰人，不在亡主堂。六国昔崩分，岂无贤与良。青蝇飞竿旌，谗妾踞瑶房。屈原既放逐，楚事以俇攘。信陵见猜疑，蛙黾游大梁。悠悠狡童心，仁义愁我肠。逝言空国都，啖食恣虎狼。往车有折轴，后驾宜周防。愿回目睫智，一为辨圆方。
1	0	0	0	0	0	0	0	0	0	0	1	其二,洞口风生薜荔香，万松阴护佛龛凉。禅僧独对青山老，游子贪依慧日长。世故极知俱幻想，安心何用觅奇方。探幽笑我真成癖，一滴甘泉合试尝。
1	0	0	0	0	0	0	0	0	0	0	1	玉楼春 案《东白堂词选》题作「春怨」。,东君那肯留春住。水面飞花丝上絮。人生都是闷和愁，天意不离风共雨。凄凉庭院恹恹暮。独自点灯楼上去。手将金枕细叮咛，今夜梦儿须好做。
0	0	0	0	0	0	0	0	0	0	0	1	步韵却寄欧嘉可二首 其一,每诵新诗泪满裾，百千期许扫云馀。闻鸡遂作兴朝祟，接淅空留拜阙书。白发思君寒入梦，绿槐问友起烹鱼。连天烽火逾三月，拔剑歌来不可居。
1	0	0	0	0	0	0	0	0	0	0	1	其五,淅淅凉风起，唧唧寒蛩鸣。草木郁氛侵，两曜衔晖明。河源失故道，岱宗眇余青。凭虚发浩叹，游子万里情。
0	0	0	1	0	0	1	1	0	0	0	1	狂与答吴允中见寄,昔年曾客凤皇州，终日清狂不解愁。醉咏新诗惊俗客，笑扶红袖上歌楼。一春每费千金赏，三度都来几日游。回首故交应感慨，相思同白少年头。
0	0	0	0	0	0	0	0	0	0	0	1	寄答戴通乾,故人哆口说仪型，歧路萧条见客星。独立望乡聊自遣，一酣倚酒未全醒。越中踪迹潜张廌，海上文章著管宁。莫问盘阴老樵父，断云枯木共沈冥。
0	0	0	0	0	0	0	0	0	0	0	1	兰史自暑蝴蝶洞主制印置闺中言将偕隐罗浮也为赋长句用东坡松风亭下韵,罗浮山麓梅花村，十载结想萦梦魂。麻姑仙蝶出深洞，双栖万古晨与昏。夫子前身句漏令，拟寻丹灶如家园。移家即在白云里，上界那复知寒温。三峰夜弄铁桥月，五更晓看扶桑暾。种秫讵劳客辟谷，补萝可呼鹤守门。柴桑陶翟本仙侣，丹砂葛鲍参名言。头衔相贶足清绝，祝君展卷开瑶尊。
0	0	0	0	0	0	0	0	0	0	0	1	闻笛,落尽梅花雪满庭，故园杨柳梦中青。羌儿马上传来曲，今夜关山月里听。
0	0	0	0	1	0	0	0	0	0	0	0	送李判官赴东江（一作江东）,闻道皇华使，方随皂盖臣。封章通左语，冠冕化文身。树色分扬子，潮声满富春。遥知辨璧吏，恩到泣珠人。
1	0	0	0	0	0	0	0	0	0	0	1	其三,仲秋物色惨，游子生离颜。朝辞义阳陌，夕宿武胜关。遥望武昌路，汉水何潺湲。愿为比翼鸟，逸翮杳难攀。愿言终令德，努力济时艰。同心苟不亏，岂在离并间。
1	1	0	0	0	0	0	0	0	0	0	1	其十四 咏旅舍,飘萧坠寒叶，寂寞虚堂秋。游子久行役，索居寡良俦。明灯照空壁，啼螀动羁愁。情悰念悄悄，川原邈悠悠。中夜起彷徨，仰视河汉流。萍蓬偶栖泊，太息未能休。
0	1	0	0	0	0	0	0	0	0	0	1	哭仲子,一日死生隔，平生父子休。暮龄逢逆境，老泪湿清秋。浪急珠沉海，天昏壑失舟。烟霄落雕鹗，天厩丧骅骝。万里车轴折，百年江汉流。吾生今已矣，世事付悠悠。
0	1	0	0	0	0	0	0	0	0	0	1	秋兴 其七,秋风秋雨夜凄其，凭几沉吟有所思。惊鸟故投曾宿处，开花还是巳残枝。喜看淡月穿云出，静数游丝堕地迟。万里乡心千古意，兴来聊诵少陵诗。
0	0	0	0	0	0	0	0	0	0	0	1	孤村,舍南舍北地多荒，三两□□□□□。□士尽归箕欲手，未应医得眼前疮。
0	0	0	0	0	0	0	0	0	0	0	1	送友人出塞,上书有意不忘君，窜逐还将谏草焚。圣主起居当日慎，小臣忠爱本风闻。玉关信断机中锦，金谷园空画里云。塞马一声亲旧哭，焉支少妇欲从军。
0	0	0	0	0	0	0	0	0	0	0	1	和夏致宏咏梅,春岚初破晓光迟，青女消馀泫玉肌。雪后离披怜落蕊，溪旁婉约爱横枝。不随姑射乘风去，定与飞仙待月期。山静林深香暗度，折来频动故园思。
0	0	0	0	0	0	0	0	0	0	0	1	太常祖,一第中朝大义彰，数将封事悟明庄。河阳邸第三千里，祇为君亲去故乡。
0	0	0	0	1	0	0	0	0	0	0	1	忆故居 其一,黯黯愁云四望遥，故园回首总魂消。张良去国家初破，杜甫游秦盗正骄。万卷图书归浩劫，一年文武毕今朝。可怜呕尽心头血，千首诗都付火烧。
0	0	0	0	0	0	0	0	0	0	0	1	游琅邪山寺,一径过萧森，幽提此独寻。俗游殊不意，僧话粗宽心。役役真何了，空空究竟深。尘劳何日脱，来伴远公吟。
0	1	0	0	0	0	0	0	0	0	0	1	重阳,漫浪江湖已十霜，一秋强半又重阳。可怜白日浑闲度，偶对黄花觉自伤。客舍题诗书感遇，市楼沽酒慰凄凉。登高不为酬心赏，直欲凭栏望故乡。
0	0	0	0	0	0	0	1	0	0	0	1	中秋旅夜,故乡何日到，今夕是中秋。落落空庭月，高高客夜楼。野烟当树暝，旅雁入云愁。遥忆诸兄弟，相欢在润州。
0	0	0	0	0	0	0	0	0	0	0	1	登石竹山,一径费攀跻，群峰觉尽低。千层环碧嶂，百级挂丹梯。岭峻天疑近，林深路转迷。空中飞鸟绝，树杪乱猿啼。跳浪山魈避，盘旋羽客栖。解衣穿草莽，挥手抉虹霓。岁久碑无字，丹成灶有泥。书符寻篆箓，炼药乞刀圭。吟眺情俱适，徘徊日渐西。扶筇下山去，月色印前溪。
1	1	0	0	0	0	0	0	0	0	0	1	其二,凤鸟不来人自游，古台高俯白云流。铜驰讵卧三吴陌，石马宁嘶六代丘。岸帻他乡怜短鬓，拂衣吾兴欲沧洲。从谁共倒长江水，为洗英雄旧日愁。
0	0	0	0	0	0	0	0	0	0	0	1	自芋原至车盘驿,数家烟树郁萧森，人语殊方莫辨音。云傍马头晴作雨，松横岭口昼成阴。关城晚色疏寒木，古渡秋风乱夕砧。信宿淹留吾有意，故园已在白云深。
0	0	0	0	0	0	0	0	1	0	0	1	赠顾松交吏部,直觉东归似故乡，每逢佳节就君觞。客中文宴如羊曼，吴下名园数辟疆。芳草画凝歌扇绿，落花春散舞衣香。东山未许频游玩，早晚徵书发建章。
0	0	0	0	0	0	0	0	0	0	0	1	挽顾士行,东吴回首每伤神，千里关河百战身。旧业已随烽火尽，白头无复故乡春。百年谱系雕虫细，半世功名马鬣新。闻道辽东多野葬，死生高谊更何人。
0	0	0	0	0	0	0	0	0	0	0	1	居魏岁馀未尝见江乡故人今无悔如雄过此相见甚喜席间率成短篇呈之,经年大河北，终日故乡心。入耳欣吴语，开怀慰越吟。天寒裘领薄，日暮酒杯深。早晚论边策，长缨试请擒。
0	1	0	0	0	0	0	0	0	0	0	1	秋宫词,夜来风雨六宫愁，人自伤心水自流。但羡舞腰偏入掌，谁怜团扇正迎秋。黄金不买相如赋，青鸟虚随阿母游。基酌姮娥奔月后，何如桑女陌东头。
0	0	0	0	0	0	0	0	0	0	0	1	闺词八首 其一,愁心都不管年华，每到春来恨转赊。绿柳成阴花结子，玉人天外未还家。
0	0	1	1	1	0	1	0	0	0	0	1	北都春日漫书,蓬鬓双侵京国尘，花枝五别故园春。晓莺莫漫惊游宦，夜鹤多应怨主人。日月名迟愁揽镜，江湖兴在忆垂纶。天边涕泪怀吾弟，却恨衣冠系此身。
0	0	0	0	0	0	0	0	0	0	0	1	寄黄溪云,十年成远别，几度上高楼。风递江南信，云消渭北愁。春心惊海燕，晓梦入溪鸥。何日西窗烛，相看说旧游。
0	0	0	0	0	0	0	0	0	0	0	1	和顾天锡九日病起韵,几年清俸藉为郎，病起空斋落日黄。岁月半消书卷里，乡心偏近菊花傍。门墙地僻秋生草，砧杵城高夜捣霜。闻说簿书催更急，未应潇洒伴诗囊。
0	0	0	0	0	0	0	0	0	0	0	1	登平远台鳌顶峰,六鳌簸荡玄圃碎，三岛崩腾失空翠。海风掣断南山云，分我沧江半江水。台南岩谷青岌岌，奇松怪石作人立。山巅恐有风雨来，林径空濛落花湿。水东屴崱结平绿，积雾飞岚坐堪掬。蓬莱迢迢几万里，一碧天光浸寒玉。吟翁回首看不足，缓步策驴度空谷。谁知咫尺山中幽，望断残晖立修竹。
1	0	0	0	0	0	0	0	0	0	0	1	夜泊垂虹桥有怀家弟,片帆东下向湖州，夜泊吴江忆旧游。前岁不堪人送别，新年重见月当头。寒侵孤枕回残梦，风引晨钟到客舟。出处关心惭蹭蹬，天涯鸿雁动离愁。
0	0	0	0	0	0	0	0	0	0	0	1	梦还家,故乡南望路偏赊，清梦无时不到家。僮仆出门迎旧主，稚儿环膝献新茶。庭前萱草春仍绿，阶下长杨暖正花。惊觉不胜愁绝处，柳梢明月照窗纱。
0	0	0	0	0	0	0	0	0	0	0	1	忆洛下故园（时淮汝寇戎未灭）,浔阳迁谪地，洛阳离乱年。烟尘三川上，炎瘴九江边。乡心坐如此，秋风仍飒然。
0	0	0	0	0	0	0	0	0	0	0	1	征妇怨,九月匈奴杀边将，汉军全没辽水上。万里无人收白骨，家家城下招魂葬。妇人依倚子与夫，同居贫贱心亦舒。夫死战场子在腹，妾身虽存如昼烛。
1	0	0	0	0	0	0	0	0	0	0	1	岷山图,岷山遥对锦官城，游子看图感宦情。松树吟边沧海近，杜鹃啼处白云生。思亲客梦三更月，听雨乡心万里程。伫见政成归省日，庭闱白发沐光荣。
0	0	0	0	0	0	0	0	0	0	0	1	登天山绝顶,匹马西来万里游，飘飘心迹似轻鸥。才探蒲海千寻浪，又渡阴山五月秋。星落天中半天外，水穿沙底挟沙流。停车东望濒搔首，漫学题诗付上头。
0	0	0	0	0	0	0	0	0	0	0	1	晚泊江村,半江黄叶飞晴雨，万里长天坐短艘。村酒瓦瓶呼渡急，石门山月去人高。
1	0	0	0	0	0	0	0	0	0	0	1	其七,群乌朝出林，薄暮复来归。游子在远方，徬徨竟何依。岂无家室念，况怀返哺私。俛首不敢视，泪下沾裳衣。人生驹过隙，扰扰将何为。
0	0	0	0	0	0	0	0	0	0	0	1	郊行偶成,故园西望即天涯，荏苒流光转物华。欲怪乡心和柳絮，东风吹落道旁车。
1	0	0	0	0	0	0	0	0	0	0	1	古诗为扶风窦滔妻作 其一,深闺有思妇，惨悽亦何为。容华不自惜，独理流黄机。言将成匹帛，多裁游子衣。衣新忽变故，恩爱从此衰。以兹殷勤意，翻作长恨辞。
0	0	0	0	0	0	0	0	0	0	0	1	和史丈问樵客夜韵,不羡金膏与玉醅，消愁时借掌中杯。蓬瀛有路何年到，风雨无情动地来。客况萧条残烛冷，狂怀历落短歌哀。君今莫道江南近，一夕乡心百转回。
0	0	0	0	0	0	0	0	0	0	0	1	宿心上人房因赠 其一,枕藉长安道，栖禅十五春。行深忘白业，门静辟缁尘。摆脱随场惯，坚刚得性纯。偶然分物我，一款故乡人。
0	0	0	0	0	0	0	0	0	0	0	1	游西樵山六首（西樵山在广东南海县西南。） 其一,我从罗浮归，山水兴未已。遂作西樵游，江行百馀里。始由支江入，帆转稻花里。百曲赴大江，远见山云起。山云带夕阳，移舟泊山市。未入西樵山，先饮西樵水。
0	0	0	0	0	0	0	0	0	0	0	1	其二,皎皎双白鹤，爱养在庭阶。岂无万里心，欲飞且徘徊。一从离乡里，星纪几迁推。春阴覆慈行，同谷嗟孔怀。长抱茂陵疾，几动庄舄哀。为念国恩重，方寸时潆洄。举头恋双阙，不上望乡台。
0	0	0	0	0	0	0	0	0	0	0	1	别莆阳郡斋张文学归建安用后村韵,君住壶山参请遍，樗翁却似岭松孤。学如禅派求沩仰，师比医宗要扁俞。到此几尝名谱荔，归欤独忆故家鲈。我惭九曲身遥领，空诵仙经说黍珠。
0	0	0	0	0	0	0	0	0	0	1	1	浣溪沙 宠姬小春,帘卷轻风怜小春。荷枯菊悴正愁人。江梅喜见一枝新。料得主人偏爱惜，也应冰雪好精神。故园桃李莫生嗔。
0	1	0	0	0	0	0	0	0	0	0	1	秋夕,柏叶萧疏柳叶黄，露华如玉缀空廊。丹心欲共灯花结，白发偏随漏水长。月色故园同窈窕，虫声此夜独凄凉。寒鸦莫更啼金井，衰病能堪几断肠。
0	0	0	0	0	0	0	0	0	0	0	1	题小画四首 其一,秋水坠莲房，幽禽语夕阳。故园归未得，飞梦绕林塘。
1	0	0	0	0	0	0	0	0	0	0	1	无题,万里风波一叶舟，忆归初罢更夷犹。碧江地没元相引，黄鹤沙边亦少留。益德冤魂终报主，阿童高义镇横秋。人生岂得长无谓，怀古思乡共白头。
0	1	0	0	0	0	0	0	0	0	0	1	春怀,棠梨未落柳丝长，料望幽人作断肠。已自不堪田父饮，更能重入少年场。山连莽莽荒陂白，门掩萧萧野日黄。想得故园疏雨外，樽前催拍杜韦娘。
0	0	0	0	0	0	0	0	0	0	0	1	见野菊,空忆东篱菊，今年不算秋。谁将野花采，触我故园愁。败叶惨无色，晚香寒更幽。西风一开眼，为尔泪双流。
1	0	0	0	0	0	0	0	0	0	0	1	次赵次张见遗之什韵,海边游子日思归，新句劳君更置规。莫问人间多贝锦，正如天上有参旗。寄书只欲凭黄耳，去路谁能畏赤眉。定与故巢猿鹤老，此生无愧北山移。
1	0	0	0	0	0	0	0	0	0	0	1	六月十四日病中感怀（七十行戍稿）,七十馀生巳白头，明明律例许归休。归休已作巴江叟，重到翻为滇海囚。迁谪本非明主意，网罗巧中细人谋。故园先陇痴儿女，泉下伤心也泪流。
0	0	0	0	0	0	0	0	0	0	0	1	槠溪怀亡友张慎微,秋风入夜透征衣，点点渔灯各自归。投老重来江上泊，庐山如旧故人非。
1	0	0	0	0	0	0	0	0	0	0	1	惕斋用东坡韵 其一,四时无休歇，过去那堪数。二气自升降，天地亦何语。独坐望云烟，波鸟时高举。为怜衰谢人，白发剩几缕。支离叹此身，短筇难为拄。况复人间世，霜雪杂风雨。故园枣栗熟，剥落动盈筥。不定若飞蓬，飘欻及黄土。隐几澹无营，丘壑倘相许。
0	0	0	0	0	0	0	0	0	0	0	1	为向伯恭题,向公天下士，慷慨有祖风。亦复对行殿，密议禆天聪。君臣意气合，每进尝从容。飘飘青云志，顾肯贪天功。荣涂拂衣归，安坐芗林中。作堂榜企疏，进退聊比踪。父老非故乡，何必囊金空。俗轨竞奔驰，世路方尚同。善为子孙谋，但务田园丰。伟哉此二子，遐举希冥鸿。富贵如浮云，声名压岱嵩。千载继者谁，我友向伯恭。
0	0	0	0	0	0	0	0	0	0	0	1	赠刘虚谷,飘摇宦海风波日，且喜归航稳泊时。但得故园松菊在，醒携鸠杖醉哦诗。
0	0	0	0	0	0	0	0	0	0	0	1	月酌忽为微云所掩筦尔成篇,野堂酾酒动星文，榆社秋阴怅未分。歌倚绿樽酣坠露，坐閒瑶瑟思停云。关山万里征人梦，河汉三更唳鹤闻。十二玉窗寒不启，琅璈应撤紫宸君。
0	1	0	1	0	0	0	0	0	0	0	0	次李本存端午见寄韵二首 其一,功名惊世久无图，泉石膏肓癖在吾。满眼干戈方烂漫，绕园兰艾亦荒芜。蒲觞未饮心先醉，松径长吟兴不孤。赖有故人知我意，肯同阮籍哭穷途。
0	0	0	0	0	1	0	0	0	0	0	0	登超然阁望虞山方苦雨不得游,栋宇开向山，云烟坐盈阁。良朋许追攀，美酒恣盘礴。清言殊未厌，长眺忽不乐。荏苒十六年，英灵责前约。岚光见掩映，瀑水想喷薄。幽踪石崩奔，清梦松拿攫。霪霖故遮笼，病客就束缚。无计限篮舆，何心任芒屩。似闻破山院，已失昔兰若。胜境亦靡常，今兹俨成昨。诸君意惓惓，留我纵欢谑。新霁指佳期，逡巡未能诺。
0	0	0	0	0	0	0	0	0	0	0	1	其九,尺书千里至，辍食手自开。将卜东南居，故乡非所怀。勿言湖山美，永与平生乖。鸿雁秋南来，及春思故栖。蛟龙乘风云，既雨反其泥。兄弟通四海，叩门事虽谐。直道竟三黜，去国终恐迷。何如自卫反，阙里从参回。
0	0	0	0	0	0	0	0	0	0	0	1	二月三日杨芝田招同易农饮，和易农二首 其一,岁暮乡心日夜煎，劳劳亭月十分圆。官轻杨炯麒麟楦，酒薄韦皋螮虹筵。梅解偷香悭一笑，柳应恼臈欠三眠。此间自乐降王语，翻羡痴呆证老仙。
0	0	0	0	0	0	0	1	0	0	0	1	立春,野馆依寒渚，愁吟且未回。春从今日到，花在故园开。白雪裁仙调，青云捧御台。阳和不负客，偏入掌中杯。
0	0	0	0	0	0	0	0	0	0	0	1	广陵董井怀古,大道久沦替，蔓草纷蒙茸。董生绍典刑，曰日行太空。凤德无乃衰，而生元光中。薄宦羁王官，岂不思冥鸿。挟策抗天人，何以取三公。微言报千古，荒井空孤桐。抚之有馀思，落月啼秋蛩。愿言载麟笔，慷慨齐高踪。
0	0	0	0	0	0	0	0	0	0	0	1	游天平山 其一,春雨新晴上翠微，三年两过洞天扉。尘踪不得多时住，又向云间一宿归。
0	0	0	0	0	0	0	0	0	0	0	1	次正夫途中怀亲韵,动静非两途，久劳逸更好。开门看白云，婉婉出山峤。身闲亦已乐，言念亲及耄。岂无青精饭，每食终不饱。镜中发如漆，一夜成素葆。言归采其兰，堂北种萱草。日以五鼎食，不如綵衣老。我今无此乐，感泣形已槁。日夜思故乡，攲眠梦郊堡。
0	0	0	0	0	1	0	0	0	0	0	0	龙门送别皇甫泽州赴任韦山人南游,隼旟归洛知何日，鹤驾还嵩莫过春。惆怅香山云水冷，明朝便是独游人。
0	0	0	0	0	0	0	0	0	0	0	1	其二,弃置本非罪，看君翻宴如。拂衣从此去，反服遂吾初。松识归田径，花攀别驾舆。故乡佳丽地，随意赋间居。
0	0	0	0	0	0	0	0	0	0	0	1	汝南赵良弼顷以中丞出抚荆襄遂南至于衡岳望予于岭外因使使讯焉且示近作及先后见梦诸篇予乃掇其略和之凡得四首聊以寄怀云尔 其二,清梦遥闻入楚天，犹疑共卧董村田。岂予无梦浑忘却，祇为思君多不眠。五岭病馀愁尚在，三苗俗化信方传。诗来自觉关幽兴，不是高唐神女篇。
0	0	1	1	0	0	0	0	0	0	0	1	春日有感示魏定父,聚散时来不自由，相逢相别欲何尤。韦皋况有三年约，陶谷端非一日谋。残角为谁惊晓梦，远山多事惹春愁。故园又作骊驹赋，尚幸持觞为劝留。
0	0	0	0	0	0	0	0	0	0	0	1	又口号四首① 其一,洛阳亭下昔埋轮，当道豺狼不避人。今日黄花故园酒，独携野鹤伴閒身。
1	0	0	0	0	1	0	0	0	0	0	1	即日用义山韵,一官瓠落几时休，即日舟行不少留。红叶白云游子意，溟鱼塞雁故人愁。钟声催曙思蓬岛，山色衔波上竹楼。楚尾吴头天浩渺，临流悬忆钓璜钩。
0	0	0	0	0	0	0	0	0	0	0	1	寄曼叔,陟径幽园独杖藜，幽襟默与好风期。欲知何处思君切，正对红团野杏时。
0	0	0	0	0	0	0	1	0	0	0	1	哭王孔振客死泸州,飘零万里客，客死更谁依。路远讣音缓，家贫吊者稀。巴歌舁榇曲，橦布附身衣。蜀道难如此，游魂归不归。
0	0	0	0	0	0	0	0	0	0	0	1	约观水阅往迟遂虚冯太常饭及归又失郑职方魏园之觞,燕子矶头风日黄，游戎校士水中央。春深痛饮辜司马，日仄清斋虚太常。大树低花遮勒短，红旗白羽塞卢长。何从一饱饥方朔，自买鱼虾入醉乡。
0	0	0	0	0	0	0	0	0	1	0	1	秋日忆故园,素得故园趣，远如南涧阿。众芳时既集，啼鸟秋复多。对竹不及晦，酌酒屡当歌。去乡仅十载，怀之可奈何。
0	0	0	0	0	0	0	0	0	0	0	1	得黄希尹金陵书答以四韵,送君白门去，五载尚为郎。握手知何日，题书问故乡。潮声江浦雁，秋色石城霜。一叶西风外，无因到洛阳。
0	0	0	0	0	0	0	0	0	0	0	1	挽徐左史,左史声名空复存，如今往事不堪论。惟应指佞当前陛，已判身归老故园。骢马引丧寒有泪，麒麟卧冢寂无言。人生遇合萍相似，何处分明怨与恩。
1	0	0	0	0	0	0	0	0	0	0	1	寄赵灵秀,千山落叶深，高树不藏禽。游子在何处，故人劳此心。闲灯妨远梦，寒雨乱愁吟。僧奭曾相约，花时共一寻。
0	1	0	0	0	1	0	0	0	0	0	1	其二,白笴夜长啸，爽然溪谷寒。鱼龙动陂水，处处生波澜。天借一明月，飞来碧云端。故乡不可见，肠断正西看。
1	0	0	0	0	0	0	0	0	0	0	1	秋兴亭得南字,两郡对郛郭，一水分西南。高亭不屡寻，孰知游者贪。江势汹初转，山光远相涵。芳洲贾人舶，野渡游子骖。落日覆寒郊，轻风散回潭。安得近故里，时来拂晴岚。
0	0	0	0	0	0	0	0	0	0	0	1	其三 渡江,吴国渺何处，江流万里长。布帆渡瓜渚，青山障朱方。飒动高天风，吹愁还故乡。戍楼当落日，饥乌野田密。徒御步不前，行李何萧瑟。欲问淮南津，就饭水边驿。敢效祈父言，胡转予于恤。
0	0	0	0	0	0	0	0	0	0	0	1	宿白鹤道院,老向云山恋故乡，梅花扶我卧禅床。飞来一片松间月，留照岩前永夕香。
0	0	0	0	0	0	0	0	0	0	0	1	辛亥三月九日宿囊山,已买荒山卜毳藏，岂知来此借禅床。傍人尽怪病摩诘，送客不嫌穷孟尝。皓白群仙应笑老，昏花太乙谩分光。何时邻里持牛酒，却贺先生返故乡。
0	0	0	0	0	1	0	0	0	0	0	1	其二,筹边终日倚危楼，此错如何铸六州。贾谊文章真可哭，杜陵戎马易生愁。虎头都护心空壮，猿臂将军老不侯。见说天山已飞雪，谁从中夜晃兜鍪。
0	0	0	0	0	0	0	0	0	0	0	1	西征有寄翁赵徐三友,穷冬逆旅身，薄宦此艰辛。渡水添愁思，看山忆故人。烟生村落晚，雨过竹松新。昨夜还乡梦，逢君苦未真。
0	0	0	0	0	0	0	0	0	0	0	1	玉山南楼对月,一自扁舟别故园，几逢明月不成圆。玉山今夜还逢月，依旧蛾眉到帐前。
0	0	0	0	0	0	0	0	0	0	0	1	淮北道中,隔岸草??，人家绿映檐。泥中逢驿骑，树杪展风帆。暮色遥天落，春寒细雨搀。故乡行渐远，犹未换春衫。
0	0	0	0	0	0	1	0	0	0	0	1	怀人,青槐黼帐君来日，绿柳潮平我去时。水国竟遮清曲里，家园无计锦帆吹。轻篌弱月今谁度，长笛横秋止自知。我爱羁怀如大阮，临风容易得相思。
1	0	0	0	0	0	0	0	0	0	0	1	过天柱峰,天柱峰前望故乡，西风淅淅鬓苍苍。愁肠暗为慈亲断，谁道青山是剑铓。
0	1	0	0	0	0	0	0	0	0	0	1	答卢虔故园见寄,访旧无一人，独归清雒春。花闻哭声死，水见别容新。乱后故乡宅，多为行路尘。因悲楚左右，谤玉不知珉。
1	0	0	0	0	0	0	0	0	0	0	1	塞上晚春忆家,新草满长堤，思乡望月迟。露桃深中酒，烟柳淡涂眉。秋塞关难掩，春江棹可移。此身同越鸟，夜夜想南枝。
0	0	0	0	0	0	0	0	1	0	0	1	出都呈十五叔父,凌兢瘦马不堪驱，塞眼红尘暗九衢。太学齑盐聊乐只，故园桃李且归欤。上书北阙三年困，种豆南山一半芜。忍志动心天相我，莫惭关吏辱陈馀。
0	0	0	0	1	0	0	0	0	0	0	1	月,每向愁边见，多于客里亲。云疑淹逸彩，露欲洗幽尘。一澹能娱我，三更转近人。偶窥微缺处，清泪忽沾巾。
0	0	0	0	0	0	0	0	0	0	0	1	春日书怀,静倚晴窗笑此生，出游归隐两无成。故园小作三春梦，倦翼长垂万里情。庭树欲红闻鸟闹，郊原新绿见人耕。湖山旧友如相问，只向梅花说姓名。
0	0	0	0	0	0	1	0	0	0	0	0	寄东崖居士霍元方典教兼呈赵樵山元昌,别后相思入梦中，东崖崖下一诗翁。茅斋晚会烹河鲤，芹水秋书待塞鸿。融帐高悬沙麓月，陶巾轻折野田风。樵山老友如相问，为说归来乐处同。
0	0	0	0	0	0	0	0	0	0	0	1	上巳雨夜王仪甫吴约卿杜从殷见过时王将外补,汎羽逢今夕，春阴未有花。乡心随去雁，城柝乱栖鸦。聚散京华梦，飘零汉使槎。朋知青琐满，前席莫言赊。
0	0	0	0	0	0	0	0	0	0	0	1	其三,已趁群真入紫微，故乡回首尚迟迟。千年留取井边履，说与草堂仙子知。
0	0	0	0	0	0	0	0	0	0	1	1	其二,秋日出都门，言寻西山道。试登最高峰，放眼观浩浩。天风飘塞鸿，荒原衰白草。日暮起层阴，落叶随风扫。烟云荡长空，野水枯行潦。蓟丘古战场，杀气飞霜早。草昧窃英雄，妄意窥大宝。千秋几斗争，士卒涂肝脑。白骨幽黄沙，扑面伤怀抱。倚杖独徘徊，漫忆渭滨老。百世树奇功，长往终难保。何似赤松游，飘然归绝峤。
0	0	0	0	0	0	0	0	0	0	0	1	除夕三姑滩守岁,灯火前村是，维舟一傍之。人家正闹处，客况欲阑时。节序馀今夕，乡心尚水涯。将残年似烛，渐短鬓成丝。预检明春历，旋拈守岁诗。茶瓜随仆办，韨酒莫言辞。
1	1	0	0	0	0	0	0	0	0	0	1	闵仆,峻阪摧轮雨雪雾，萧奴从我在他乡。乾糇冷店同朝暮，此亦贫交不可忘。
0	0	0	0	0	0	0	0	0	0	0	1	其二,野况撩乡思，虚舟掷岁华。性恬堪混俗，秋惨故宜花。抚景晋风在，引觞陶兴赊。故园今日里，农事足桑麻。
0	0	1	0	0	0	0	0	0	0	0	1	题马相士英画兰卷子,萧兰同尽复何言，卷里春光似故园。想得当年含墨意，如何不怕碍当门。
0	0	0	0	0	0	0	0	0	0	0	1	落景村（为沈启南赋）,羲和驾骤骥，杳杳经天衢。向夕迫崦嵫，弭节少踌躇。馀光烂未收，冉冉下桑榆。归云栖远岫，暝烟生废墟。野雉雊中林，牛羊下城隅。回风忽复来，灌木吹笙竽。野老耦耕倦，盥濯归茅庐。曳杖数鸡豚，引水灌畦蔬。达人尚真意，写图聊自娱。天机宛流动，匪为形似拘。
1	1	0	0	0	0	0	0	0	0	0	1	沅溪潘进士在长安逆旅中见庭下山丹花诘其主云是沅中移来感而赋诗命予嗣响,故苑花空发，他乡莺自啼。主人孤馆里，斜日楚云西。
0	0	1	1	0	0	0	0	0	0	0	1	其三,碧草幽花满故园，南山卧对久忘言。年来行李书千卷，老去生涯水一村。已辨弓蛇还石虎，毋烦怨鹤与惊猿。秋光更比春光好，蜂蝶纷纷不到门。
0	0	0	0	0	0	1	0	0	0	0	0	寄戴松崖司寇,别后心旌镇日悬，相思还有梦相牵。江云渭树三千里，秋月春花十四年。懒散西藩甘豹隐，登庸南部喜莺迁。逢人未问调羹事，且寄峰头十丈莲。
0	0	0	0	0	0	0	1	0	0	0	1	乌江石跂觜晚望有怀（戊辰十一（四库本作二）月赋）,山色相衔类太行，江流东去亦浑黄。鲈鱼鲙美招来客，鸿雁书迟梦故乡。五斗月支何足道，一帆风便可能忘。归田有计非今日，莫把移文揭草堂。
0	0	0	0	0	0	0	0	0	0	0	1	其二,生于陵者自安陵，何事驱驰较驿程。却望乡山千里隔，共看淮月一轮明。官閒足遂吟哦乐，俸薄休形叹息声。最幸一家仍聚首，不须嗟弟与瞻兄。
0	0	0	0	0	0	0	0	0	0	0	1	其九,经岁离故园，青林思飞绕。旧松长更高，新竹生渐小。
0	0	0	0	0	0	0	0	0	0	0	1	哭杨长史宗周,五更哭声起，已矣叹斯人。留剑还知树，回槎已失津。榻悬新月夜，社散故山春。咫尺桥东路，相过独怆神。
0	0	0	0	0	0	0	0	0	0	0	1	山中避乱怀故园亲友,念得馀生愧饭蔬，力田重忆故人初。巢云尚累牵鸡犬，饮谷犹能与鹿徂。五月雨深松阁梦，兼旬烽断莞城书。三都正是愁珠玉，桑里贫交草满闾。
0	0	0	0	0	0	0	0	0	0	0	1	壬午九日口占,去年今日到滁州，太仆先生折柬留。丰乐亭前苍树直，阳明祠上晓霜稠。烟云天纵双眸入，风日山容二客游。荻港未荒三径在，黄花一笑故园秋。
1	0	0	0	0	0	1	0	0	0	0	0	冬夜客馆怀王达善,幽斋人寂寂，独坐抱相思。正是离居夕，况当迟暮时。阶空寒叶响，窗暝宿烟滋。安得瑶华发，山中践素期。
0	0	0	0	0	0	0	0	0	0	0	1	寄于仲宽,欲写乡书寄故园，行人已远意空存。举头忽见南来雁，个个随君度塞门。
0	0	0	0	0	0	0	0	0	0	0	1	宿五城,旅憩五城馆，风泉日夕喧。爱山如锦里，对景想桃源。鸡犬纷相杂，渔樵数共言。偶看溪上碓，因叩酒家门。草色知春意，梅花忆故园。鸟鸣深树里，药斸乱云根。佩剑思公子，求仙访白猿。松窗聊偃息，萝径待扳援。明发逾前岭，星言至远藩。驰驱当效竭，时务敢辞繁。恐辱将军命，虚沾奉使恩。愿求天下士，慷慨接奇论。
0	0	0	0	0	0	0	0	0	0	0	1	海上秋望,海城秋深风雨急，出门欲往道沾涩。溪壑萧萧鹙鸧寒，石潭漠漠蛟龙蛰。长望望乡云不开，中流书信何时来。会将画舸千丝缆，自作三江逆浪回。
1	0	0	0	0	0	0	0	0	0	0	1	八咏楼,怀古荒碑在，登楼晚望赊。秋阴垂野薄，江势抱城斜。天地悲游子，冰霜感岁华。红尘吹裋褐，归兴及清笳。
0	0	0	0	0	0	0	0	0	0	0	1	金陵怀古,玉树徒伤野草腓，梁台陈苑眼中稀。遗风六代繁华尽，王气千年历数归。寂寞园陵龙去远，逶迤城郭燕来飞。宫门下马频回首，万里孤臣泪满衣。
0	0	0	0	0	0	0	0	0	0	0	1	秋日书怀寄崔总戎,河桥一别柳初垂，又见黄花满故篱。落日江楼王粲赋，秋风茅屋杜陵诗。关山有望天皆树，岁月无情鬓欲丝。见说东南烽火静，辕门可是晏眠时。
0	1	0	0	0	0	0	0	0	0	0	0	题王晓沧广文鹧鸪村人诗稿 其一,晏坐深巷中，门少车马迹。穷愁借诗遣，八极困挥斥。故人有王子，时作坐上客。王子之于诗，嗜酷久成癖。饥寒不自念，渊响出金石。昨持牛腰卷，示我平生获。开卷王孟语，神似非刻画。有时写酒意，几闯元亮席。咏叹发长言，间竟入元白。短章不经意，乃坠宋贤格。寒斋把卷诵，斜阳澹将夕。墙头数点山，时露海天碧。
0	0	0	0	0	0	0	0	0	0	0	1	庚申元旦行春,元日逢春春事初，舞倡伐鼓建旄旟。风条巳顺青祗令，灵雨刚先白鹿车。马上红装摇彩凤，辛盘冰缕荐江鱼。故乡此日豪奢甚，搔首何人奉板舆。
0	0	0	0	0	0	0	1	0	0	0	1	榕城春日,自从五月入江城，犹滞故园三日程。万里驱驰还是客，百年行止总浮生。夜来每系松楸梦，春到宁忘杨柳情。安得干戈不阻绝，归人搔首乐升平。
0	1	0	0	0	0	0	0	0	0	0	1	冬日野望,故人无与晤，安步陟山椒。野静连云卷，川明断雾销。灵岩闻晓籁，洞浦涨秋潮。三江归望断，千里故乡遥。劳歌徒自奏，客魂谁为招。
0	0	0	0	0	0	1	0	0	0	0	0	吹台上送李柬还关中兼寄李素甫孝廉,台前洛阳路，送尔向秦年。岂意歌吟地，真成邂逅筵。寒花然暮雨，落叶乱秋烟。为语同袍友，相思实黯然。
1	0	0	0	0	0	0	0	0	0	0	1	吉溪,游子悲无褐，寒风吹短查。问渔沽酒路，随犬到田家。茅屋依山静，溪桥逐水斜。逢人皆荷蓧，相笑失生涯。
0	0	0	0	0	0	0	0	0	0	0	1	思归,冉冉流光变二毛，天门空仰五云高。故乡一望天涯尽，几日归心折大刀。
0	0	0	0	0	0	0	0	0	0	0	1	感秋,四壁鸣蛩似故园，松楸万里哭声吞。谁怜夜夜青萝梦，长听秋风老蓟门。
0	0	0	0	0	0	0	0	0	0	0	1	寄成居竹黄舜臣 其一,岁月峥嵘春又来，归心遥在故园梅。十年厌见风尘恶，万事徒增耳目哀。大漠平铺沙雪去，远山直枕海云开。近怀欲报成夫子，强起题诗对酒杯。
0	0	0	0	0	0	0	0	0	0	0	1	施均父孝廉从军河陇追赠以诗,高秋匹马赋西征，万里关河壮此行。长揖军门称上客，乱题诗壁有边声。料量星海番戎界，变置天山郡县城。期尔凌烟书姓氏，他年谁识鲁诸生。
1	1	0	0	0	0	0	0	0	0	0	1	其二,人丁分上下，有丁苦无田。算缗但计口，不问陌与阡。当其催科时，比户最可怜。土窑一破甑，弃之远播迁。人去丁不去，籍在焉得蠲。邻里代之输，展转相株连。及其岁已久，他乡长曾元。忽闻踪迹存，重趼敛丁钱。我欲除此困，税额防虚悬。绘图思郑侠，悯此芃独先。
0	0	0	0	0	0	0	0	0	0	0	1	藤江舟中怀周贵谔却寄,烟波凝望远，簿领入舟闲。野泊同鸥宿，乡心逐水还。开樽聊自劝，得句倩谁删？时有寻君梦，柴门莫夜关。
0	1	0	0	0	1	0	0	0	0	0	1	次韵酬葛元哲经历,忆昔少年时，到处游名山。讵知数载后，反堕尘网间。故乡佳山水，梦寐不可攀。感慨乌槎冈，栖迟碧水湾。兹辰入深谷，如得青莲环。拂石爱萝薜，穿云听潺湲。谁寄草堂赀，已开松菊关。况复迂宪节，绣衣相往还。终焉慕陶杜，岂敢侪商颜。霜叶晚瑟瑟，秋华晓斑斑。溪桥供憩息，池馆燕馀閒。便当此卜筑，足以散疏顽。
0	0	0	0	0	0	0	0	0	0	0	1	秋阴过李子将溪野漫赋,万竹迎风晚自吞，石榴残雨绿溪痕。掩书谁与谈天下，结屋吾将归故园。虫绕曲栏吟露草，鸦翻斜日起烟村。桥头便是红尘路，生计惟应早杜门。
1	0	0	0	0	0	0	0	0	0	0	1	感怀癸卯 其一,报国空怀策，思乡懒上楼。家山千里远，湖海二年秋。世态须青眼，羁栖自白头。倚门思子泪，应寄浙江流。
0	0	0	0	0	0	0	0	0	0	0	1	村居,一雨收残暑，乡思又及秋。初寒多在竹，小梦亦生愁。叶老虫丝卷，苔明蜗篆留。村居近三载，归计未能筹。
1	0	0	0	0	0	0	1	0	0	0	1	其四,千山秋草似云黄，石壁横开谷口光。白昼虫声多叹息，应怜游子客蛮方。
0	0	0	0	0	0	0	0	0	0	0	1	其二,华屋山丘事已非，先朝遗老近来稀。徒令过客题新冢，犹有行人款旧扉。衰柳谩馀陶令宅，荒苔空没子陵矶。故园朋好凋零尽，暮雨寒云吊鹤飞。
0	0	0	0	0	0	0	0	0	0	0	1	贫叹,贫到今年极，萧然四壁家。弊袍生虮虱，粗饭杂泥沙。浩浩乾坤大，茫茫岁月赊。故乡烟水窟，别拟卜生涯。
1	0	0	0	0	0	0	0	0	0	0	1	阅江楼,飞屩凌霄到上头，端江形胜振衣收。山横峒石连穷发，水入牂牁总合流。历历帆樯通指顾，峨峨城郭锁襟喉。凭高莫纵思乡目，衰柳寒蝉又一秋。
1	1	0	0	0	0	0	0	0	0	0	1	雨泊鲁港,凌晨发芜关，沿洄溯赤岸。危樯青天迥，幽卉紫茸烂。风林秋槭槭，游子坐三叹。大江从西来，乾坤划然断。洼缺日月亏，奔流吴楚乱。回飙入鲁港，江色暝痕判。潜矶窥伏鼋，决雾腾山鹳。一雨太阴黑，屯云众山冠。漏舟若天穿，短衣湿至骭。长年咒石尤，店火绝烟爨。悠悠西征客，含酸游浩瀚。河干摇落日，照水明环瑑。
1	1	0	0	0	0	0	0	0	0	0	1	夜坐,良夜何悠悠，北风何飕飕。玄云翳微月，河汉西南流。揽衣步高堂，顾念远林邱。川涂漫浩浩，岁月忽如遒。埙篪有遗叹，陟岵多离忧。居人惜婉娈，游子在道周。岂无相娱乐，沉思未能休。
0	0	0	0	0	0	0	0	0	0	0	1	其三 （广古辞为五解）江南曲,鱼戏莲叶西，盘盘舞波急。潜依曲岸凉，正对斜光入。
0	1	0	0	0	0	0	0	0	0	0	1	题梅花画扇,春信江南早，凄然念故乡。忽看纨扇影，转忆寿阳妆。
0	0	0	0	0	0	0	0	0	0	0	1	其二,山崦朝阴薄，野桥秋水深。人家住不远，杖策去相寻。水口分危石，山腰控远林。苍茫何处景，迢递故园心。
0	0	0	0	0	0	0	0	0	0	0	1	题崔处士山居,坐穷今古掩书堂，二顷湖田一半荒。荆树有花兄弟乐，橘林无实子孙忙。龙归晓洞云犹湿，麝过春山草自香。向夜欲归心万里，故园松月更苍苍。
0	0	0	0	0	0	0	0	0	0	0	1	次韵和石末公中秋不见月诗,一年明月中秋好，万里长空此夜阴。雨晕青灯昏远思，虫鸣黄叶乱乡心。见愁盗贼氛犹恶，莫怪乾坤气尚淫。便欲扪萝上天柱，九霄风露恐难禁。
0	0	0	0	0	0	0	0	0	0	0	1	到郡后有寄①,蜀路新修尽坦平，交亲深幸再逢迎。正当返袂思乡国，却似归家见弟兄。沾泽只惭尧綍重，溯流还喜范舟轻。欲将感恋裁书旨，多少渔笺写得成。
0	0	0	0	0	0	0	0	0	0	0	1	墨菊,故园三径吐幽丛，一夜玄霜堕碧空。多少天涯未归客，借人篱落看秋风。
0	1	0	0	0	0	0	0	0	0	0	1	白马津阻雨,津树萧萧旅馆空，坐看疏叶绕阶红。故乡千里楚云外，归雁一声烟雨中。漳浦病多愁易老，茂陵书在信难通。功名傥遂身无事，终向溪头伴钓翁。
0	0	0	0	0	0	0	0	0	0	0	1	春日纪游,笑逐邻翁乞午觞，酒阑随意散林塘。双禽自睡青苔巷，一杖惊飞翠竹墙。雨过乍如潘岳圃，花开仍似杜陵庄。春风旁舍悭行乐，何用天涯忆故乡。
0	0	0	0	0	0	0	0	0	0	0	1	寄罗履贞兼柬谢君绩,烽火平安月正中，思君长倚翠楼东。儒生忧国灯前泪，壮士封侯马上功。半榻松风看草檄，一庭花雨坐调弓。谢庄文采江东少，青竹题诗想最工。
0	1	0	0	0	0	0	0	0	0	0	1	柳絮,柳絮颠狂不肯归，等閒东去复西飞。我身也是无归著，莫教风吹上妾衣。
0	0	0	0	0	0	0	0	0	0	0	1	赋得归雁寄曹使君云中,万里南来雁，归飞又一群。三江重汎汎，二月正纷纷。顾影愁官烛，怀书望浦云。关门他夜月，应得故人闻。
0	0	0	0	0	0	0	0	0	0	0	1	阻济上,叔伯何多日，关山烽火明。病妨风土恶，身与岁时征。丧乱怀先帝，艰危有我生。向来刘越石，意气不能平。
1	1	0	0	0	0	0	0	0	0	0	1	海棠,分明守宫血，带露染初匀。上苑移根晚，他乡照眼新。赋誇诗似锦，簪愧发如银。寂寞东风里，看花忆故人。
0	0	0	0	0	0	0	0	0	0	0	1	其五,昔年去国大苍黄，同舍诸生半死亡。春别浙江花似雾，秋行碛地草如霜。时沽市酒借馀景，屡宿官邮悲故乡。满目故人皆厚禄，吾侪添得两奚囊。
1	1	0	0	0	0	0	0	0	0	0	1	闻鹊,一夏病如此，他乡闲未回。疏檐闻鹊喜，知有远书来。
1	0	0	0	0	0	0	0	0	0	0	1	其二,踏青游子尘随马，垂白山农泪送春。时雨不来秧节老，邻庄稀见旧年人。
0	0	0	0	0	0	1	0	0	0	0	0	寄萧翀,九十九顿岭，归来又几时。时危愁不见，岁晏最相思。天远惊鸿断，山空病鹤饥。长怀霜月夜，一笛向人吹。
0	0	0	0	0	0	0	0	0	0	0	1	题辛仿苏齐河晚渡图 其一,铃驮音飘劳者歌，关山气冷见黄河。征人箧有云郎砚，愁涴波痕皱面过。
0	0	0	0	0	0	0	0	0	0	0	1	看花出郊村店小饮,异国平居野兴深，花边立马此登临。云林未许成归隐，尘世惟思学醉吟。若下风流新蚁绿，长安春巳旧貂金。芳菲迟尔来何暮，叶底流莺正好音。
0	0	0	0	1	0	0	0	0	0	0	1	杨花,江北江南路欲迷，回风轻态更依稀。雨晴炀帝宫前见，春晚陶潜门外飞。惜别有情还傍马，恼人无力故沾衣。飘零切莫随流水，化作浮萍何处归。
0	1	0	0	0	0	0	0	0	0	0	0	石村除夕,衰病身为累，穷愁岁又除。枕戈邻境静，卜宅远村居。海舶追编户，山田责簿书。应门儿不暇，休问过庭疏。
0	0	0	0	0	0	0	1	0	0	0	0	寄沈昆铜,家瞰江流日夜驰，恩仇回首梦中悲。望门隔岁思张俭，复壁移时出赵岐。南渡只余花作曲，北来每听角横吹。故人寥落星辰在，劳尔临风劝酒卮。
1	0	0	0	0	0	0	0	0	0	0	1	新年作,岁事属更始，东风扇微和。郊原萋动色，桃李艳已花。游子行万里，眷之感慨多。感慨故有怀，简书可柰何。尺素托双鲤，沦没愁长波。肃肃随阳雁，迟予同尔徂。
0	0	0	0	0	0	0	0	0	0	0	1	秋夕病中,坏屋不眠风雨夜，故园无信水云秋。病中枕上谁相问，一一蝉声槐树头。
0	0	0	0	0	0	1	0	0	0	0	0	望夫石,伫望何时了，相思不计年。芳华空自惜，尺素向谁传。细雨曾和泪，冰心对所天。肝肠如铁石，风月自娟娟。
0	0	0	0	0	0	0	0	0	0	0	1	玉楼春 晚眺，怀闺秀王辰若,暮云碧际知何处。四山之外疑天住。一片丹霞断竹来，两行白鸟分烟去。极目寸心萦万缕。凭楼默诵蒹葭句。有怀常引梦天涯，犹然不识天涯路。
1	0	0	0	0	1	0	0	0	0	0	1	其三,分离胡山阴，飞雨洒征衣。靡靡万里途，念子复当归。逝言为谁感，居情实自违。游子身尚强，得以慰庭闱。
0	0	0	0	1	0	1	0	0	1	0	0	寄杨时可许少尹时有从兄之丧,忧患相随不少宽，出门赢得泪汍澜。岂知桃李争春色，但觉尘埃逐马鞍。客里自应书问少，老来尤念别离难。故人曾解相思否，乞取相思过眼看。
0	0	0	0	0	1	1	0	0	0	0	0	新春感怀呈钟惠涂辙,白日如流去，青云未有期。无愁全仗酒，多病半因诗。落魄堪谁问，栖迟只自知。故人难握手，时复一相思。
0	1	0	0	0	0	0	0	0	0	0	1	游独孤城下作,利成山百丈，直下独孤城。事往岁月积，长江依旧清。昔人经过地，我辈复此行。但见竹树稠，石崖如削成。乔木晚未凋，青青发馀荣。天寒远峰澹，日晏长川明。时危怀古意，岁暮羁旅情。一室寄绝岸，全家托柴荆。晨炊饭脱粟，似此田涧氓。群盗正猖獗，深居且偷生。反念故园日，默默何由平。
0	0	0	0	0	0	0	0	0	0	0	1	立秋有感寄苏子美,庭树忽改色，秋风动其枝。物情未必尔，我意先已悽。虽恐芳节谢，犹忻早凉归。起步云月暗，顾瞻星斗移。四时有大信，万物谁与期。故人在千里，岁月令我悲。所嗟事业晚，岂惜颜色衰。庙谋今谓何，胡马日以肥。
0	0	0	0	0	0	0	0	0	0	0	1	汉宫怨,宠幸当年不省忧，六宫那许近宸旒。一从废入长门里，始解宫中失宠愁。
0	1	0	0	0	0	0	0	0	0	0	1	春社日往邵阳道中杂诗 其一,作客真成计，逢春定别家。故园风过柳，残月夜依花。岐路马犹顾，轻波鸥自斜。离心共芳草，著处便天涯。
1	1	0	0	0	0	0	0	0	0	0	1	其二,下榻他乡夕，论文尔转豪。风尘双逸足，湖海一绨袍。迹自罗浮远，名悬碣石高。无穷今昔意，且为醉香醪。
0	0	0	0	0	0	0	0	0	0	0	1	题蒲县下库村（汲尝令此）,古柳长楸倚翠微，水光岚气袭人衣。清閒岁月无多事，事简何妨倒载归。
1	0	0	0	0	0	0	0	0	0	0	0	其二,漫将呼吸辩存亡，一笑清风万古长。野史近添高士传，里儿争识郑公乡。心空止有愁肠在，身死犹闻侠骨香。夙习破除除不尽，待君林下更商量。
0	1	0	0	0	0	0	0	0	0	0	1	闺情次乾叔韵,妆阁无人独掩扉，年年病里送春归。越罗欲换添香懒，螺黛全消对镜稀。薄命自伤同柳叶，多情谁遣下渔矶。客途善保千金重，莫为行云误湿衣。
1	0	0	0	0	0	0	0	0	0	0	1	哭李和之,少小交游到白头，忽闻哀讣泪滂流。孟郊不副韩公望，李白空贻杜甫愁。经学一函传菽粟，诗歌千古戛琳璆。伤心何处尤堪痛，旅榇迢迢向首邱。
0	0	0	0	0	0	0	0	0	0	0	1	次韵戏綵老人重阳怀故园作,潇洒秋容雨后天，丹青端似倩龙眠。故园绿竹应今日，异县黄花又一年。微禄祇堪供菽水，菲材安敢拟渊骞。日来王事欣多暇，聊向樽前一粲然。
1	0	0	0	0	0	0	0	0	0	0	1	次韵左辖相公奉寄行台中丞徐公,尽日沉迷簿领书，何时重得赋閒居。已无梦想悬金印，岂有文章到石渠。白发故人霜柏在，黄尘游子断蓬如。旧游忆在吴兴日，自采溪毛脍白鱼。
1	0	0	0	0	0	0	0	0	0	0	1	赠赵双白炎,闽客浮家泖水湄，孤踪不许俗人知。春衣尽典缘沽酒，晨突无烟独爱诗。晞发未忘文信国，论心常忆郑当时。如何忽作思乡曲，撷采幽香绝妙词。
0	1	0	0	0	0	0	0	0	0	0	0	别李季兰,古岸新花开一枝，岸傍花下有分离。莫将罗袖拂花落，便是行人肠断时。
0	0	0	0	0	0	0	0	0	0	0	1	入塞曲（为陈左军作）,蓟北新班旅，关东早陷围。秦城金钥启，汉将玉门归。龙旆朝云捲，狼山秋草腓。沙尘埋马勒，风雪满戎衣。左顾遮雕落，前行指雁飞。开疆旧地阔，返道故人稀。全节还平乐，论功拜武威。普天饶战事，暇日定边机。西塞呼鹰疾，南山射免肥。封侯知不远，相与俟春晖。
0	0	0	0	0	0	0	0	0	0	0	1	鸡鸣山怀古,闻说当年帝子过，清秋匹马渡浑河。天连大漠黄云合，地接平沙白草多。谏猎空留丞相草，从龙漫羡侍臣珂。于今大化风行远，万里鸣驺奏凯歌。
0	0	0	0	0	0	0	0	0	0	0	1	送尤文度赴贵州参议兼寄武昌故旧,三十年前江汉上，清风潇洒共襟期。折兰閒咏离骚赋，看竹频过孝感祠。已幸两京重论旧，何堪万里又分岐。故人相遇应相问，为道非才负圣时。
0	0	0	0	0	0	0	0	0	0	0	1	同州道中,华岳连冯翊，黄图别附庸。长风开万壑，落日隐三峰。野望浮埃合，乡心远树重。幽求今未得，犹自抗尘容。
1	1	0	0	0	0	0	0	0	0	0	0	越来溪怀古,吴国江山亦壮哉，一朝谁信越兵来。旌旗尚动春波影，歌舞翻成子夜哀。往事悠悠馀败垒，伤心脉脉一登台。姑苏麋鹿何须恨，闻道阿房也劫灰。
1	0	0	0	0	0	0	0	0	0	0	1	闺思,征人碛里正思乡，八月看云送雁行。生小不知门外路，如何飞梦到沙场。
1	1	0	0	0	0	0	0	0	0	0	1	夜宿山馆书怀,萧然山馆似僧房，三尺寒檠一炷香。风捲松涛清入梦，窗涵月色冷侵床。倦来不觉良宵短，明发从教去路长。但愿两藩民物阜，不知何处是他乡。
0	1	0	0	0	0	0	0	0	0	0	1	其二,小立峰头望故乡，故乡不见只苍苍。客心恨杀云遮却，不道无云即断肠。
0	0	0	0	0	0	0	0	0	0	0	1	刘越石乘月登楼清啸,铜驼栖荆棘，豺虎纷蓟幽。倚枕难复寐，振衣上戍楼。明月一何朗，万里关山秋。商气凄肝脾，欲默不能留。遂为变徵声，客子增离忧。胡马惨不嘶，辽雁惊别愁。平阳十万卒，乘夜旌旆收。奚事三寸舌，一说定五州。
0	0	0	0	0	0	0	0	0	0	0	1	送人游边,边风吹雁至，君却向边游。正立功名日，去防关塞秋。看雕因撚箭，调马试呈毬。奏凯归时节，应须万户侯。
0	0	0	0	0	0	0	0	0	0	0	1	其五,故乡乔木隔山青，山郡人应候福星。民俗士风谙已熟，不须随路借图经。
0	0	0	0	0	0	0	0	0	0	0	1	其二,又赋斜川五日诗，行将去此欲何之。一年春事仓庚报，万里乡心杜宇知。笔力早衰无痛快，词源渐老乏经奇。文章子骏惟君似，学到扬州刺史时。
1	0	0	0	0	0	0	0	0	0	0	1	登塞上台，和幼海周山人韵,曾嗟雁唳越王台，何处分飞又北来！游子几时归故里，年年秋影落空杯。
0	1	0	0	0	0	0	0	0	0	0	1	丙寅正月二日内直用司农梁公除夕韵,山泽臞姿恰五旬，重来宫掖物华新。为沾柏叶尊前酒，乍觉桃花颊上春。内直镫残犹对客，故园梅发正怀人。东风青遍王孙草，不减霜毫色似银。
0	0	0	0	0	1	0	0	0	0	0	0	怀二萧,未曾相见已相知，楚粤江山棣萼诗。每恨乾坤催我老，却于湖海识君迟。机云才藻今无几，管鲍襟期说向谁。靡靡乱山嘶瘦马，碧云日暮正相思。
0	0	0	0	0	0	0	0	0	0	0	1	除夕偶成二首 其一,今夕知何夕，迎年复送年。家家欣有岁，处处快开筵。老去情翻怯，心平寿可延。故园梅欲放，芳讯望频传。
0	0	0	0	0	0	0	0	0	0	0	1	其二,河陇诸都护，壶浆候马前。毡车齐款塞，玉节正临边。豸对氍毹月，骢嘶苜蓿烟。匈奴断右臂，还忆汉张骞。
0	0	0	0	0	0	0	0	0	0	0	1	其三,一径落花春昼静，四邻嘉树绿阴繁。儿曹忘却怀乡意，浪说春风似故园。
0	0	0	0	0	0	0	0	0	0	0	1	乔启仁后园丁香花盛开迟过同赏,君是含香吏，花能作意开。折来方玉蕊，植下向瑶台。淡薄匀春色，飘零入酒杯。芳菲虽可惜，不是故园梅。
0	1	0	0	0	0	0	0	0	0	0	1	陆平原羁宦,悠悠川上云，矫矫云中翼。如彼游宦子，摇摇心靡极。昔我辞故乡，千里凭华轼。今来滞洛都，素衣化缁色。通籍厕宫僚，回翔金殿侧。世网重相婴，感念成悽恻。牵怀谷水阳，缠绵胸与臆。思鸟有悲音，归飞犹未得。
0	0	0	0	0	0	0	0	0	0	0	1	癸酉春侨居无为寺归云阁以十五游方今五十为题信笔十首终在五首 其一,十五游方今五十，羞将白发对春风。故园泉石情长在，近日江湖趣不同。莺友怕寒抛柳巷，蜂臣探暖到花丛。芳菲时节偏多感，无奈归心逐塞鸿。
0	1	0	0	0	0	0	0	0	0	0	0	寄陈仲奋 其一,谋身或未能，辄有当世意。夫子悯其狂，登高共一慨。山河犹吾土，胡为视若异。珠玉久不生，凄怆少辉媚。呜呼谁始然，已矣非人事。
0	0	0	0	0	0	0	1	0	0	0	1	归途,春到南天雪不飞，关山落落壮心违。久无雁过书难得，五见梅开客始归。老屋杉篁寒色健，故园菘芥晚烟肥。还乡富贵惭何有，且试斑斓莱子衣。
0	0	0	0	0	0	0	0	0	0	0	1	閒居咏怀奉寄黄士明黄亮垣韩绪仲三太史,老向明时幸戮馀，遥缄天上故人书。杖头欲问青藜火，鼎足谁分白玉除。毕世云泥空臭味，半生丘壑任居诸。行吟泽畔身犹健，剩作人间老蠹鱼。
0	1	0	0	0	0	0	0	0	0	0	1	拟明月何皎皎,庭中芙蓉花，冉冉朝露晞。渥膏不能沐，敛发出重闱。故乡谅不恶，何为在天涯。仰天长叹息，入户复踌躇。盻盻芳树枝，悲风入我帷。
0	1	0	0	0	0	0	0	0	0	0	0	中秋夜起玩月怀吴明卿王敬美二首 其一,浔阳人已远，汴上客如何。以我陆沉久，思君蓬转多。风烟不终夕，天地一悲歌。差慰穷愁色，清光满薜萝。
1	1	0	0	1	0	0	1	0	0	0	1	上元夜独坐偶成,一墀晴雪静当轩，短烛荧荧照上元。佳节偏逢人卧病，他乡相对客无言。红炉绿酒输邻舍，社鼓村灯梦故园。记得年时诸弟妹，綵笺争擘斗春幡。
0	0	0	0	0	0	0	1	0	0	0	0	临潼怀古,骊山之水温且清，朝元阁上空月明。玉环化作马嵬草，碧树萧萧猿夜声。朝代兴亡容易变，今人不见古人面。疏林落落挂斜晖，金井梧桐秋几片。
0	0	1	1	0	0	0	0	0	0	0	1	得家书,久客秋又晚，思家梦屡惊。空阶闻叶落，隔树见灯明。亲老贫常健，儿痴学未成。凄凉今夜月，照我故乡情。
0	0	0	0	0	0	0	0	0	0	0	1	题梅二首 其一,花梢摇漾见丰姿，如此清寒亦自奇。常忆故园残雪夜，淡云微月看多时。
1	1	0	0	0	0	0	0	0	1	0	1	燕山闻杜鹃,晓色千峰杳未分，声声哀怨出云根。举头忽见思乡岭，何不他时别处闻。
0	0	0	0	0	1	0	0	0	0	0	1	登城东古台,迢迢东郊上，有土青崔嵬。不知何代物，疑是巴王台。巴歌久无声，巴宫没黄埃。靡靡春草合，牛羊缘四隈。我来一登眺，目极心悠哉。始见江山势，峰叠水环回。凭高视听旷，向远胸襟开。唯有故园念，时时东北来。
0	0	0	0	0	0	0	0	0	0	0	1	雪后,夕齐众禽欢，残阳照山雪。徒令扫幽径，依然人迹绝。绿尊时自命，宝书谁共阅。默默待归期，故园宁久别。
0	0	0	0	0	0	0	0	0	0	0	1	渔村,无数渔郎永结邻，草庐相傍最相亲。莫嫌僻处乡闾俗，中有贤人钓渭滨。
1	1	0	0	0	0	0	1	0	0	0	1	同曹学佺过宿碧峰寺愚公房得风字,入寺昏烟敛，双桥竹涧通。僧归残磬里，客梦乱山中。灯暗窗沾雨，枝喧鸟堕风。他乡寥落夜，语笑喜能同。
0	1	0	0	0	0	0	0	0	0	0	1	鹦鹉,鹦鹉吾乡物，何时来此方。绿衣经雪短，红嘴历年长。学语疑矜媚，垂头知自伤。他年吾倘遂，归尔陇山阳。
0	0	0	0	0	0	0	0	0	0	0	1	题草堂雪斋①,故乡归作雪中游，万里凝华漾素秋。色借旌幢兵气合，光连营垒阵云收。成功岂必调商鼎，料敌何如下蔡州。旧日草堂无恙否，门前时见拥鸣驺。
0	0	0	0	0	0	0	0	0	0	0	1	歌风台,君王昼游日，壮士俱锦衣。犹怜沛父老，争睹汉旌旗。汤沐开新邑，风云慑旧威。祇应千岁后，魂绕故乡飞。
0	0	0	0	0	0	0	0	0	0	0	1	游昭觉寺归途偶成三首 其一,万个琅玕一径幽，禅房清绝四时秋。聊从石上三生话，偶作尘中半日游。不计赢输棋信手，拚教酩酊酒添筹。肩舆兀兀归来晚，稚子拦街笑醉侯。
1	0	0	0	0	0	0	0	0	0	0	1	五月廿七为诞陶儿日时寓都门听覆试念之作此,两年诞汝日，皆在客途间。正属炎蒸候，其如游子颜。科名是何物，天性自相关。从此堪偕隐，云深马谷山。
0	0	0	0	0	0	0	0	0	0	0	1	题古鄞汤润珉菊庄,东篱处士旧开径，东涧先生新作庄。白发自怜今世老，黄花犹惜昔时香。百年清兴留诗句，九日高情付酒觞。我欲赋归归未得，秋风吹梦故园荒。
1	1	0	0	0	1	0	1	0	0	0	1	其二,事变纷纷不可防，祇应人世恶忧伤。高情易与时风背，远虑空为智士忙。感古有怀成戚戚，就书图活得遑遑。贫穷到处乖悰况，不但他乡异故乡。
0	0	0	0	0	0	0	1	0	0	0	0	哭杨吏部通老,白首除郎已晚哉，民间桑柘手亲栽。盖棺只著深衣去，行李空担语录回。主祭遗孤犹未冠，著书残藁漫成堆。可怜薄命飘蓬客，虚事江西莫府来。
0	0	0	0	0	0	0	0	0	0	0	1	寒食,几回飞梦绕松楸，万叠云山紫翠浮。客里又逢寒食至，那能不动故乡愁。
0	0	0	0	0	0	0	0	0	0	0	1	甘泉宫词 其三,黄帝青灵驾柏梁，甘泉宫阙旧林光。黄金欲就黄河塞，自有灵芝产殿房。
0	0	0	0	0	0	0	0	0	0	0	1	九日,九日吾家会，遥怜骨肉欢。一身怀橘负，群弟把萸难。蜀道向愁险，楚江今更寒。白云空荏苒，可得故园看。
0	0	0	0	0	0	0	0	0	0	0	1	其二,风拂榆槐晓角鸣，筑坛选将命专征。飕飕羽箭穿杨巧，猎猎云旓耀日明。万里玉关平虏穴，三秋瀚海渡天兵。裹粮带甲须珍重，扫荡尘氛远塞清。
0	0	0	0	0	0	0	0	0	0	0	1	其二,丈夫事四方，魂魄恋故乡。今我胡为尔，委命付穷荒。临殁辞明去，亲知不在傍。寸桐为我车，腐革为我裳。魑魅为我御，瘴雾为我粮。蝼蚁司门庭，青蝇来吊丧。鬼伴群侏离，与语不能详。道逢司命君，示我返魂方。长跪告司命，生人多患伤。不愿复为人，但愿长彷徉。
1	0	0	0	0	0	0	0	0	0	0	1	观风望云,云浮剑阁夜英英，白马江边踏月行。传语啼猿莫相近，恐教游子不胜情。
0	0	1	0	0	1	0	0	0	0	0	1	哭三江宫傅① 其一,循墙深敛戢，岣嵝类寒微。位极公还命，名完世独归。竟陵传大玉，台斗赋缁衣。笠泽阴晴外，平芜带远矶。
0	1	0	0	0	0	0	0	0	0	0	1	忆崛?山,崛?奇赏忆当年，十里青山半管弦。啼鸟惯来红树里，落霞时堕酒杯前。锦衣公子雄三尺，彩笔诗人炫百篇。回首旧游成一梦，西风尘鬓独悽然。
0	0	0	0	0	0	0	0	0	0	0	1	定海门楼眺望,把酒烽烟后，登楼草树平。山连刘氏苑，江绕粤人城。荆北羁王粲，交南老葛生。故乡频徙倚，怀古一含情。
1	1	0	0	0	0	0	0	0	0	0	1	游杨园四首 其一,夙有沧洲好，言寻云水乡。入门麋鹿狎，穿径薜萝长。物外情偏洽，尊前兴更狂。此身任泉石，宁复记他乡。
0	0	0	0	0	0	0	0	0	0	0	1	哭大茎①,三人结伴两人归，一见西禅撒手飞。莫为龙庭嫌雪重，却从天界恋花馡。夕潮竟渡乡情淡，晓梦仍悬旧愿违。一榻几年今已矣，他生何处更相依。
0	1	0	0	0	0	0	0	0	0	0	1	元夕舟泊佛山层云而风客思凄然,漫道良宵乐事多，问天今夕意如何。不将皓魄胡星使，却遣浮云锁月娥。两岸风声喧荻苇，千门寒色静笙歌。临江酾酒肠堪断，遥寄乡心逐逝波。
0	0	0	0	0	0	0	0	0	0	0	1	却某大将军聘,谁挽银河洗甲兵，漫劳书史远相迎。黄金笑却将军聘，白发羞居国士名。岂为空囊怜陆贾，从来入幕薄郗生。心倾万里关山外，伫听萧萧班马声。
0	0	0	0	1	0	0	0	0	1	0	0	和介甫明妃曲,明妃命薄汉计拙，凭仗丹青死误人。一别汉宫空掩泪，便随胡马向胡尘。马上山川难记忆，明明夜月如相识。月下琵琶旋制声，手弹心苦谁知得。辞家只欲奉君王，岂意蛾眉入虎狼。男儿返覆尚不保，女子轻微何可望。青冢犹存塞路远，长安不见旧陵荒。
0	0	0	0	0	0	0	0	0	0	0	1	春日田园杂兴,东风生意闹，农圃正宜勤。稻种开包晒，菊苗依谱分。畴西晓耕雨，舍北暮锄云。莫待荒三径，归欤陶令君。
0	0	0	0	0	0	0	0	0	0	0	1	杜鹃,思归言语苦悲辛，啼老江南绿树春。莫倚巴西君故土，巴西风景近愁人。
1	1	0	0	0	0	0	0	0	0	0	1	君子亭,濂溪亭子凉如水，绿酒青山惬北游。海内衣冠怜此夜，天涯羁旅怕逢秋。少陵自是金门客，公瑾还应万里侯。近得西邻添二仲，思乡同倚镇南楼。
0	0	0	0	0	0	0	0	0	0	0	1	顾山香山寺文选楼怀古,帝子声华事已遥，空留遗像仰清标。半庭草色侵双屐，一径松风话六朝。殿宇几经沦浩劫，峰岚依旧薄层霄。文章麟炳垂千古，不与斯楼共寂寥。
0	0	0	0	0	0	0	1	0	0	0	0	松,山中众木自纷纷，移徙孤根独不群。更与清风同烈烈，便先八俊继三君。
0	1	0	0	0	0	0	0	0	0	0	0	游禅觉寺,策杖寻幽径转深，禅关春意问啼禽。劳人山色偏多怨，留客溪声似有心。扫石争题苔断壁，倾樽直待月穿林。疏狂到处堪存迹，明日重来过北岑。
0	0	0	0	0	0	0	0	0	0	0	1	其二,石林飞磴郁千盘，直上青霄立马看。古木数丛苍霭合，春山一路白云寒。居人每叹长安远，过客时歌蜀道难。临发邮亭回首望，故乡从此隔烟峦。
1	1	0	0	0	0	0	1	0	0	0	1	除夕示敬伯,晓日离离桂影斜，一声寒阵起栖鸦。客情只坐残书好，莫问他乡度岁华。
1	0	0	0	0	0	0	0	0	0	0	1	艳歌行,阳春丽华旦，杲日延清晖。庭前夭桃花，灼灼流芳菲。佳人惜良辰，游子行不归。君看夭桃花，芳菲能几时。
1	0	0	0	0	0	0	0	0	0	0	1	使交过嘉兴舟中对雨,雨上群山暝，云深万木稠。横斜飞迥野，飒爽送高秋。弭节依萧寺，孤吟倚舵楼。故园犹咫尺，早巳动离愁。
1	1	0	0	0	0	0	0	0	0	0	1	其二,早觉神仙天，何言霸业销。台馀烟点点，嶂列翠迢迢。宿案谁能了，悲歌差足豪。载驰游子意，敢诉去程遥。
0	0	0	0	0	1	0	0	0	0	0	1	下第呈孙子乐省元,黑貂裘敝出长安，客路春光半已残。燕市柳从归处折，故园花在梦中看。处囊壮士犹潜颖，落魄王孙未筑坛。飘泊风尘还自笑，十年依旧一儒冠。
0	1	0	0	0	0	0	0	0	0	0	1	其二,嗟君行矣慎风波，住尚销魂奈别何。时事休谈宜痛饮，知音更少莫悲歌。天将过海传苏轼，地有高台吊尉佗。闻道岭南频报捷，战尘不似故乡多。
0	0	0	0	0	0	0	0	0	0	0	1	题周蕡墨竹,故园新种千竿竹，秋雨应添绿万丛。昨夜山楼寒梦觉，依稀身在碧鲜中。
0	0	0	0	0	0	0	0	0	0	0	1	登报恩寺塔最上一层（寺巳火）,报恩禅塔入云霄，万岁千秋翊圣朝。讵谓天龙销烬后，尚馀铃铎度江飘。高临巨浸浮天阔，下见深宫尽日遥。回首乡园看不见，乱山残霭去迢迢。
0	1	0	0	0	0	0	0	0	0	0	1	宁远道中,车马共悠悠，长驱不暂留。疏林黄叶雨，远浦碧云秋。山水资佳兴，关河纪胜游。乡心正无限，归雁下汀洲。
1	0	0	0	0	0	0	0	0	0	0	1	同锁秀才道中即事,桑梓常留念，蹉蛇今始还。行行减客路，望望近家山。胶漆故人谊，风霜游子颜。何能谢尘鞅，高卧白云閒。
0	0	0	0	0	0	0	0	0	0	0	1	三月十九日夜极冷,谁勒馀寒不放回，春深犹煖地炉灰。乡心忽向灯前动，夜雨先从竹里来。鶗鴂已如莺百啭，酴醾那复雪千堆。调糜煮药东风老，惭愧茶瓯与酒杯。
0	1	0	0	0	0	0	1	0	0	0	1	秋郊有怀四首 其一,漫漫荞麦花，如雪覆平野。离离豆子荚，数枝忽堪把。颇忆故乡时，屏迹谢车马。水宿依蟹舍，泥行没牛胯。作劳归薄暮，浊酒倾老瓦。缕飞绿鲫脍，花簇赪鲤鲊。弃官虽未决，世念亦已且。浩歌续楚狂，幽怀欣独写。
1	1	0	0	0	0	0	0	0	0	0	1	其三,幪以衣冠类孙叔，被之蓑笠即玄真。未知这汉为谁子，如客他乡喜故人。皓白相看双鬓秃，丹青偏写两眉颦。吾闻四大皆虚假，曾向聃书悟谷神。
1	1	0	0	0	0	0	0	0	0	0	1	二十六日晓过德州河,即次停骖客梦残，又携残梦上征鞍。小人有母忆尝食，游子离家空复还。沙月渡头斜欲落，野风林外晓生寒。廿年明发天涯泪，到此真成行路难。
0	0	0	0	0	0	0	0	0	0	0	1	题恩州环翠堂,江郭杯堪避暑留，虚堂春引石龙幽。轩开面面云烟合，亭敞时时花树浮。湖海乡心关白社，天涯归兴寄沧洲。廿年姓字看题壁，荏苒流光忆旧游。
